    CAPITOLUL XXII
    ÎNCA NU AM TRAIT CE-I MAI FRUMOS
    
    Trecusera treizeci de zile de când Joseph Schwartz parasise pista de decolare într-o noapte destinata distrugerii Galaxiei. În urma navei sale se dezlanţuise urletul sirenelor de alarma, iar ordinele de a se întoarce cutremurau vazduhul pâna la el.
    Nu se întorsese; cel puţin nu înainte de a distruge Templul din Senloo.
    Eroismul sau primise acum recunoaştere oficiala.
    Avea în buzunar Ordinul Cosmonavei şi Soarelui, Clasa I. În afara de el, numai doi oameni din întreaga Galaxiei îl mai primisera în timpul vieţii.
    Era ceva, pentru un croitor la pensie!
    Desigur, nimeni nu ştia exact ce facuse, cu excepţia unui cerc foarte restrâns de persoane oficiale, dar nu conta. Într-o zi, toate acestea aveau sa fie o pagina stralucita şi nemuritoare a istoriei galactice.
    Se îndrepta acum, în liniştea nopţii, catre casa doctorului Shekt. În oraş, ca şi pe stelele ce straluceau deasupra, domnea pacea. Ici şi colo, bande de zeloşi mai iscau tulburari, dar capii razmeriţei erau morţi sau întemniţaţi. Pamântenii moderaţi ei înşişi puteau acum sa se ocupe de rest.
    Primele convoaie uriaşe de sol normal urmau sa soseasca. Ennius îşi reînnoise propunerea iniţiala, ca populaţia Pamântului sa fie evacuata pe o alta planeta, dar pamântenii refuzasera. Nu aveau nevoie de acte filantropice. Nu doreau decât o şansa de a-şi reface propria lor planeta; sa reconstruiasca vatra stramoşilor lor, primul leagan al omului; sa trudeasca cu propriile mâini, înlocuind pamântul bolnav cu unul sanatos, semanând verdeaţa acolo unde nu traia nimic, facând sa înfloreasca iar deşertul.
    Era o munca imensa; putea sa dureze un secol ― dar ce conta? Sa le împrumute numai Galaxia maşini; sa le trimita hrana; sa le furnizeze sol. Ce-nsemna asta la scara incalculabilelor ei resurse? Şi aveau sa achite datoria.
    Într-o zi pamântenii vor fi din nou un popor ca toate celelalte, locuind pe o planeta ca oricare alta, putând sa priveasca întreaga omenire în ochi, cu demnitate.
    Inima lui Schwartz batea cu putere gândind la acest miracol, în timp ce urca scarile de la intrare. Saptamâna urmatoare avea sa plece împreuna cu Arvardan sa viziteze marile planete din centrul Galaxiei. Cine din generaţia sa parasise vreodata Pamântul?
    O clipa, gândul îi fugi la vechiul Pamânt. Pamântul lui. Mort de-atâta timp. De-atâta timp.
    Şi totuşi, nu trecusera decât trei luni şi jumatate...
    Era pe cale sa sune, dar mâna i se opri la jumatatea drumului. În minte îi rasunau cuvintele celor dinauntru. Ce bine auzea el gândurile acum. Ca pe nişte mici clopoţei.
    Era Arvardan, desigur, cu o simţire prea adânca pentru a fi cuprinsa în cuvinte.
    - Pola, am stat şi m-am gândit şi iar am stat şi m-am gândit... M-am saturat. Vii cu mine.
    Iar Pola, la fel de dornica în gând, dar cu cea mai deplina împotrivire în cuvinte, îi raspunse:
    - Nu pot, Bel. E imposibil. Cu manierele şi ţinuta mea provinciala... M-aş simţi prost în lumile acelea mari. Şi pe urma nu sunt decât o pa...
    - Şşt! Eşti soţia mea, asta eşti. Daca te întreaba cineva, vei spune ca eşti originara de pe Pamânt şi cetaţeana a Imperiului. Daca mai vor şi alte amanunte, eşti soţia mea.
    - Bine, şi dupa ce-ţi vei fi ţinut comunicarea la societatea de arheologie din Trantor, ce va urma?
    - Ce va urma? Ei bine, mai întâi ne luam un concediu de un an şi vizitam toate lumile mari ale Galaxiei. Nu lasam sa ne scape nici una, chiar de-ar fi sa calatorim cu nava poştala. Îţi vei face astfel o imagine despre Galaxie şi vei petrece cea mai frumoasa luna de miere ce-o poţi cumpara cu bani imperiali.
    - Şi-apoi?
    - Apoi ne întoarcem pe Pamânt, ne înscriem în batalioanele de munca şi ne vom petrece urmatorii patruzeci de ani din viaţa punând pamânt sanatos ca sa înlocuim zonele radioactive.
    - De ce-ai face-o?
    - Pentru ca ― şi lui Schwartz i se paru ca Arvardan îşi trage adânc aerul în piept ― pentru ca te iubesc, şi aceasta e dorinţa ta, iar eu sunt un pamântean patriot, având şi un certificat de naturalizare onorific ca s-o dovedesc.
    - Fie...
    Conversaţia înceta. Nu însa şi tumultul gândurilor, iar Schwartz, pe deplin mulţumit şi puţin stânjenit, se retrase. Putea sa aştepte. Avea tot timpul sa-i deranjeze, când lucrurile se vor mai fi limpezit.
    Aştepta în strada, potopit de stralucirea stelelor reci ― o întreaga Galaxie de stele, vazute şi nevazute.
    Şi-atunci, pentru el şi pentru Pamântul renascut, şi pentru milioanele de planete pierdute în spaţiu, el repeta încet poemul stravechi, pe care, din atâtea cvadrilioane, doar el î1 mai ştia:
    
    "Vino sa îmbatrânim împreuna!
    Înca nu am trait ce-i mai frumos,
    Sfârşitul vieţii, pentru care a fost un început..."
    ------------------




2


