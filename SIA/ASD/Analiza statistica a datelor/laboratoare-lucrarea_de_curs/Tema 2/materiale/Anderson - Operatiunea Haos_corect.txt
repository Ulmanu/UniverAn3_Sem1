Nu semăna deloc cu prima călătorie. Acum ne îndreptam spre casă. Forţele cosmice nu ni se mai împotriveau, ci ne ajutau. O clipă, simţirăm un vârtej, apoi ajunserăm.
Echipa lui Barney ne aştepta în laborator. Când am apărut sub cupola clopotului, săriră în sus de bucurie, plânseră şi înălţară rugi de mulţumire. Am aflat că lipsisem din acest univers doar două ore. Şi poate nu trecuse mai mult timp nici în iad. Nu aveam de unde să ştim, deoarece ceasurile noastre se opriseră în timpul primei tranziţii. Mie mi se părea că se scurseseră secole. Apoi m am uitat la Valeria şi la Ginny — şi timpul n a mai avut sens.
Fetiţa clipea uimită privind în jur cu ochi mari, angelici. Mă temeam că lucrurile groaznice pe care le văzuse o speriaseră pentru toată viaţa. Tremurând, m am aplecat asupra ei.
— Totu i bine, scumpete?
— O, taţi, se entuziasmă ea. A fost grozav. Mai facem o dată?
Ginny o puse jos. M am lăsat în genunchi şi am luat o pe micuţă în braţe. Era agitată.
— Mi e foame, protestă ea.
Îl eliberarăm apoi pe prizonier. După ce clopotul fu ridicat, acesta încercă să dispară. Dar nu putea să părăsească steaua cu cinci colţuri, iar Barney realizase vraja pe care i o cerusem şi care nu l lăsa să se întoarcă în infern fără permisiunea noastră.
Cuţit Sclipitor venise cu mandatul de percheziţie. Ne aştepta şi el acolo, împreună cu câţiva subalterni. Intră între noi şi l ridică pe demon de piciorul sănătos. Silueta grotescă se zvârcoli în strânsoarea lui.
— Şefu', dă mi drumu', şefu', se rugă el. O să ciripesc tot.
Mai târziu am aflat că masa diabolică ajunsă aici în schimbul nostru constase dintr o grămadă de bolovani, mizerie şi material similar. Dar includea şi o cantitate considerabilă de sulf pur, smoală şi hidrocarburi uşoare. Hardy şi Griswold petrecuseră ceva timp rearanjându le într o configuraţie exploziv incendiară. Dând curs cererii mele, o amestecaseră cu unele materiale pământeşti. Trebuia să nu fie periculoasă pentru noi, pământenii, în cazul în care nu mai ajungea dincolo, la schimb (de fapt, după cum aţi văzut, fusese nevoie să trimitem doar câteva kilograme). Echipa se împrăştie prin laborator, adunând sticle cu acid concentrat, cartuşe de armă, lame de ras şi ce se mai găsi. Apoi Barney fixă în grămadă un dispozitiv controlat de o fotocelulă, care să aprindă materia explozivă în momentul în care părăsea universul nostru. Bănuiesc că în oricare parte a iadului va fi ajuns încărcătura asta, numai bine nu a făcut.
Bineînţeles, copilul spiriduş se volatiliză din casa de copii atunci când Valeria fu salvată. Biată creatură, sper că i s a îngăduit să moară.
Dar, pe moment, nu m am gândit la aceste probleme. Fiind siguri că fiica noastră era bine sănătoasă, eu şi Ginny ne îmbrăţişarăm. Sărutul ne fu întrerupt de o bucurie şi mai mare, o bucurie al cărui ecou încă nu s a stins din noi: Liber! O, Tată ceresc! Când am putut privi din nou această lume, am văzut că Svartalf rămăsese doar Svartalf.
Prezenţa amabilă din mine spuse:
„Da, pentru această reuşită, Jànos Bolyai devine sfânt şi este admis în apropierea lui Dumnezeu. Cât de mult mă bucur! Şi cât de fericit sunt că v aţi îndeplinit scopul, dragi prieteni, că Valeria Stevenovna se află în siguranţă, iar inamicii raiului sunt învinşi! (Cu timiditate:) Mai am un motiv egoist de bucurie, mărturisesc. Ceea ce am observat în această călătorie mi a dat nişte idei fascinante. O abordare riguros teoretică..."
Am simţit dorinţa pe care Lobacevski nu îndrăznea s o rostească şi am murmurat o pentru el.
— Ai dori să mai rămâi aici un timp?
„Să fiu sincer, da. Câteva zile, după care trebuie neapărat să mă întorc. Ar fi minunat să pot dezvolta aceste descoperiri, nu ca suflet ci, încă o dată, ca muritor. Este ca un joc, Steven Pavlovici. Aş dori să aflu cât de departe se poate ajunge în interiorul constrângerilor umanităţii. (Apoi, grăbit:) Dar te implor, mult stimate prieten, nu lua în seamă această rugăminte. Dumneata şi doamna dumitale aţi îndurat mari pericole, încercări şi teama de a pierde ceva mai mult decât vieţile. Doriţi să vă sărbătoriţi triumful. Crede mă, nu sunt atât de bădăran încât să..."
Am privit o cu drag şi cu dorinţă pe Ginny şi i am răspuns:
— Ştiu la ce te referi, Nick, şi am toate intenţiile să tot sărbătoresc împreună cu ea, chiar foarte des, până când vom fi foarte bătrâni. Dar ai uitat că oamenii cunosc limite, atât fizice cât şi psihice. Ea are nevoie să se odihnească. Eu la fel. Poţi să mai stai puţin. De altfel, doresc să mă asigur că ceea ce vei scrie va ajunge la publicaţiile potrivite. Va fi o victorie imensă pentru noi.
Şi aşa se face că, deşi Bolyai a condus expediţia noastră, Lobacevski a publicat primul descoperirile făcute.

Sintagma „şi au trăit fericiţi până la adânci bătrâneţe" nu este adevărată.
V ar plăcea să fiţi celebri? Atunci vă cedez cu bucurie locul, prieteni. Luaţi voi totul: reporterii, interviurile, mediatizarea, tona zilnică de scrisori, activiştii pentru Cauze Drepte, vânătoarea de autografe, beţivii bătăioşi, telefoanele date de nebuni; vizitatorii nepoftiţi, linguşitorii şi toţi cei la care vă mai puteţi gândi. Din fericire, noi am urmat nişte sfaturi înţelepte şi nu ne am făcut reclamă. Eu m am ales cu o poziţie mai bună decât meritam, Ginny cu agenţia proprie pe care şi o dorea dintotdeauna - aşa că nu mai aveam ce căuta în primele pagini ale ziarelor. Intre timp, Valeria a ajuns la vârsta adolescenţei, şi nici unul dintre băieţii care o curtează nu mi se pare destul de bun pentru ea. Mi se spune că toţi taţii fetelor trec prin aşa ceva. Ceilalţi copii îmi ocupă însă prea mult timp ca să mă îngrijoreze serios această problemă.
A fost o poveste foarte interesantă. Mărturisirile publice făcute de demon au dus la prăbuşirea spectaculoasă a bisericii ioanine. Încă mai avem printre noi nostalgici ai ei, dar aceştia sunt inofensivi. Apoi mai există secta reformată - în care vechiul meu adversar, Marmiadon, este o figură proeminentă care încearcă să propovăduiască Evanghelia dragostei ca pe o credinţă alternativă. Din moment ce gnosticismul şi diabolismul secret au fost înlăturate, nu cred că Sfântul Petru sau Sfântul Ioan ar avea ceva împotriva acestei credinţe.
Înainte de a se întoarce în paradis, Lobacevski a demonstrat nişte teoreme pe care eu unul nu le am înţeles. Mi s a spus că ele dublează eficacitatea vrăjilor pe care echipa lui Barney le elaborase în timpul acelor ore groaznice de demult. Amicul nostru Bob Cuţit Sclipitor a avut o contribuţie însemnată la răspândirea înţeleaptă a noilor cunoştinţe dobândite. A trebuit ca acestea să devină secrete: nu puteai să încredinţezi vreunui nebun posibilităţile conferite de ele. Oricum, guvernul Statelor Unite nu este singurul care ştie să invadeze infernul, dacă va fi provocat. Armatele Terrei nu au speranţa de a l învinge, dar pot să i producă mari stricăciuni şi probabil că raiul ar interveni. Drept rezultat, nu mai avem de ce să ne temem de alte atacuri directe din împărăţia Necuratului. Din partea oamenilor însă, da - deoarece ei încă ispitesc, corup, seduc, înşală şi trădează. Dar eu cred că, dacă ne păstrăm onoarea nepătată şi praful de puşcă uscat, nu vom suferi mai mult decât putem îndura.
Privind înapoi, de multe ori nu mi vine să cred ce s a întâmplat: că toate acestea au fost înfăptuite de o vrăjitoare roşcată, de un om lup cu coada retezată şi un motan negru ca funinginea. Apoi îmi amintesc că Necuratul e lipsit de umor. Dar sunt sigur că lui Dumnezeu îi place să râdă.
NOTE

Mitras — personaj mitologic, zeu al luminii, al adevărului şi al cuvântului dat, printre ale cărui titluri se. numără şi acelea de „Salvatorul de la Moarte", „Victoriosul" şi „Războinicul". Acest fapt explică, în parte, atracţia simţită pentru el de romanii care aspirau la nemurire, iar cultul dedicat lui a fost principalul rival al creştinismului în primele trei secole ale erei noastre.
Tarnkappe — pelerină care asigură invizibilitatea.
Basilisc — reptilă mitologică având răsuflarea şi privirea mortale.
Zomby — cadavru revitalizat prin vrăjitorie.
Kraken — imens monstru marin mitologic despre care se spune că apărea în apropierea navelor vikingilor.
Afreet — demon, în mitologia musulmană.
Bimbaşă — ofiţer turc.
Midgard — în mitologia scandinavă, regiunea înconjurată de mări unde trăiesc oamenii, adică Pământul.
Solipsism — concepţie filozofică după care sufletul este singurul care există sau care poate fi cunoscut.
Howdah — scaun pentru una sau două persoane, având de obicei o apărătoare deasupra capului, aşezat pe spinarea unui elefant sau a unei cămile.
Jihad — Război Sfânt al Islamului. Una dintre îndatoririle de bază ale unui musulman, prescrisă atât de Coran, cât şi de tradiţie, este să lupte împotriva ameninţărilor externe la adresa puterii comunităţilor islamice şi, de asemenea, împotriva rezistenţei individuale opuse legilor divine.
Djinn — în mitologia islamică reprezintă orice fiinţă supranaturală capabilă să apară sub formă umană sau animală, şi să ajute, ori să înfrunte fiinţele umane, în concordanţă cu rolul său în Cosmos.
Hurie — femeie tânără şi frumoasă, cu ochi de gazelă, întâlnită în Paradisul musulman.
Paracelsus — pe numele său adevărat, Theophrastus Phillipus Aureolus Bombastus von Hohenheim (1493 l541). Alchimist elveţian, medic, magician şi filozof al naturii. A revizuit conceptele medicinii contemporane şi a emis ideea că bolile pot fi explicate din punct de vedere chimic. A introdus în tratamentul medical chimia, devenind precursorul iatrochimiei.
Kachina — spirit ancestral al indienilor americani.
Loki — spiritul răului şi al intrigilor din mitologia scandinavă; a plănuit moartea lui Balder, zeul soarelui de vară şi fiul lui Odin.
Ragnarok — în mitologia scandinavă reprezintă marea bătălie dintre zei şi puterile răului, echivalentul scandinav al Gotterdammerung, amurgul zeilor, şi provine de la expresia ragna rok (istoria sau judecata zeilor).
Indra — cea mai importantă divinitate din Rig Veda, Regele Războinic al Paradisului, zeul războiului şi al furtunii. Armele lui sunt trăsnetul şi fulgerul; ajutoarele lui sunt fiii lui Rudra.
Abaddon — diavolul; în ebraică, înseamnă distrugere.
Lucifer — nume al diavolului sau al satanei, în „Noul Testament". Simbol al îndoielii, al negaţiei sau al revoltei.
Moloch — zeu al canaaniţilor, în cinstea căruia copiii erau sacrificaţi prin ardere.
Hephaistos — în mitologia greacă, zeul focului.
Licantropie — transformarea mitică a unei persoane într un lup.
Armageddon — în „Noul Testament", ultima bătălie dintre bine şi rău, înainte de Ziua Judecăţii.
Incubus — spirit malefic despre care se presupune că, sub forma unui bărbat, întreţine relaţii sexuale cu femeile cufundate în somn.
Succubus — demon feminin despre care se crede că are contacte sexuale cu bărbaţii adormiţi.
Quakeri — membri ai unei secte creştine fondate de George Fox. S au organizat ca un grup distinct în 1668 şi au început să desfăşoare activităţi de misionariat. În 1682, William Penn a întemeiat, pe baze quaker, Pennsylvania. Principalele lor activităţi sunt comerţul şi actele filantropice, datorită cărora au devenit faimoşi. În centrul credinţei lor se află doctrina „Luminii Interioare" — Isus acţionând asupra sufletului.
Noaptea Walpurgiei — ajunul zilei de 1 mai, când, după cum spune o legendă germană, pe Brocken, un vârf din munţii Harz, are loc un sabat al vrăjitoarelor. Noaptea este numită astfel după Sfânta Wal burga, o călugăriţă din Anglia, care, în secolul al VlII lea, a ajutat la convertirea germanilor la creştinism. Una dintre zilele ei de sărbătoare coincide cu o veche sărbătoare păgână cu ritualuri împotriva vrăjitoriei.
Alan Pinkerton (1819 l884). Emigrant scoţian, Pinkerton a înfiinţat, în 1850, la Chicago, prima agenţie de detectivi particulari din America şi a devenit o figură naţională după ce a descoperit autorii unei serii de jafuri de trenuri. In primii ani ai Războiului Civil, a fost şeful Serviciului Secret al generalului unionist McClellan.
Hammurabi — al şaselea rege al primei dinastii babiloniene. Este foarte cunoscut pentru Codul de legi, elaborat la sfârşitul domniei sale. Codul cuprinde 282 de articole privind legile economice, ale familiei, legile penale şi civile, iar în acelaşi timp oferă amănunte preţioase despre organizarea socială din acele timpuri.
Moise — conducător şi legiuitor al poporului evreu. Fondatorul mozaismului. Figura cea mai impunătoare a „Vechiului Testament"; potrivit acestuia, Dumnezeu i a revelat pe Muntele Sinai decalogul („Cele Zece Porunci").
Confucius — cel mai important filozof chinez (55l 479 î.Hr.), fondatorul confucianismului. Cea mai de încredere sursă a învăţăturilor sale este Lun yu (conversaţie), publicată în 1890.
Aristotel — savant şi filozof grec (384 322 î.Hr.). Concepţia sa conform căreia materia este pasivă, o simplă potenţialitate care se actualizează numai prin acţiunea „formei", l a dus în cele din urmă la idealismul obiectiv, la postularea divinităţii ca „formă pură" şi ca „prim motor imobil".
Platon — filozof grec (427 347 î.Hr.). Adevărata realitate o constituie, conform teoriilor lui Platon, Ideile sau Formele, esenţe inteligibile, constituind o existenţă în sine în afara spaţiului şi a timpului; copiile sau umbrele degradate ale Ideilor ar fi lucrurile din realitatea sensibilă. Concepţia sa filozofică reprezintă fundamentul unei utopii sociale aristocratice. Statul ideal, imaginat de el, trebuia să fie împărţit în trei caste: 1) „filozofii", conducători; 2) „gardienii", apărători ai statului; 3) agricultorii şi meseriaşii. Sclavii nu făceau parte din stat.
Marcus Aurelius Antoninus — împărat şi filozof roman (180 l21 î.Hr.), reprezentant al stoicismului târziu.
Thomas d'Aquino — Doctor al Bisericii, „Doctorul Angelic", filozof şi teoretician, călugăr dominican italian (1225 l274).
Thomas Hobbes (1588 l679) — Filozof englez. Ideile despre societate şi le a exprimat în cea mai faimoasă lucrare a sa: Leviathan.
John Locke — filozof şi om politic englez (1632 l704). A dezvoltat empirismul materialist al lui Bacon şi Hobbes, a combătut teoria idealistă a ideilor înnăscute şi a susţinut că toate cunoştinţele provin din experienţa senzorială, sufletul omului fiind la naştere ca o foaie nescrisă (tabula rasa). Unul dintre întemeietorii deismului. Adept al monarhiei constituţionale.
Voltaire (pe numele lui adevărat Francois Marie Arouet) —scriitor şi gânditor francez (1694 l778). Deist. Operele sale istorice criticând providenţialismul şi afirmând progresul social au marcat o lărgire sensibilă a orizontului istoriografic.
Thomas Jefferson — om politic şi gânditor iluminist american (1743 l826). Unul dintre creatorii Partidului Democrat Republican. Preşedinte al S.U.A. (180l l809). Unul dintre conducătorii Războiului pentru Independenţa coloniilor engleze din America de Nord. A participat la elaborarea proiectului „Declaraţiei de independenţă a S.U.A.".
Edmund Burke — om politic şi scriitor britanic (1729 l797). S a opus politicii colonialiste engleze în America.
Abraham Lincoln —om politic american (1809 l865). Luptător pentru abolirea sclaviei negrilor. Alegerea sa ca preşedinte a provocat secesiunea statelor sclavagiste din Sud şi declanşarea Războiului de Secesiune din S.U.A. Asasinat în 1865 de un sudist fanatic.
Simon Magul — (sec. I d.Hr.). unul dintre cei doisprezece apostoli, despre care se crede că a fost zelot. După unele legende, a predicat în Persia şi a fost martirizat împreună cu Sfântul Iuda (nu Iscariotul).
Valkyrie — în mitologia scandinavă, aşa se numeau cele douăsprezece servitoare ale lui Odin, care pluteau ameninţător deasupra câmpurilor de bătălie, purtându i pe războinicii pe care zeii îi considerau demni de Valhala (Paradis).
Jaggernaut — în religia hindusă este imaginea lui Krishna, adorată în Puri Orissa. La festivalul anual din iunie sau iulie, imaginea lui este purtată pe străzi într un car mare tras de credincioşi; se spune că unii dintre ei chiar se aruncă sub roţi.
Homuncul — fiinţă omenească inferioară, obţinută prin mijloacele ocultismului.
Copil spiriduş — în original changeling — un copil care se crede că a fost substituit în secret cu altul, în special un copil spiriduş lăsat de iele.
Golem — fiinţă creată din lut de către un rabin din ghetoul de la Praga şi însufleţită prin introducerea în gura ei a unei hârtii cu numele adevărat (şi secret) al lui Dumnezeu.
Maniheism — sistem religios cuprinzând elemente creştine, gnostice şi păgâne, fondat în Persia în secolul al III lea de Manes; s a răspândit în Imperiul Roman şi în Asia, supravieţuind în Turkestanul chinezesc până în secolul al XlII lea. Sistemul se baza pe conflictul primordial dintre lumină şi întuneric, propovăduind că materia reprezintă răul, dar că în creierul fiecărei persoane este întemniţată o particulă de „lumină", care poate fi eliberată prin practicarea religiei, şi că Isus, Buddha, profeţii şi Manes au fost trimişi pe pământ cu însărcinarea să ajute la triumful binelui.
Mandala — figură circulară simbolică reprezentând, în unele religii, Universul.
Graal — obiect al unor intense căutări în legendele medievale; oferea beneficii mistice. Nu i se cunosc originea, natura sau semnificaţia. Cam pe la sfârşitul secolului al XII lea, i s a dat semnificaţie creştină (deşi legenda nu a fost recunoscută vreodată de nici o autoritate a Bisericii). Se presupune că este vasul din care Isus a băut la Cina cea de taină.
Braille — sistem de scriere şi tipărire pentru orbi, caracterele fiind alcătuite din puncte în relief.
Jonathan Edwards (1703 l758) —teolog american.
Menorah — candelabru sfânt cu şapte braţe folosit în vechile temple din Ierusalim. Primul menorah a fost făcut de Bezael şi pus în sanctuarul Tabernacolului. De foarte mult timp reprezintă simbolul iudaismului; menorahul încadrat de două ramuri de măslin este emblema statului Israel.
Nikolai Ivanovici Lobacevski (1793 l856) — matematician rus care a descoperit geometria neeuclidiană, aproape în acelaşi timp cu Gauss în Germania, şi cu Jànos Bolyai în Ungaria. Teoriile sale au fost elaborate complet independent de ceilalţi doi.
Planşetă de spiritism — placă având pe margine litere sau semne spre care se orientează un ac indicator, dând răspunsuri la întrebările adresate de participanţii la o şedinţă de spiritism.
Solingen — marcă de oţel special foarte dur, în componenţa căruia există pulbere de diamant.
Steven Decatur (1779 l820) — ofiţer al marinei americane.
Ondine — spirit al apelor, în folclorul german.
Dolmen — mormânt megalitic format prin aşezarea unei pietre mari şi plate peste altele puse în poziţie verticală.
Hecate — zeiţă din mitologia greacă, frecvent confundată cu Artemis sau cu Selena. A fost o zeiţă puternică şi formidabilă, asociată fenomenelor supranaturale, lumii fantomelor şi vrăjitoriei. Era adorată la răscrucile de drumuri, care se pare că în toată lumea sunt considerate locuri bântuite de spirite.
Svastică — cuvânt sanscrit care înseamnă bun augur. În religia hindusă, era un simbol benefic.
