      91
      
      ― Mi-a zis Pel că voiai să-mi vorbeşti.
      ― Da, răspunse Trevize.
      ― Bliss se afla in micul apartament ce-i fusese rezervat lui Trevize.
      Se aşeză cu eleganţă, şi puse picior peste picior. Ochii ei frumoşi şi limpezi il priviră cercetători. Părul lung şi negru avea reflexe aibăstrui.
      ― Nu-ţi prea sunt pe plac, aşa-i? M-ai privit dezaprobator incă de la inceput.
      Rămas in picioare, Trevize ii spuse:
      ― Iţi dai seama ce-i in mintea altora. Ştii ce cred despre tine şi cunoşti motivul.
      Cu o uşoară mişcare din cap Bliss negă:
      ― Mintea ta nu e incătuşată de Gaia. Ştii asta şi singur. Am avut nevoie de alegerea ta, căci trebuia făcută de o minte limpede şi neinfluenţată din afara. Când v-am capturat nava, tu şi Pelorat v-aţi aflat sub inrâurirea unui câmp calmant, dar acest lucru era esenţial. Din cauza panicii sau fricii se putea intâmpla ceva grav cu mintea ta, căci ar fi putut să-şi piardă calităţile şi să nu ne folosească la nimic in momentele cruciale care au urmat. Atât şi nimic mai mult. N-am trecut dincolo de acest prag şi nici n-am făcut-o de atunci incoace, aşa că nu ştiu la ce te referi.
      ― Am făcut alegerea de care aveaţi nevoie. Am hotărât in favoarea Gaiei şi a Galaxiei. Atunci de ce mai vorbim despre faptul că mintea mea a rămas limpede şi neinfluenţată? Aţi obţinut ceea ce doreaţi şi acum puteţi face ce vreţi din mine.
      ― Te inşeli profund, Trev. S-ar putea ca in viitor să mai fie nevoie de luat hotărâri importante. Tu rămâi ceea ce eşti şi, cât vei trăi, te vom considera o resursă naturală rară a Galaxiei. Fără indoială că s-ar putea să existe sau să mai apară şi alţii ca tine in Galaxie, dar deocamdată nu cunoaştem altul. Incă nu-ţi putem aduce nici o atingere.
      Trevize rămase pe gânduri.
      ― Tu eşti Gaia, dar eu nu doresc să vorbesc cu ea. Eu vreau să-ţi voebesc ţie, ca individ, dacă aşa ceva e posibil.
      ― Se poate. Suntem departe de a duce o existenţă comună. Pot bloca existenţa Gaiei pentru un timp.
      ― Da, spuse Trevize, cred că poţi. Ai făcut-o in clipa asta?
      ― Da.
      ― Atunci dă-mi voie să-ţi spun că n-ai jucat cinstit. Probabil că n-ai pătruns in mintea mea pentru a-mi influenţa hotărârea, dar sigur ai influenţat-o pe a lui Pelorat, aşa-i?
      ― Aşa ţi s-a părut?
      ― Exact. In momentul crucial, Pelorat mi-a amintit de viziunea pe care o avea el despre o Galaxie vie şi gândul lui m-a determinat să fac alegerea din acea clipă. S-ar putea ca gândul să fi fost al lui, dar mintea care-l inspirase era a ta, nu-i aşa?
      ― Gândul acesta, ca şi altele, existau in mintea lui. Am netezit calea şi activat ideea de Galaxie vie, dar nu in dauna altui gând. Prin urmare, el a lunecat cu uşurinţă din conştiinţă ajungând să fie exprimat in cuvinte. Te rog să mă crezi, nu eu l-am creat. El se afla acolo.
      ― Acest lucru poate fi totuşi considerat un amestec direct in libertatea totală pe care o aveam pentru a lua o hotărâre, nu? 
      ― Gaia a socotit că e necesar.
      ― A socotit? Atunci, in speranţa că asta te-ar putea face să te simţi mai bine sau mai nobilă, vreau să ştii că deşi remarca lui Janov m-a convins să iau hotărârea in acel moment, eu aş fi făcut aceeaşi alegere chiar dacă n-ar fi scos o vorbă sau dacă ar fi incetat să mă determine să aleg in alt fel. Ţin foarte mult să cunoşti acest fapt.
      ― Mă simt uşurată, ii răspunse Bliss cu răceală. Asta e tot ce voiai să-mi comunici când ţi-ai exprimat dorinţa de a mă vedea?
      ― Nu.
      ― Mai e ceva?
      Trevize se aşeză pe un scaun pe care-l pusese in faţa ei, astfel că genunchiili se atinseră. Se aplecă spre ea şi spuse:
      ― Când ne-am apropiat de Gaia, tu erai de serviciu pe staţia spaţială. Tu ne-ai capturat; tu ai venit să ne iei şi de atunci ai rămas tot timpul cu noi, cu excepţia mesei pe care am luat-o cu Dom, când n-ai fost de faţă. Şi incă ceva. Tot tu te-ai aflat pe Far Star cu noi când am luat hotărârea. Mereu tu.
      ― Eu sunt Gaia.
      ― Explicaţia nu mă satisface. Un iepure inseamnă Gaia. Chiar şi o pietricică inseamnă Gaia, dar nu toate reprezintă Gaia in aceeaşi măsură. Unele sunt mai importante. Dar de ce tocmai tu?
      ― Tu ce crezi?
      Trevize lasă deoparte orice reţinere:
      ― Eu cred că tu nu eşti Gaia. Reprezinţi mai mult de-atât.
      Bliss işi ţuguie buzele şi scoase un sunet dispreţuitor. Trevize nu se dădu bătut:
      ― In momentele când trebuia să iau hotărârea, femeia care se afla impreună cu Oratorul...
      ― El ii spunea Novi.
      ― Aşa, această Novi a afirmat că roboţii, care acum nu mai există, au indrumat Gaia pe drumul acesta şi au educat-o să urmeze o versiune a celor trei Legi ale Roboticii.
      ― Foarte adevărat.
      ― Şi roboţii nu mai există?
      ― Aşa a spus Novi.
      ― Novi nu a spus aşa ceva. Imi amintesc exact cuvintele ei: "Gaia s-a format cu mii de ani in urmă cu ajutorul roboţilor care, pentru o scurtă perioadă, au slujit speciei umane, dar acum n-o mai fac."
      ― Trev, şi asta inseamnă că ei mai există?
      ― Nu, inseamnă că nu mai slujesc omenirii. Dar n-ar putea cârmui?
      ― Ridicolă idee!
      ― Sau supraveghea? De ce te aflai acolo in momentul hotărârii? Nu păreai atât de importantă. Novi a condus tratativele şi ea reprezenta Gaia. Ce nevoie era de tine? Doar dacă nu cumva...
      ― Ei bine? Doar dacă ce?
      ― Doar dacă nu cumva tu eşti supraveghetorul care are rolul de a aprecia dacă Gaia respectă sau nu cele Trei Legi. Doar dacă tu nu eşti cumva un robot atât de iscusit construit incât nimeni nu te poate deosebi de o fiinţă umană.
      ― Dacă nimeni nu poate, cum se face că tu eşti in stare? intrebă Bliss cu o undă de sarcasm.
      Trevize se rezemă de spătarul scaunului:
      ― Nu vă intreceţi cu toţii să-mi spuneţi că posed capacitatea de a fi sigur? de a lua hotărâri? de a vedea soluţii şi de a ajunge la concluzii corecte? Eu n-am o asemenea pretenţie; voi susţine asta. Dă-mi voie să-şi spun că din momentul când te-am văzut pentru prima oară m-am simţit nelalocul meu. Cu tine mi se-ntâmplă ceva ciudat. Sunt la fel de sensibil la graţia feminină ca şi Pelorat, ba chiar mai sensibil, şi tu ai o infăţişare plăcută. Cu toate astea, n-am simţit nici o clipă vreo atracţie faţă de tine.
      ― Mă simt distrusă din pricina asta.
      Trevize ignoră remarca şi continuă netulburat:
      ― Când ai apărut pe nava noastră, noi tocmai discutam despre posibilitatea existenţei unei civlizaţii non-umane pe Gaia, şi când Janov te-a văzut, in nevinovăţia lui, te-a şi intrebai: "Eşti umană?" Probabil că un robot trebuie să spună intotdeauna adevărul, dar presupun că poate răspunde şi evaziv. Tu te-ai mulţumit să spui: "Nu arăt umană?" Da, pari umană, Bliss, dar vreau să te mai intreb o dată: "Eşti umană?"
      Bliss nu-i răspunse şi Trevize urmă:
      ― Cred că din acel prim moment am simţit că nu eşti femeie. Eşti robot şi nu ştiu cum se face, dar mi-am dat seama de asta. Şi din cauza acestui sentiment, toate evenimentele care s-au petrecut după aceea au avut pentru mine o anumită semnificaţie ― in special absenţa ta de la masă.
      ― Trev, crezi că nu pot mânca? intrebă Bliss. Ai uitat că am luat câteva imbucături din creveţi pe nava ta? Te asigur că pot mânca şi indeplini toate celelalte funcţii biologice umane. Inclusiv sexuale, ca să te scutesc să mă mai intrebi. Şi te incredinţez că nici asta nu dovedeşte că nu sunt robot. Roboţii atinseseră culmea perfecţiunii chiar cu mii de ani in urmă, când doar creierul ii deosebea de fiinţele umane şi atunci diferenţa era detectabilă doar pentru cei capabili să utilizeze câmpurile mentale. Orator Gendibal ar fi putut să spună dacă sunt robot sau om, asta in cazul că s-ar fi deranjat să mă studieze. Dar bineinţeles că n-a făcut-o.
      ― Foarte bine, dar deşi eu nu am acces la mentalică, sunt convins că eşti robot.
      ― Şi dacă aş fi? intrebă Bliss. Nu recunosc nimic, dar m-ai făcut curioasă. Dacă sunt?
      ― Nu-i nevoie să recunoşti nimic. Ştiu că eşti robot. Dacă mi-ar trebui o dovadă cât de mică, m-aş folosi de afirmaţia ta de adineauri, când ai susţinut că poţi bloca influenţa Gaiei pentru a-mi vorbi ca un simplu individ. Nu cred c-ai putea face asta dacă ai fi o parte din Gaia, numai că tu nu apartii planetei. Tu eşti un robot supraveghetor şi, prin urmare, vii din afara Gaiei. Şi pentru că am adus vorba despre asta, de câţi roboţi supraveghetori are nevoie Gaia şi câţi posedă ea?
      ― Iţi repet: nu recunosc nimic, dar m-ai făcut curioasă. Dar dacă sunt robot?
      ― In cazul acesta, aş vrea să ştiu un singur lucru: Ce vrei de la Janov Pelorat? Mi-e prieten şi, in felul lui, a rămas un copil. El işi inchipuie că te iubeşte. Crede că vrea doar ceea ce eşti tu dispusă să-i oferi, socotind că i-ai dat deja destul. El nu cunoaşte şi nici nu-i in stare să-şi imagineze ce inseamnă dezamăgire in dragoste sau, in cazul de faţă, agonia de a afla nu eşti umană...
      ― Dar tu ştii ce-nseamnă durerea pricinuită de dragostea neimpărtăşită?
      ― Am trecut prin asemenea momente. Eu n-am dus o viaţă retrasă ca Janov. Nu mi-am consumat inutil existenţa şi nici nu am uitat de mine lăsându-mă antrenat intr-o goană intelectuală care să inghită cu totul celelalte laturi ale vieţii, cum ar fi soţia şi copilul, aşa cum a făcut el. Acum, dintr-o dată, renunţă la toate de dragul tău. N-aş vrea ca el să sufere. Nu accept asta. Dacă am adus un serviciu Gaiei, cred că merit o recompensă, iar aceasta e asigurarea că Janov Pelorat nu va regreta alegerea făcută.
      ― Să declar că-s robot şi să-ţi dau un răspuns acum?
      ― Da. Chiar acum, spuse Trevize.
      ― Foarte bine. Atunci să presupunem c-aş fi robot şi că am funcţia de supraveghetor. Să mai admitem ca există şi alţii ca mine, puţini la număr, care au acelaşi rol. Să zicem că ceea ce ne uneşte este dorinţa de a ne ingriji de fiinţele umane in ideea că pe Gaia nu există fiinţe umane in adevăratul inţeles al cuvântului, deoarece toate formează o fiinţă planetară atotcuprinzătoare. Să presupunem de asemenea că purtând de grijă Gaiei simţim că ne indeplinim menirea. Să mai presupunem că in noi subzistă ceva primar, care tânjeşte după fiinţa umană in sensul ce i se dădea pe vremea când abia apăruseră primii roboţi. Să nu mă inţelegi greşit; eu nu susţin că sunt bătrână (presupunând că sunt robot). Am aceeaşi vârstă ca şi tine, aşa cum ţi-am spus ori, cel puţin, asta e durata existenţei mele. Presupunând că-s robot, structura mea robotică va rămâne intotdeauna la fel, şi grija pe care-o acord fiinţelor umane se va păstra constantă. Pel este o astfel de fiinţă. Nu aparţine Gaiei şi a depăşit vârsta pentru a mai deveni cu adevărat o parte a ei. El vrea să rămână cu mine pe Gaia pentru că faţă de persoana mea are cu totul alte sentimente decât tine. El nu socoteşte că eu aş fi robot. In sfârşit, şi eu vreau ca el să rămână aici. Dacă susţii că eu sunt robot, nu-i greu să te convingi de adevărul spuselor mele. Sunt capabilă de orice reacţie umană şi-l voi iubi. Insişti asupra ideii că sunt robot şi consideri, probabil, că nu-s in stare să iubesc in inţeles uman şi mistic, dar tu n-ai reuşit să deosebeşti reacţiile mele de cele pe care tu le asociezi cu dragoste, aşa că te rog să-mi spui care ar fi diferenţa.
      Rămase tăcută şi-l privi sfidător pe Trevize.
      ― Vrei să spui că nu-l vei părăsi? intrebă Trevize. 
      ― Dacă tu presupui că sunt robot, atunci poţi inţelege şi singur că, potrivit Primei Legi, nu l-aş putea părăsi niciodată decât dacă el mi-ar ordona acest lucru şi, in plus, aş fi şi eu convinsă că vorbeşte serios şi că i-aş provoca mai mult rău rămânând lângă el decât părăsindu-l.
      ― Dar un bărbat mai tânăr n-ar...?
      ― Care bărbat mai tânăr? Tu ai fi acela, dar nu-mi inchipui că ai avea nevoie de mine la fel de mult ca Pel şi, de fapt, nici nu mă vrei, aşa că Prima Lege mi-ar interzice să incerc să-mi leg viaţa de a ta.
      ― Şi dacă nu eşti robot? intrebă Trevize cu vocea stăpânită şi calmă.
      ― Hotărăşte-te, il invită Bliss.
      ― Am spus: Dacă nu eşti robot?
      ― Atunci n-ai nici un drept să mai ştii ceva şi-ar rămâne ca numai eu şi Pelorat să decidem.
      ― In cazul acesta, revin la prima mea idee, rosti Trevize. Imi cer recompensa, iar prin ea inţeleg ca tu să-l tratezi cu tot respectul pe Janov. Nu mai insist să aflu ce eşti. Vreau garanţia că te vei purta frumos cu el.
      ― O să mă port frumos cu el, spuse Bliss incet, nu pentru a te recompensa pe tine. ci pentru că aşa vreau. Asta e dorinţa mea cea mai fierbinte. Iţi promit că o să mă ţin de cuvânt. Apoi strigă: "Pel! Pel!"
      ― Da, Bilss, ii răspunse Pelorat intrând in cameră.
      Bliss ii intinse o mână:
      ― Cred că Trev vrea să-ţi spună ceva.
      Pelorat ii strânse mâna, apoi Trevize, luând mâinile lor impreunate intre ale lui, spuse:
      ― Janov, mă bucur din inimă pentru voi amândoi.
      ― Of, prieten drag, se fâstâci Pelorat.
      ― Probabil că eu voi părăsi Gaia, ii anunţă Trevize. Plec chiar acum să vorbesc cu Dom despre problema asta. Nu ştiu dacă ne vom mai revedea, dar in orice caz, Janov, ne-am inţeles bine impreună.
      ― Ai dreptate. Intări Pelorat zâmbind.
      ― La revedere, Bliss, şi-ţi mulţumesc anticipat. 
      ― La revedere, Trev.
      Iar Trevize, fluturând uşor o mână, ieşi din casă.
      
      
      92
      
      ― Ai reuşit. Trev... Dar, la urma urmei, ai procedat aşa cum mă aşteptam.
      Erau din nou la masă. Trevize mancă fără poftă, la fel ca şi prima oară, numai că de data aceasta nu-i mai păsa. Probabil că nu avea să mai mănânce vreodată pe Gaia.
      ― Am procedat aşa cum te aşteptai, dar probabil că nu din motivele pe care ţi le inchipui, răspunse Trevize.
      ― Bineinţeles c-ai fost sigur de corectitudinea hotărârii tale.
      ― Da, dar nu din cauza darului meu innăscut de a surprinde esenţa adevărului. Dacă am ales Galaxia, am făcut-o potrivit unui raţionament obişnuit, la care ar fi apelat oricare altul pus intr-o asemenea situaţie. Te superi dacă-ţi explic?
      ― Deloc. Te tog, Trev.
      ― Aş fi putut face trei lucruri: fie să mă alătur Primei Fundaţii, fie celei de-a Doua, fie Gaiei. Dacă treceam de partea Primei Fundaţii, Primarul Branno ar fi luat imediat măsuri pentru a-şi asigura dominaţia asupra celei de-a Doua Fundaţii şi a Gaiei. Dacă mă alăturam celei de-a Doua Fundaţii, Oratorul Gendibal ar fi trecut de indată la acţiune pentru a domina Prima Fundaţie şi Gaia. In oricare dintre aceste cazuri s-ar fi petrecut ceva ireversibil şi dacă vreuna dintre soluţii ar fi fost greşită, ar fi rezultat o catastrofă. Totuşi, dacă mă alăturam Gaiei, atunci atât Prima cât şi cea de-a Doua Fundaţie ar fi plecat cu convingerea că fiecare a obţinut o victorie minoră impotriva celeilalte. Totul ar fi continuat ca şi până acum, deoarece, după cum mi s-a spus, constituirea Galaxiei va dura generaţii, chiar secole. Alegerea mea s-a oprit asupra Gaiei in ideea de a mai obţine o amânare şi de a fi siguri că vom avea suficient timp la dispoziţie pentru a modifica anumite lucruri sau chiar pentru a schimba total planul dacă am greşit acum.
      Dom işi arcui sprâncenele. In rest, chipul lui aproape cadaveric, rămase inexpresiv. Cu o voce piţigăiată şi melodioasă spuse:
      ― Şi părerea ta este că alegerea ar putea fi greşită?
      Trevize ridică din umeri:
      ― Nu cred, dar ca să ştiu sigur ar mai trebui să fac ceva. Intenţionez să vizitez Pământul, in caz că voi reuşi să-l găsesc.
      ― Trev, noi nu te vom impiedica să pleci dacă aşa ţi-e voia.
      ― Nu mă potrivesc lumii voastre. 
      ― Nici Pel, dar dacă totuşi vrei să rămâi vei fi bine primit, la fel ca şi el. Noi nu te vom reţine cu forţa... dar spune-mi, de ce doreşti să vizitezi Pământul?
      ― Cred că inţelegi foarte bine de ce, afirmă Trevize.
      ― Te inşeli.
      ― Dom, mi-ai ascuns unele lucruri pe care le ştiai. Probabil că ai avut motive serioase, dar eu aş fi preferat ca lucrurile să stea altfel.
      ― Stai puţin. Nu inţeleg, spuse Dom.
      ― Ascultă, Dom, când am luat hotărârea, am folosit computerul şi, pentru scurtă vreme, m-am aflat in contact cu minţile celor din jurul meu: Primarul Branno, Oratorul Gendibal, Novi. In acele momente mi-au trecut prin minte tot felul de viziuni, care, luate izolat, nu aveau prea mare insemnătate pentru mine. Intre care, de exemplu, efectul pe care Gaia, prin mijlocirea lui Novi, il produsese asupra Trantorului. In scopul de a-l determina pe Orator să meargă spre Gaia.
      ― Da?
      ― Da, şi unul dintre acestea era şi epurarea bibliotecii de pe Trantor de orice menţiuni referitoare la Pământ.
      ― Retragerea tuturor menţiunilor despre Pământ?
      ― Exact. Am tras concluzia că Pământul este important şi că secretul asupra existenţei lui trebuie păstrat atât faţă de cea de-a Doua Fundaţie, cât şi faţă de mine. Iar dacă eu trebuie să port răspunderea pentru direcţia in care se va dezvolta Galaxia, nu accept să rămân ignorant. N-ai vrea să-mi spui de ce e atât de important să mi se ascundă orice cunoştinţe despre Pământ?
      ― Trev, spuse Dom cu gravitate. Gaia nu are cunoştinţă despre această operaţiune. Absolut nimic!
      Trevize se gândi câteva clipe şi-şi plimbă vârful limbii peste buze:
      ― Atunci cine a făcut-o?
      ― Nu ştiu. Şi nici nu văd rostul unei asemenea acţiuni.
      Cei doi se priviră cu incordare, apoi Dom adăugă:
      ― Ai dreptate. Aveam impresia că am ajuns la un epilog fericit, dar intrucât această problemă rămâne confuză, nu ne putem ingădui să ne odihnim. Rămâi o vreme cu noi ca să vedem ce concluzie putem trage impreună. Apoi vei fi liber să pleci şi-ţi vom acorda tot sprijinul de care vei avea nevoie.
      ― Mulţumesc, spuse simplu Trevize.
      
      SFÂRŞIT  (deocamdată)
      

