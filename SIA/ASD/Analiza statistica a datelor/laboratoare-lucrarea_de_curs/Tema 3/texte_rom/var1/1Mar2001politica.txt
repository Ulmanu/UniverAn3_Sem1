 Razboiul celor doua roze - jurnal de front O victorie de palmares pentru Roman Cu urechea lipita de o usa, am aflat cum Petre Roman a repurtat ieri o victorie in fata lui Traian Basescu, in sedinta Colegiului Director al Partidului Democrat, liderul reimbracind haina autoritara cu care s-a facut cunoscut. Nu se poate spune nicidecum ca Traian Basescu a plecat capul, dar unul a fost "taiat", cel al sustinatorului sau cel mai vulnerabil: Dumitru Moinescu. Apoi, s-a decis sa se puna capat interimatelor din tara, fapt pe care cei din tabara lui Basescu nu-l simteau necesar. Traian Basescu - in echilibru instabil Colegiul Director convocat ieri avea ca prima sarcina stabilirea datei la care va avea loc Conventia Extraordinara a PD. S-a hotarit, asadar, ca alegerea presedintelui democrat sa se faca la Bucuresti, in Palatul Parlamentului, pe 18 si 19 mai. Ideea initiala a lui Petre Roman, ca delegatii la aceasta Conventie Extraordinara sa fie stabiliti in functie de rezultatele obtinute in judetele lor la alegerile de anul trecut, a avut succes. Nu e o noutate faptul ca judetele cu cele mai bune scoruri electorale sint Bistrita-Nasaud, Caras-Severin si Prahova, liderii acestor organizatii sustinindu-l fatis pe Petre Roman. De ce e asa de important criteriul acesta? Pentru ca numarul delegatilor cu drept de vot la Conventia Extraordinara creste proportional cu rezultatul obtinut in alegeri. Altfel spus, organizatia cu cel mai bun rezultat va avea cei mai multi delegati si, implicit, cele mai multe voturi. Pe un ton autoritar, Petre Roman, sustinut de secretarul executiv Victor Bostinaru, a cerut rezolvarea starii interimare in conducerile a zece organizatii judetene. Traian Basescu a pus punctul pe "i": "Sint de acord cu alegerile la Bucuresti". Mentionam ca primarul general este presedintele interimar al organizatiei PD din Capitala si, asa cum am mai spus, supunerea la vot a functiei acestuia are menirea de a-i mai taia din elan contracandidatului lui, Petre Roman. Asadar, in Bucuresti si in alte sapte organizatii, se vor organiza alegeri pina in mai numai pentru conducerile superioare, in organizatiile Galati si Constanta urmind sa se aleaga intreaga structura a Consiliilor de Coordonare, intrucit aceste organizatii au fost decimate prin demisii ale membrilor lor. Dumitru Moinescu a fost fortat sa demisioneze Dupa aceste doua puncte marcate, Petre Roman nu a lasat garda jos, atacindu-l frontal pe purtatorul de cuvint al partidului - Dumitru Moinescu. In plina sedinta, liderul PD a amintit de declaratiile de sustinere a lui Traian Basescu facute de Dumitru Moinescu. "Purtatorul de cuvint nu are voie sa sustina un candidat sau altul, el vorbeste in numele intregului partid. Este o distorsionare grava. Ori renunta la functia de purtator de cuvint, ori eu nu-l mai accept linga mine", a spus Petre Roman. Motivind ca este si el membru al PD si, deci, are drept la opinie, Dumitru Moinescu a anuntat ca demisioneaza. Satisfactia lui Petre Roman nu a venit decit dupa ce i-a repetat lui Traian Basescu sa-si spuna si el punctul de vedere. "Am luat nota si mi se pare o demisie de onoare", a spus Traian Basescu, dupa care a inceput ofensiva. El a vorbit despre "noua epoca de democratizare" a PD prin candidatura sa la presedintia formatiunii si a spus ca refuza categoric neangajarea sa, fapt ce ar atrage acuze ca este las si autosuficient. "Daca voi pierde, veti avea in continuare un vicepresedinte robust. Pentru evolutia mea politica sint strins legat de acest partid. Daca el va merge intr-o directie pozitiva, n-am de gind sa aspir la mai mult", a afirmat Basescu. El a reluat ideea ca nu a facut aprecieri la adresa nimanui, asa cum au facut-o unii din tabara adversa, si a punctat ca "nu are nevoie sa primeasca lectii de la nimeni". Cit despre "propovaduitorii" ideii ca Basescu ar duce partidul catre PDSR, Basescu a propus sa fie exclus din partid. "N-am nevoie de nimic de la dv. si nu am nici un interes", a spus pe un ton iritat vicepresedintele democrat. Total nejustificat, Petre Roman a avut urmatoarea interventie: "Ba exista un interes si e foarte evident, al PDSR ca Partidul Democrat sa se dizolve". In tonul initial, Traian Basescu i-a cerut sefului sau sa spuna care sint oamenii pe care-i stie interesati, "daca este cinstit". Roman s-a eschivat intr-o alta discutie. Petre Roman va candida la sefia PD Singurul cistig al taberei lui Basescu a fost anuntul lui Petre Roman ca va avea o motiune la Conventia Extraordinara, adica va candida la presedintia PD, lucru pe care, pina ieri, nu l-a spus niciodata clar. Petre Roman a spus ca la programul cu care anul trecut a cistigat un nou mandat de sef al partidului va adauga un paragraf care sa cuprinda prioritatile strategice in aceasta etapa a PD si astfel va elabora "motiunea Roman". Pentru inaintarea ei, deci validarea candidaturi, liderul PD va urma procedura obisnuita. Pentru a indeplini conditiile statutare, atit Roman, cit si Basescu au la dispozitie o luna, 31 martie fiind data limita la care trebuie inaintate motiunile. NARCISA IORGA Nastase-patru ciini de rasa a adoptat un maidanez Ralf, prim-comunitarul tarii "Ciinele - cel mai bun prieten al omului", spune o vorba de duh romaneasca. Urmind acest principiu, premierul Adrian Nastase si-a facut ieri un bun prieten in lumea necuvintatoarelor, deoarece a "infiat" un ciine comunitar in virsta de 11 luni, care raspunde la numele de Ralf. Pina sa devina ciine "de demnitar", patrupedul si-a facut veacul prin Soseaua Stefan cel Mare. De spalarea, deparazitarea si castrarea lui Ralf s-a ocupat personal consilierul primului-ministru pe probleme veterinare, doctorul Liviu Harbuz, care a emis si un "certificat de sanatate" pe numele patrupedului. Potrivit purtatorului de cuvint al guvernului, Claudiu Lucaci, Nastase il va tine pe Ralf la locuinta sa din Bucuresti, impreuna cu ceilalti patru ciini de rasa pe care ii mai are. In blocul in care locuieste premierul vor coabita nu mai putin de opt ciini care au ca stapini oameni politici, deoarece presedintele Senatului, Nicolae Vacaroiu, detine si el un ciine lup, iar primarul general al Capitalei, Traian Basescu, are, la rindul sau, doi ciini. Inainte de a-l duce acasa pe Ralf, Adrian Nastase l-a plimbat, ieri dupa-amiaza pe holurile Palatului Victoria. Intrebat daca gestul premierului are vreo legatura cu venirea la Bucuresti a lui Brigitte Bardot, purtatorul de cuvint al executivului a spus ca "nu exista nici o legatura in acest sens". Claudiu Lucaci a mai precizat ca Nastase nu are pretentii ca exemplul sau sa fie urmat si de ceilalti membri ai cabinetului. MADALINA SISU Farsa amara la Dulcesti-Neamt Primarul Chirila si-a semnat demisia ca primarul Primarul din Dulcesti, judetul Neamt, si-a dat demisia fara sa stie. Demisia, cu semnatura si stampila in original, s-a dovedit a fi un fals foarte bine realizat. Nicu Chirila, primarul comunei Dulcesti, a primit, in urma cu doua zile, un telefon de la prefectul de Neamt, prin care ii cerea sa-si justifice demisia. Chirila a ramas tablou, deoarece nici prin cap nu-i trecuse asa ceva. Actul respectiv purta stampila Primariei Dulcesti si semnatura in original a primarului Nicu Chirila. "Am realizat ca este un act falsificat si ca cineva s-a folosit de stampila Primariei si de semnatura mea pentru a intocmi un fals. Se urmareste compromiterea mea si a imaginii institutiei. Este vorba despre o farsa si o minciuna de prost gust", a declarat, reprezentantilor Prefecturii Neamt, Chirila. Acesta si-a amintit insa, ca, in urma cu vreo saptamina, un agent fiscal din cadrul Primariei Dulcesti i-a solicitat sa semneze si sa stampileze o foaie de hirtie pe care era trecut numele unui satean care avea datorii catre Consiliul Local. "Stiu ce act am semnat, dar mi-am dat seama, ulterior, ca pe acea hirtie pe care era stampila si semnatura mea, in josul paginii, s-a batut la masina textul prin care eu imi ceream demisia, fiind eliminata bucata de hirtie pe care era trecut numele persoanei cu datorii. Actul a fost trimis prin posta la Piatra-Neamt, la Prefectura", a mai afirmat primarul din Dulcesti. Explicatia oferita de catre Chirila este intarita si de faptul ca actul semnat lipseste din dosarul in care fusese pus. Deoarece, deocamdata, nu are dovezi care sa poata incrimina pe cineva, primarul Nicu Chirila va incerca sa afle singur care sint persoanele vinovate de comiterea acestei farse. IOANA TUDOR Tichie de margaritar Insigne din aur pentru senatori Senatorii intentioneaza sa isi confectioneze insigne cu insemnul de senator, lucru pentru care vor plati peste 140 de milioane de lei. Propunerea a apartinut Biroului Permanent al Senatului si a fost avizata, marti seara, de Comisia de cultura. Noul model al insignei pe care senatorii o vor purta in aceasta legislatura este realizat pe un fond de aur alb pe care este inscriptionata, din aur obisnuit, stema Romaniei, iar deasupra si dedesubtul stemei sint inscrise, cu email, cuvintele Romania si, respectiv, senator. Insigna are forma ovala si va trebui asezata in linie verticala. Senatorul PDSR Grigore Zanc a declarat ca insigna va avea aproximativ doua grame si costa in jur de un milion de lei. Zanc spune ca senatorii care vor dori sa poarte insigne din aur le vor plati din buzunarul propriu, restul urmind sa aiba insigne din material obisnuit. Propunerea avizata de comisie nu prevede insa decit realizarea insignei din aur, nu si a variantei din material obisnuit. Senatul numara 140 de membri. Zanc a mai spus ca modelul insignei a fost propus de un sculptor din Cluj, Alexandru Lupu, care lucreaza cu metale pretioase. Insignele din legislatura trecuta aveau forma rotunda, aveau inscrise cuvintul senator, inscriptionate cu stema Romaniei si erau aurii. LUCIAN PURCAREANU Iliescu face cinste de ziua lui Presedintele Romaniei face cinste cu sampanie si fursecuri simbata, la Palatul Cotroceni, cu ocazia sarbatoriri zile sale de nastere. La implinrea virstei de 71 de ani, Ion Iliescu are un program foarte incarcat: dimineata, de la ora 10.00, se va intilni cu personalul Administratiei Prezidentiale, apoi vor urma intilniri cu demnitarii care vor veni sa-l felicite. De la ora 11.00, se vor deschide portile Palatului Cotroceni - intrarea se va face pe la poarta dinspre Statuia Leu - pentru toti romanii care vor sa-l felicite, sa-i aduca flori si sa-i spuna cit de mult il iubesc. Petrecerea pentru fani este prevazuta sa dureze pina la orele 18.00. Seara va fi rezervata unei sarbatoriri restrinse cu cei apropiati, la Palatul Scrovistea. (C.O.) Bilant la Ministerul Justitiei: Trei sute de mii de dosare in stoc Sedinta de bilant a Ministerului Justitiei, desfasurata ieri, a pus in evidenta faptul ca, in 2000, pe rolul judecatoriilor, tribunalelor si curtilor de apel s-au aflat 1.485.020 de cauze civile, penale, comerciale si de contencios administrativ. Dintre acestea, 1.188.476 au fost cauze civile, iar 296.544 penale. Acestora li s-au mai adaugat alte 290.262 de dosare din diferite categorii juridice, "stocul" din 1999. Fiecare judecator a avut de rezolvat anul trecut, in medie, cite 511 dosare. Raportul a mai aratat ca, pe parcursul anului trecut, au fost condamnate definitiv un numar de 75.408 persoane, cu 12.168 mai putin decit in 1999. Tot in anul 2000, 579 de persoane au fost condamnate definitiv pentru evaziune fiscala si 53 pentru contrabanda, dintre care sapte pentru contrabanda cu arme, munitii, materiale explozive si radioactive. VASILE SURCEL CATALIN NISTOR Bref Parlamentarii clujeni se muta la crisma Opt parlamentari clujeni, patru senatori si patru deputati, isi vor desfasura activitatea in teritoriu in cadrul birourilor parlamentare pe care primaria le pune la dispozitia lor in aceeasi cladire. Spatiul, in suprafata de 417 mp, este situat pe str. Iuliu Maniu si apartine SC Arta Culinara, fiind inchiriat de la Consiliul Local. Cei opt parlamentari in cauza - senatorii Norica Nicolai (PNL), Eckstein Kovacs Peter (UDMR), Viorel Dumitrescu (PRM), Grigore Zanc (PDSR) si deputatii Ioan Mihai Nastase (PRM), Damian Brudasca (PRM), Ioan Miclea (PRM), Vasile Suciu (PSDR) - au solicitat autoritatilor locale atribuirea de spatii pentru birouri. Termenul de inchiriere a spatiilor va fi de patru ani, pina la incheierea actualului mandat. Boema a fost una dintre cele mai frecventate terase de vara care pina in vara anului trecut a fost considerata un adevarat fief al ascultatorilor de manele. (E.C.) Vizita de taina a lui Radu Timofte la Iasi Pe Aeroportul Iasi a aterizat, ieri la prinz, intr-o atmosfera de mare mister, Radu Timofte, seful Serviciului Roman de Informatii. Vizita sa nu a fost anuntata oficial, ca de altfel nici scopul ei. Prefectul judetului, Corneliu Rusu Banu, s-a aratat surprins de acest survol inopinat. "Nu am fost anuntat de la Bucuresti de vizita lui Radu Timofte. Eu nu am atributii sa schimb comandantul SRI Iasi si nici nu sint anuntat atunci cind se produce acest lucru. Nici pentru comandantul Politiei, col. Mircea Artenie, nu a sosit inca ordinul de schimbare din functie", a declarat prefectul Rusu Banu la citeva minute dupa ce aeronava aterizase la Iasi. Surse din cadrul SRI au precizat ca Radu Timofte nu intentioneaza inca sa faca schimbari majore la Iasi, dar nici nu este exclusa posibilitatea demiterii comandantului Sectiei Iasi a Serviciului Roman de Informatii. (C.D.) Consilierii judeteni UDMR cer ruperea pactului cu PDSR In replica la schimbarea din functie a inspectorului sef Mihaly Jano, de la Inspectoratul Judetean pentru Cultura si Culte Covasna, consilierii judeteni UDMR si primarii de orase alesi pe listele Uniunii au cerut miercuri presedintelui Bela Marko demiterea prefectului PDSR Horia Grama pentru nerespectarea principiului care a stat la baza acordului dintre premierul Adrian Nastase si UDMR. De asemenea, semnatarii comunicatului i-au cerut lui Marko sa puna in vedere denuntarea protocolului incheiat cu PDSR si au solicitat senatorilor si deputatilor Uniunii sa nu mai voteze nici un fel de initiativa legislativa provenita de la guvern. Consilierii judeteni si primarii formatiunii amintite cer ministrului Razvan Theodorescu revocarea deciziei de inlocuire a lui Jano, deoarece inspectorul-sef eliberat din functie si-a desfasurat activitatea bine, a reprezentat interesele culturale judetene la un nivel inalt, iar comunitatea romaneasca din judetul Covasna nu a avut obiectiuni fata de persoana lui. (P.D.) "Europa" la Sulina Viitoarea statiune "Europa", promisa de ministrul turismului, Dan Matei Agathon, va fi amplasata in zona Sulina. Decizia a fost luata ieri, in urma unei intilniri dintre Agathon si Miron Mitrea, ministrul lucrarilor publice, transporturilor si locuintei. Initial, se intentiona amplasarea statiunii "Europa" la Gura Portitei. La intilnirea de ieri, la care au participat si specialisti in domeniu, s-a constatat insa ca cea mai potrivita amplasare a viitoarei statiuni "Europa" este la Sulina. (C.S.) BIR, sub ancheta parlamentara Banca Internationala a Religiilor va fi verificata de catre deputatii din Comisia de abuzuri a Camerei Deputatilor. Comisia a decis sa faca o ancheta la BIR ca urmare a starii de faliment in care se afla banca. In desfasurarea anchetei, deputatii din comisie ii vor audia pe cei din conducerea BIR. (T.G.) Comisia de invatamint da cistig de cauza UDMR In meciul dintre echipele PDSR-UDMR si PRM-PD pe marginea proiectului initiat de PRM privind acreditarea institutiilor de invatamint superior a cistigat primul tandem. Proiectul prevedea obligativitatea existentei unei facultati cu predare in limba romana pentru ca o universitate sa primeasca acreditare de functionare. Ieri, Comisia de invatamint a respins proiectul de lege cu pricina. Dupa ce, in legislatura trecuta, Ecaterina Andronescu (PDSR) propusese un proiect de lege identic, care la acea vreme a fost respins de fosta coalitie de guvernare, aceeasi Ecaterina Andronescu, acum ministru al invatamintului, a pledat pentru respingerea initiativei. Adoptarea unei astfel de initiative legislative ar fi adus UDMR in imposibilitatea de a-si indeplini promisiunea catre electoratul sau, de infiintare a unei universitati in limba maghiara. Comisia va propune plenului respingerea acestui proiect de lege. (T.G.) Liberalii ii pun lui Nastase pedeserizarea pe clanta Desi protocolul PNL-PDSR prevedea constituirea pina la 1 februarie a comisiei mixte privind modificarea Constitutiei, a legilor electorale si a Legii partidelor politice, delegatiile celor doua partide au reusit sa se intilneasca abia ieri. Inaintea intilnirii cu delegatia condusa de Adrian Nastase, seful delegatiei liberale, Valeriu Stoica, era increzator in "schitarea" unui acord politic privind revizuirea Constitutiei - proiect care sa fie apoi discutat cu PD si UDMR. In opinia lui Stoica, din viitoarea comisie parlamentara pentru modificarea Constitutiei ar trebui sa faca parte si specialisti ai presedintiei. Pentru modificarea Legii electorale si a Legii partidelor politice, Stoica a precizat ca PNL va cere sa fie ridicat la 30.000 numarul de membri necesar infiintarii unui partid. PNL vrea sa i se acorde Curtii Constitutionale "drept de viata si de moarte" asupra partidelor, adica aceasta sa hotarasca daca un partid poate fi legalizat sau daca un partid existent nu mai indeplineste conditiile legale de functionare. (C.S.) Deputati, vi se pregateste ceva! Conducerea Camerei Deputatilor a ajuns la concluzia ca este nevoie de un Statut al parlamentarului prin care sa se interzica alesului cumulul de functii. Adica, cine este ales parlamentar sa renunte pe perioada mandatului la vechiul loc de munca. Biroul Permanent al Camerei, care s-a hotarit sa promoveze de acum inainte imaginea deputatului cinstit, a luat in discutie acest subiect tinind cont de "impactul asupra opiniei publice si de moralitate", dupa cum ne-a declarat chestorul Camerei, Sever Mesca. La Biroul Permanent al Camerei Deputatilor exista insa si cereri ale unor deputati PDSR care vor sa ramina si directori la firme private. Conducerea Camerei a mai decis sa revizuiasca programul deplasarilor externe ale deputatilor pe anul 2001, astfel incit acestia sa se rezume la deplasari in statele UE si NATO. (T.G.) Conform declaratiilor deputatului UDMR Kovacs Csaba, Guvernul Isarescu a pacalit Uniunea Europeana Romania a raportat Uniunii Europene inca din septembrie 2000 ca Legea administratiei publice locale, in forma in care se va dezbate acum in parlament, este deja in vigoare, a declarat ieri deputatul UDMR Kovacs Csaba. Legea administratiei publice locale va intra in dezbaterea Camerei Deputatilor lunea viitoare. Comisia de mediere intre Camera Deputatilor si Senat a terminat de discutat articolele in divergenta. Singurele articole care nu au intrunit unanimitatea au fost cele "etnice" care se refera la utilizarea limbii materne in administratie acolo unde o treime din consilieri sint de alta etnie si cel referitor la aducerea la cunostinta opiniei publice in limba minoritara a actelor normative date de administratia locala, acolo unde acestea reprezinta 20 la suta din populatie. Cele doua articole au fost votate cu 9 voturi pentru si 5 impotriva. "Noi nu facem acum decit sa indeplinim o promisiune care la vremea aceea, in septembrie 2000, fusese raportata UE ca exista", a precizat deputatul UDMR Kovacs Csaba. TEODORA GEORGESCU Iliescu si Nastase au batut "obrazul" justitiei Presedintele Romaniei i-a "urecheat" ieri serios pe magistrati, cu prilejul sedintei de bilant a Ministerului Justitiei desfasurate la Institutul Superior al Magistraturii. Seful statului a avertizat, in context, ca "nu mai putem judeca lucrurile cu doua masuri, nu mai putem tolera o justitie cu doua viteze, ingaduitoare cu cei cu bani si cu relatii in spatiul politic si, pe de alta parte, necrutatoare cu cei care au gresit adesea din nestiinta sau din disperare sociala". Pentru aceasta, va cere executivului sa acorde prioritar mijloacele financiare si materiale necesare pentru pastrarea ordinii publice si combaterea eficienta a criminalitatii si coruptiei. La rindul lui, premierul Adrian Nastase, care a numit perceptia negativa a populatiei in privinta justitiei drept "un fapt de viata", le-a atras subtil atentia magistratilor despre ce judeca si cum judeca daca vor ca executivul sa se gindeasca si la noile sedii pentru judecatorii, dar si la salariile lor. CRISTIAN OPREA [23][pl.dll?rid=expresro] 