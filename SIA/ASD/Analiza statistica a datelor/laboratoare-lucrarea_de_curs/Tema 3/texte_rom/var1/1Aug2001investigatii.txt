 Arestarea a doi ingineri si cercetarea unui ofiter de politie demonstreaza coruptia de la Registrul Auto Roman RAR - rampa spagii Parchetul Tribunalului Militar Teritorial Bucuresti a dispus arestarea preventiva a inculpatilor Ioan Marian Stoide si Mihail Orbesteanu, ingineri la Registrul Auto Roman Bucuresti - filiala Voluntari, pentru eliberarea unor certificate false utilizate la inmatriculari ilegale de masini furate. Cei doi sint acuzati ca au eliberat documentele false la interventia locotenent-colonelului Viorel Secara, ofiter de Politie Rutiera la IPJ Prahova, cercetat penal in stare de libertate pe motive de boala. Cazul scoate din nou la suprafata o institutie despre care tot soferul vorbeste ca despre locul unde, daca nu dai spaga, risti sa stai mult si bine cu masina pe dreapta: este vorba de Registrul Auto Roman (RAR), despre care presa a relatat pe larg de fiecare data cind a demascat retele de inmatriculari ilegale, construite cu complicitatea unor politisti. Pina acum, nu au fost luati la intrebari decit acarii Paun, maharii RAR construind in continuare linistiti la imaginea de institutie feroce, de care soferul simplu, dornic sa-si inmatriculeze masina personala, nu poate trece fara sa achite pretul "corect". Potrivit procurorilor militari din Parchetul TMTB, politistul si cei doi ingineri arestati l-au ajutat pe un anume Boboc sa inmatriculeze prin fals mai multe masini de lux furate, marca Mercedes, Volkswagen sau Peugeot. Unul dintre aceste autoturisme, un Mercedes 300S, a fost furat recent din Germania. Mecanismul prin care acestia "spalau" identitatea masinilor era destul de complicat: intocmeau in fals cartea de identitate si, afirma anchetatorii, inmatriculau autoturismul respectiv pe numele unei persoane alese intimplator. Persoana care exista, dar care nu avea habar ca are (doar in acte) un Mercedes la poarta. Apoi, masina era vinduta - actul de vinzare-cumparare se intocmea, de asemenea, prin fals. Procurorii militari au descoperit pina acum 4 cazuri in care exista probe certe ca specialistii RAR au falsificat documentele autoturismelor, dar se presupune ca numarul masinilor inmatriculate ilegal prin aceasta filiera este mult mai mare. (Daniel Neamu, Vasile Surcel) Vila care demasca In urma cu aproximativ trei saptamini, "Evenimentul zilei" a prezentat vila somptuoasa a lt.-col Secara. Cind l-am intrebat cum justifica vila si masinile de lux, domnul Secara ne-a tinut o lectie de semantica, incercind sa ne convinga de faptul ca "vila" poate fi denumita doar o locuinta de vacanta. In legatura cu inmatricularile dubioase de masini pe fundatia sa "Scorpion", colonelul de la circulatia prahoveana a evitat sa vorbeasca, dind-o pe gluma si zicindu-ne ca "scorpion" e nevasta lui, nascuta in aceasta zodie. Anchetarea prealabila a lui Secara a demarat in luna aprilie a acestui an, in urma unei plingeri inaintate Parchetului de catre o persoana (nu-i divulgam numele pentru a o proteja de presiuni) care l-a acuzat de luare de mita pentru inmatricularea unei masini. Pentru ca Secara este inalt ofiter, dosarul a fost trimis la Parchetul Tribunalului Militar Teritorial Bucuresti, potrivit competentelor. Procurorii militari bucuresteni, luind-o pe firul documentelor, au ajuns la doi ingineri de la RAR, Voluntari, Ioan Marian Stoide si Mihail Orbesteanu, despre care s-a aflat ca au eliberat documente false de verificare si omologare necesare eliberarii cartii de identitate a unor autovehicule. Inginerii Stoiade si Orbesteanu au fost arestati vineri seara pentru 30 de zile. In mod normal, primul arestat in cauza trebuia sa fie beneficiarul actelor false, adica lt.-col. Secara. Surse judiciare ne-au declarat ca acesta a scapat de arest pentru ca are piciorul in ghips. RAR - zestre murdara Masinile furate pot fi inmatriculate doar cu complicitatea unor functionari corupti de la Registrul Auto Roman (RAR) si de la Politie, in special cea Rutiera, care se ocupa de inmatriculari. "Evenimentul zilei" a facut numeroase dezvaluiri despre retele de hoti de masini de lux in care, invariabil, erau implicati politisti si functionari de la RAR. In astfel de infractiuni au fost implicate nume celebre din politie, precum colonelul Ion Soricica, fost sef al Directiei Rutiere Bucuresti, al carui fiu conducea o limuzina furata; Corneliu Diamandescu, fiul fostului sef al IGP, generalul Diamandescu, lt. SIAS Sorin Matei, fiul fostului adjunct al IGP, generalul Constantin Matei; o buna parte din conducerea Politiei Rutiere Gorj sau maiorul Nelu Teodoru de la Sectia 15 Politie Bucuresti. Nici unul nu se afla dupa gratii, desi unii dintre ei au fost arestati preventiv. De la RAR, fara de care nu se poate inmatricula o masina furata, nu a fost incriminat nici un sef, desi in toate rechizitoriile de trafic cu masini furate se mentiona complicitatea unor functionari corupti de la aceasta institutie. Ba mai mult, intr-un astfel de dosar de pe raza judetelor Iasi, Neamt, Bacau, Suceava anchetatorii au stabilit ca seriile de sasiu, motor sau caroserie erau falsificate cu ajutorul unor scule aflate in dotarea RAR. De asemenea, functionari corupti de la RAR sint implicati si in alte cauze, precum cele ale masinilor furate si vindute in tirgul bucurestean Vitan-Birzesti. Aici, anchetatorii au stabilit ca era vorba de tichete false de revizie tehnica eliberate de RAR. Un astfel de tichet se vindea in 1998 la RAR cu 100 de dolari. Parchetul Tribunalului Militar Teritorial Bucuresti ne-a asigurat ca in cazul "Secara" ancheta va merge pina la virf. ONDINE GHERGUT NICOLETA SAVIN Vinzatorul de pepeni Adrian Soare a fost arestat El a mutilat un copil legindu-i penisul de protapul unei remorci Adrian Soare (26 de ani), barbatul care l-a mutilat simbata pe micutul Ionut Stinga (cerindu-i sa isi lege organul genital de protapul unei remorci in schimbul unui pepene), a fost arestat ieri pentru 30 de zile, sub acuzatia de vatamare corporala deosebit de grava. Soare le-a declarat anchetatorilor ca "a vrut sa faca o gluma" si ca nu si-a dat seama care vor fi consecintele. El a fost retinut luni seara de politistii Sectiei 19 si, a doua zi, procurorii Parchetului Capitalei au decis cercetarea lui in stare de arest. Adrian Soare risca sa primeasca sapte ani de inchisoare pentru "gluma" de simbata. Starea baiatului internat la Sectia de chirurgie a Spitalului "Grigore Alexandrescu" este stabila, insa medicii estimeaza ca nu va parasi prea curind unitatea medicala. "Penisul, care este momentan invelit cu pielea din acea parte a corpului, se poate reface. Dupa circa doua saptamini vom face o interventie chirurgicala in cursul careia ii vom modela organul genital. Din gura baiatului vom lua o bucata din mucoasa bucala si cu ea vom acoperi penisul", ne-a declarat medicul care il ingrijeste pe Ionut Robert Stinga. Chinurile baiatului nu se vor termina insa aici, fiind necesare si alte operatii pentru refacerea totala a organului genital. Medicii estimeaza ca valoarea totala a tratamentului care i se va face se ridica la aproximativ un miliard de lei. (D.N., G.R.) Blestemul uraniului Un politist care a participat la capturarea unui transport de material radioactiv a murit, iar doi au fost internati in spital In urma cu cinci ani, o echipa de ofiteri de la Serviciul pentru Combaterea Crimei Organizate Timis a capturat un transport clandestin de uraniu radioactiv si un dosar cu documente secrete, furate de la Societatea Banat-Oravita-Crisana, din judetul Caras-Severin. Actiunea s-a desfasurat la 40 de kilometri de Timisoara, in apropierea localitatii Deta, iar in cursul operatiunii au fost arestate doua persoane. Cele 82 de kilograme de uraniu radioactiv, avind debitul radiatiilor gama de peste 20 de ori mai mare decit cel natural, au fost transportate sub forma de pastile, in doua recipiente din material plastic. Peste ani, isprava politistilor timisoreni s-a intors impotriva lor. Blestemul uraniului i-a lovit necrutator. Un ofiter a murit de leucemie inainte de a implini 50 de ani, un altul a fost internat in spital in mai multe rinduri, avind numeroase afectiuni si imunitatea organismului la limita critica, iar un al treilea s-a pensionat, avind numeroase probleme cu coloana vertebrala. 82 kg de substanta radioactiva In 7 martie 1996, pe baza unor informatii, ofiterii de la SCCO Timis au organizat o diversiune, la o bariera situata la intrarea in localitatea Deta, pentru capturarea unei cantitati neprecizate de uraniu radioactiv. Transportul materialului radioactiv catre Timisoara se realiza cu un autoturism inmatriculat in judetul Caras-Severin marca Talbot, in care se aflau doua persoane. La perchezitie, politistii au gasit in masina, ascuns intr-o geanta de piele, un dosar pe care se afla mentiunea: "Documente secrete", iar in portbagajul masinii - doua butoaie din plastic pline cu un continut necunoscut. Ilie Andrei si Nicolae Borcean, pasagerii autoturismului, au fost retinuti imediat si au declarat ca in butoaie se afla uraniu radioactiv, furat de la societatea Banat-Oravita-Crisana, pe care voiau sa-l vinda, la Timisoara, unui intermediar. Borceanu si Andrei au primit mandate de arest preventiv, iar dosarul cu documente secrete si butoaiele cu pastile de uraniu radioactiv au fost confiscate de politisti. Ulterior, s-a stabilit ca cele 82 de kilograme de substanta radioactiva se compuneau din uraniu 235, uraniu 238 si radium. Intreaga cantitate urma sa fie vinduta unei retele sirbe de traficanti de uraniu. Primul a cazut colonelul Popovici Operatiunea "Diversiunea de la bariera" a fost condusa de col. Gelu Popovici, seful SCCO Timis, insotit de mai multi ofiteri si subofiteri de la acelasi serviciu. Dupa numai citeva zile, lt.-col. Costel Roman a acuzat ameteli repetate, stare de voma si lipsa de echilibru. Internat in spital cu sindrom vertiginos, pierderea apetitului alimentar si cu auzul compromis in proportie de 30a la urechea stinga, col. Roman a stat sub perfuzii si tratament medical mai bine de doua saptamini. Col. Gelu Popovici, seful operatiunii de la Deta, a inceput sa faca numeroase abcese dentare, sinuzita front-etmoidala si, asa cum rezulta din fisa sa medicala, amigdalita acuta si pneumonie la plaminul drept. Faptul ca au stat neprotejati mai mult timp in apropierea recipientelor de uraniu radioactiv avea sa duca , in timp, la degradarea starii sanatatii celor doi ofiteri. La un control medical din anul 1998, colonelului Popovici i se descopera o leucemie miloida cronica. Cu organismul slabit de boala pe care medicii au pus-o pe seama iradierii, Popovici a urmat mai multe tratamente in tara si in strainatate, dar a murit la virsta de 49 de ani, la Spitalul Oncologic din Cagliari-Italia. Comisia consultativa de la IPJ Timis a concluzionat ca boala colonelului a survenit "in timpul si din cauza indeplinirii obligatiilor militare". Blestemul uraniului radioactiv l-a rapus pe col. Popovici in aprilie 1999. Suferinta, direct proportionala cu durata contaminarii Dupa prima internare medicala a lt.-col. Costel Roman, care s-a produs la numai o saptamina de la incheierea operatiunii de la Deta, au urmat si altele, de acelasi gen. "Imi revine mereu starea de ameteala, comparabila cu un semilesin, s-a pastrat sindromul vertiginos si cu urechea stinga nu mai aud aproape deloc. De la prima internare, am stat de mai multe ori in spital si trebuia tot timpul sa fac tratament pentru cresterea imunitatii organismului si stabilizarea sistemului nervos central. Eu am avut oarecum noroc ca nu am stat atit de mult ca Gelu in apropierea uraniului. Medicii mi-au spus ca suferinta, in aceste cazuri, este direct proportionala cu durata contaminarii radioactive", ne-a declarat lt.-col. Costel Roman, care a parasit doar de citeva zile patul de spital. Un medic de specialitate ne-a spus ca, urma iradierii cu substante radioactive, scade imunitatea organismului, apar sechele si pneumonii si este afectata ramura vestibulara a nervului 8. In noaptea ce a urmat capturii de la Deta, pastilele de uraniu radioactiv s-au aflat, sub paza, la poarta auto a IPJ Timis, unde si-a desfasurat serviciul pe unitate plt. adj. Cornel Milos. Expunerea la radiatii l-a afectat si pe el. A inceput sa-i cada parul in smocuri, i-a scazut capacitatea de concentrare si, la putin timp dupa pensionare, are probleme cu coloana vertebrala. Dintre ceilalti componenti ai echipei care a actionat la Deta, nici unul dintre politisti nu a acuzat "sindromul uraniului", dar pe parcursul operatiunii si dupa aceea, ei nu s-au apropiat prea mult timp de butoaiele cu uraniu. La nivelul Centrelor Zonale de Combatere a Crimei Organizate nu exista nici acum specialisti in substante radioactive, care sa stie sa actioneze si sa previna "blestemul uraniului". SERGIU MIAT Septuagenara violata in spital Un obsedat sexual a violat, duminica, dupa-amiaza, o pacienta in virsta de 75 ani a spitalului din Mangalia. Batrina este originara din Olt si venise la Mangalia sa-si viziteze copiii. Din cauza caldurii excesive, femeia a facut o criza de diabet si, fiind suferinda si de inima, a intrat in fibrilatii. Ea a fost internata in Sectia interne a spitalului din Mangalia si supusa unui tratament adecvat. In aceeasi rezerva cu septuagenara se mai afla o bolnava, Georgeta Gherghes, care traieste de citiva ani in concubinaj cu Romica Cirneci, in virsta de 46 ani, din Mangalia. Romica a venit la spital sa-si viziteze concubina si sa-i aduca un pepene. Cind a intrat in rezerva, barbatul a observat lipsa Georgetei, in schimb a gasit-o pe noua pacienta si, profitind de faptul ca sint singuri, a sarit pe biata batrina si a violat-o, apoi a fugit. Politistii din Mangalia, alertati de cadrele medicale ale spitalului, au reusit sa-l depisteze si sa-l retina pe infractor. Romica Cirneci a fost dus in arestul Politiei Mangalia, iar azi va fi deferit Parchetului de pe linga Judecatoria Mangalia cu propunere de arestare pentru comiterea infractiunii de viol. Ca urmare a probelor administrate la dosar, pe numele violatorului a fost emis un mandat de arestare preventiva pe 30 zile. BOGDAN ANDREI Politia ieseana, bulversata de declaratiile unei fetite Ramona Tomita si-a retras plingerea penala impotriva medicului Politia ieseana este bulversata de declaratiile contradictorii ale unei fetite de 13 ani, Ramona Tomita, care i-a acuzat pe medicul din sat si pe tatal ei vitreg ca au violat-o. Ieri dimineata, ea si-a retras plingerea impotriva medicului Radu Paun. In acest fel, medicul dispensarului din comuna Cozmesti a scapat de acuzatia de viol, dar nu a scapat inca de rigorile legii: doctorul urmeaza sa fie trimis in judecata pentru ca a intretinut relatii sexuale cu o minora, lucru pe care l-a recunoscut in timpul anchetei. Fetita si-a mentinut plingerea impotriva tatalui ei vitreg, Gheorghe Vieriu, acuzat si el de viol. Politistii au dispus internarea Ramonei in Centrul de Primire Minori Iasi, unde va ramine pina la finalizarea anchetei. CATALIN DUMITRESCU Pe motiv ca are programul incarcat, Valeriu Stoica nu s-a prezentat la audierile in dosarul "RomTelecom" Fostul ministru al justitiei, Valeriu Stoica, nu s-a prezentat ieri la Directia Cercetari Penale din IGP, unde urma sa fie audiat in legatura cu privatizarea RomTelecom, in calitatea sa de membru al Comisiei de privatizare. Valeriu Stoica a anuntat, printr-un consilier, ca nu poate veni la audieri pe motiv ca are programul mult prea incarcat in aceste zile. Fostul ministru al jusititiei va fi audiat saptamina viitoare, cind ii va permite programul. Peste 30 de persoane au fost audiate de politistii care efectueaza cercetari preliminare legate de comisionul acordat firmei "Goldman Sachs", pentru consultanta oferita la privatizarea RomTelecom, in valoare de noua milioane de dolari. Printre persoanele care au detinut functii de raspundere si au fost audiate se numara: fostul director financiar al RomTelecom, Giorgios Iliopoulis, fostul presedinte al Consiliului de Administratie si director general al RomTelecom, Vassilios Tsakoniatis, fostul ministru al comunicatiilor, Sorin Pantis, fostii presedinti ai FPS, Radu Sirbu si Sorin Dimitriu, fostul ministru al finantelor, Decebal Traian Remes, fostul consilier al premierului Radu Vasile si membru al Consiliului de Administratie al companiei de telecomunicatii Petrisor Peiu, precum si fostul ministru al apararii, Victor Babiuc. (A.G.) Un subofiter a accidentat patru masini El avea o alcoolemie de 2,55 la mie Un subofiter, angajat la Penitenciarul Galati, a accidentat ieri, la prinz, patru masini parcate regulamentar. Anghelus Sora, in virsta de 41 de ani, s-a urcat la volanul masinii sale, fiind ceea ce se cheama "mort de beat". Sora a intrat in plin in patru autoturisme parcate in intersectia strazilor Alba Iulia si Tecuci, din Galati, avariindu-le. Pagubele produse se ridica la 15 milioane de lei. Politistii au constatat ca subofiterul, aflat in afara programului de lucru, avea o alcoolemie de 2,55 la mie, unele persoane intrind in coma la astfel de procent de alcool in singe. Maiorul Ioan Maris, purtator de cuvint la Inspectoratul Judetean de Politie Galati ne-a declarat ca Anghelus Sora este cercetat in stare de libertate pentru conducere in stare de ebrietate. ALINA COMSA-DURBACA Fosta conducere a SNCFR, implicata in "Furtul secolului" Conducerea Inspectoratului Politiei Transporturi Feroviare Iasi a anuntat ieri finalizarea expertizei privind disparitia celor 2.600 de tone de motorina si alte citeva zeci de tone de uleiuri din Depoul CFR Pascani. Din aceasta cantitate, 800 de tone apartineau Rezervei Strategice a MApN. S-a stabilit ca, din 1987 pina in toamna anului 2000, a fost furat combustibil in valoare de peste 30 miliarde de lei, implicatiile afacerii conducind spre fosta conducere a SNCFR. "Expertii au stabilit ca vina o poarta 21 de persoane din Depoul Pascani, trei angajati de la Sucursala Marfa Iasi si doi directori, dintre care unul la nivel de minister", a declarat ieri col. Constantin Rusu, comandantul Politiei Transporturi Iasi. Printre acestea se numara Viorel Simut, fost director al SNCFR, concediat de ministrul transporturilor tocmai pentru amestecarea sa in "Furtul secolului" la Iasi, si Adrian Tacea, directorul Sucursalei Marfa Iasi. Anchetatorii au precizat ca Adrian Tacea nu a avut nici un beneficiu de pe urma delapidarilor succesive, el actionind la ordinele sefilor de la Bucuresti. Raportul despre motorina si uleiurile disparute de la Pascani are peste 300 de file si a ajuns la Parchetul de pe linga Curtea Suprema de Justitie, institutia care a preluat cercetarile in acest caz. Precizam ca inginerul Aurel Birsan, fostul sef al Depoului Pascani, gestionarul Virgil Stoleru si soferul Petrica Ichim sint judecati in stare de libertate pentru disparitia unei parti infime din prejudiciul de 30 de miliarde de lei. Pe de alta parte, procurorii militari ancheteaza citiva ofiteri din cadrul Serviciului Special al Apararii, organism care avea obligatia sa verifice periodic existenta fizica a rezervelor militare. CATALIN DUMITRESCU Alin Giurgiu, un nou dosar penal Politistii sustin ca in spatele afacerii "Reco" s-a aflat afaceristul Sorin Beraru, urmarit international Fostul director general al Fondului Proprietatii de Stat este cercetat intr-un nou dosar penal, intocmit de politistii Serviciului Economic al Politiei Capitalei. Alin Giurgiu (49 de ani) si alti functionari FPS sint acuzati de abuz in serviciu in cazul privatizarii firmei "Reco" - societate specializata in reparatii de utilaje miniere si de terasamente. In acelasi dosar mai sint cercetati Moshe Pesach, in virsta de 44 de ani, cetatean israelian, Cosmin Balcacean (30 de ani) si Aida Chiscop (33 de ani), reprezentanti ai firmei "Atlantic Business"SRL. In 1989, Moshe Pesach a infiintat in SUA firma "Off-Shore MT Trading Inc". Societatea a fost revocata in 1991, pentru ca nu a platit taxele anuale. Cu toate acestea, Pesach a infiintat in Romania, in 1992, "SC Ocean 92 Investment SRL", avind ca asociat unic firma "Off-Shore MT Trading" Ulterior, firma si-a modificat denumirea in SC Atlantic Business SRL, care, in 1998, a fuzionat cu "SC Phoenix Med" SA, al carui director general era bucuresteanul Cosmin Balcacean. Potrivit anchetatorilor, in acelasi an, Balcacean a achizitonat de la FPS 70 la suta din actiunile firmei "Reco" SA, prezentind in fals un certificat potrivit caruia ar fi avut taxele platite la zi. Documentul a fost obtinut de Aida Chiscop, contabila societatii. Politistii sustin ca reprezentantii FPS i-au favorizat ilegal pe cumparatorii "Reco" SA, neintroducind in contract clauze asiguratorii. Prejudiciul calculat de politie depaseste 5 miliarde de lei. Ancheta pare sa fie insa mult mai complicata si departe de finalizare: colonelul Dan Bucur, seful Serviciului Economic, a declarat agentiei Mediafax ca "in spatele acestei tranzactii se afla afaceristul Sorin Beraru". Colonelul a mai precizat ca politia cerceteaza afacerile lui Beraru, al carui nume se regaseste prin circa 30 de firme. Bucur apreciaza insa ca numarul societatilor comerciale dirijate "din umbra" de Beraru depaseste o suta. DANIEL NEAMU Firmele lui Beraru, prezente la licitatiile organizate in spitale Directorii spitalelor nesocotesc ordinele ministrului sanatatii si continua sa organizeze licitatii la care firmele controversatului om de afaceri Sorin Beraru sint printre ofertantii principali. O astfel de situatie s-a intimplat zilele trecute la Institulul de Cardiologie "C.C. Iliescu" din incinta Spitalului Fundeni, din Capitala. O firma strategica a lui Beraru, "Phoenixmed" S.A., s-a aflat printre ofertati la licitatia organizata pentru aprovizionarea cu produse farmaceutice si parafarmaceutice. Mai mult, furgonete apartinind acestei firme au fost vazute in incinta unitatii medicale, din ele descarcindu-se materiale consumabile. "Ma vad nevoita sa-i atrag atentia domnului profesor doctor Vasile Candea, directorul Institutului, ca firmele lui Sorin Beraru fac obiectul unei anchete la nivelul guvernului, al Ministerului Sanatatii si Familiei, al Curtii de Conturi si al Garzii Financiare", a declarat ieri dr. Daniela Bartos. Ea spune ca nu va permite unui institut aflat in subordinea ministerului sa faca afaceri "cu reteaua mafiota a lui Sorin Beraru" si interzice spitalelor sa mai accepte ca firmele lui Beraru sa participe la licitatii. In cazul in care Corpul de Control al ministrului Sanatatii, care va face o ancheta, va confirma faptul ca directorul Vasile Candea are vreo legatura cu demersurile firmei "Phoenixmed", acesta va fi destituit. Profesorul Cindea a respins acuzatiile privind implicarea in afacerile ilegale ale lui Sorin Beraru. In ceea ce priveste licitatia organizata zilele trecute, el spune ca aceasta s-a desfasurat in prezenta unui reprezentant al Ministerului Sanatatii, care nu a avut nici un fel de obiectie si nu a facut nici un comentariu la aceasta actiune. La depunerea ofertei au participat 112 firme, printre ele figurind si "Phoenixmed". GETA ROMAN [23][pl.dll?rid=expresro] 