 In SUA va fi pus in vinzare Celularul de unica folosinta O femeie de afaceri din New York, inspirata de aparatele fotografice de unica folosinta, a pus la punct un telefon celular care se arunca dupa epuizarea acumulatorului, avind dimensiuni extrem de reduse si un pret accesibil - maximum 10 dolari. Randice-Lisa Altschul a explicat cotidianului american "USA Today" ca producerea noului telefon a devenit posibila datorita tehnologiei brevetate de firma sa, "Dieceland Tech Corp." (DTC), care permite folosirea unei cerneli conductoare pe hirtie reciclata, in loc de circuite imprimate "clasice". "Practic, am tiparit un telefon", spune Altschul. O alta firma americana, "Telespree Communications", a anuntat ca va lansa si ea un celular de unica folosinta, numit "Phone-Card-Phone" (Telefonul-cartela). Acesta nu are o tastatura normala, ci va functiona pe baza unui sistem de recunoastere vocala. Tot ce are de facut utilizatorul este sa apese pe unicul buton al aparatului si sa pronunte numarul dorit. Singurul dezavantaj al acestor telefoane este ca pot fi folosite doar pentru a suna pe cineva, nu si pentru a fi apelat de alte persoane. "Celularele de unica folosinta" se vor vinde la automate, in supermagazine sau in retelele de restaurante fast-food, la pachet cu meniul preferat. CONSTANTIN VLAD Cu burta mare, dar fermecatoare Moda pentru gravide mindre O prezentare de moda care a avut loc la Lisabona a dat designerului Fatima Lopes prilejul sa arate ca femeile gravide nu isi pierd farmecul si sex-appealul in timpul sarcinii, transmite Reuters. Din acest motiv, pe podiumul de prezentare a defilat, mindra de burtica sa, un model purtind un bolero negru si o fusta strimta, care ii dezgolea pintecul. De altfel, in ultima vreme, tot mai multe femei se arata dornice sa-si expuna pintecul rotunjit, inspirate probabil si de numeroase vedete care s-au lasat fotografiate in pielea goala in ultimele luni de sarcina, pioniera acestei tendinte fiind celebra Demi Moore. ISABELLA ALEXANDRESCU "Iepurasul" a fost luat ostatic de francezi Orfanii romani ramin fara oua de ciocolata din cauza epidemiei de febra aftoasa Un transport umanitar de 44 de tone expediat de catre o fundatie britanica, destinat orfelinatelor din Romania, a fost oprit, la sfirsitul saptaminii la Calais de catre autoritatile vamale franceze, existind suspiciuni ca unele produse ar putea fi contaminate cu febra aftoasa. In urma inspectiilor efectuate, o cantitate de 500 de oua de ciocolata Cadbury a fost distrusa existind neincrederea ca laptele folosit ca ingredient ar proveni de la animale bolnave. Convoiul umanitar, expediat de Fundatia de Caritate Teeside, din Stockton, a fost retinut in vama pentru aproximativ o zi si jumatate. Tirului condus de un sofer roman i-a fost permis sa treaca frontiera numai dupa ce a renuntat la ouale de ciocolata. Britanicii denunta oprirea transportului Initiatorul proiectului umanitar, Rod Jones, a acuzat autoritatile franceze de paranoia sustinind ca ouale de ciocolata, trimise catre copiii din Romania cu ocazia Sarbatorilor de Pasti, nu erau contaminate. El considera ca masura "irationala" a fost luata intrucit convoiul provenea din zona de nord-est a Marii Britanii, acolo unde se presupune ca ar fi izbucnit epidemia de febra aftoasa. Compania producatoare, Cadbury, a precizat ca laptele folosit in producerea ciocolatei este supus pasteurizarii, un tratament termic care distruge germenii. Oficiali ai Ministerului britanic al Agriculturii au declarat ca produsele pe baza de ciocolata sau hainele second-hand nu sint considerate a reprezenta un factor de risc in ce priveste raspindirea febrei aftoase. (EEPA) Zguduitoare descoperire a Politiei din Chisinau Carne de om canceros, vinduta pentru gratar Politia din capitala Republicii Moldova, Chisinau, a arestat doua femei care vindeau pe strada carne ce la analiza s-a dovedit a fi de om, a anuntat simbata Ministerul moldovean de Interne. Autoritatile fusesera sesizate vineri, de un client care cumparase carne de la cele doua femei, in fata unei macelarii din centrul Chisinaului. Sinistrul produs era ambalat frumos in pungi de plastic, iar vinzatoarele isi asigurau clientii ca marfa e proaspata. Ajuns acasa, nefericitul cumparator a intrat insa la banuieli vazind ca halca pe care o achizitionase nu prea seamana cu ceafa de porc, motiv pentru care a sesizat autoritatile. Luate la intrebari, comerciantele, a caror identitate nu a fost facuta publica, au marturisit ca si-au procurat carnea de om de la o clinica de stat specializata in tratarea bolilor canceroase. Politia nu a facut imediat o declaratie oficiala de teama sa nu provoace panica in rindul populatiei. Moldova, fosta republica sovietica, se numara printre cele mai sarace tari din Europa, cu un salariu mediu lunar de numai circa 30 de dolari. Cea mai mare parte a celor 4,5 milioane de locuitori, in special din zonele rurale, sint platiti "in natura" cu diferite produse. Nevoia de bani ii impinge pe oameni sa faca pe micii comercianti, cel mai adesea fara autorizatie si cu produse nu intotdeauna bune pentru consum. VLADIMIR BALABAN Prima planta care lumineaza in intuneric Orhideea-licurici, o floare ca o luminare La Singapore a fost prezentata ieri prima orhidee luminiscenta din lume, creata de-a lungul mai multor ani de eforturi de catre geneticianul singaporez Chia Tet Fatt. Superba floare a fost realizata prin inserarea in celulele de orhidee a unor gene de licurici care produc luciferaza, o substanta bioluminiscenta. Chia Tet Fatt, profesor si cercetator la Institutul National de Educatie, lucreaza la o tehnica prin care sa faca posibil ca genele de licurici sa fie folosite drept "mesager", acestea putind fi atasate altor gene pentru a fi utilizate ca particule trasoare in investigatiile medicale.(L.C.) Miss Tiffany - concurs de frumusete pentru femei facute din barbati Regina transsexualilor e un ex-flacau de 25 de ani Cei mai frumosi travestiti si transsexuali din Thailanda, care sint mai fermecatori si mai gingasi decit multe reprezentante ale sexului slab, au participat la editia din acest an a concursului de frumusete Miss Tiffany, devenit extrem de popular, transmite Reuters. La neobisnuita competitie, care a fost organizata in statiunea Pattaya si a fost transmisa in direct la televiziune, au participat 50 de travestiti, care, datorita operatiilor estetice facute si tratamentului cu hormoni feminini, etalau cu mindrie niste forme perfecte. Cu parul lung si bogat, coafat cu grija, si cu un machiaj perfect, concurentii au trecut prin toate probele clasice ale unui concurs de frumusete obisnuit, de la aparitia in rochii de seara, cu decolteuri generoase, pina la proba de cultura generala. Juriul, extrem de exigent, l-a ales, in cele din urma, pe Gun Rumgchao, un tinar de 25 de ani, care a fost desemnat Miss Tifany 2001 si care a primit cu emotie esarfa si diadema pentru locul intii. Gun Rumgchao va reprezenta Thailanda la concursul Miss Queen Universe din Statele Unite. ISABELLA ALEXANDRESCU Ultimul dictator est-european, la ora judecatii Milosevici, dupa gratii! Pacaleala de 1 aprilie: dupa ce s-a batut cu pumnul in piept ca nu se va lasa prins viu, fostul lider de la Belgrad s-a predat politiei ieri dimineata Fostul presedinte iugoslav Slobodan Milosevici s-a predat ieri dimineata fortelor Ministerului de Interne, acceptind sa fie arestat in vederea judecarii sale sub acuzatiile de abuz de putere si deturnare de fonduri. Capitularea fostului om forte de la Belgrad pune astfel capat unei crize care a tinut intreaga lume cu rasuflarea taiata timp de 36 de ore. De vineri seara si pina in zorii zilei de ieri, comunitatea internationala a urmarit ca pe un film de suspans spectaculoasele rasturnari de situatie din capitala iugoslava. "Milosevici a fost arestat", anunta surse guvernamentale. "Ba nu, sint acasa la mine", raspunde el. Trupele speciale ataca resedinta fostului presedinte. Se trage in nestire. In zadar. "Nu ma vor prinde viu", ameninta Slobo. Politia se retrage. Incep negocierile. Esec total, afirma apropiatii lui Milosevici. Iar impuscaturi. In fine, anuntul mult-asteptat: "Slobodan Milosevici s-a predat". Cei care au urmarit pas cu pas desfasurarea evenimentelor au fost oarecum dezamagiti de decizia fostului lider de la Belgrad, care, dupa ce s-a laudat sus si tare ca nu se va preda, a ales totusi calea mai rusinoasa, dar mai sanatoasa, anume cea a inchisorii. Daca si-ar fi tras un glonte in cap ar fi devenit un martir al cauzei poporului sirb, si multi analisti se asteptau la asa ceva, tinind cont de faptul ca parintii lui s-au sinucis. Alegind sa renunte la lupta, el le intareste insa opinia celor care il descriu ca pe un om interesat doar de soarta lui, obsedat de puterea personala, deci incapabil de un gest eroic. Se prea poate ca el sa-si fi facut socoteala, ca, la 59 de ani, mai are inca timp sa astepte dupa gratii o eventuala schimbare a situatiei din tara sa si sa fie cindva eliberat. Viitorul va arata daca a mizat corect, caci daca s-a inselat el este pasibil de extradare catre Tribunalul de la Haga, unde este asteptat pentru a fi judecat sub acuzatiile de genocid si crime contra umanitatii comise in timpul razboiului din Kosovo. Iar daca va ajunge acolo, nimeni nu-l va mai putea salva si nu-i va mai ramine decit sa-si sfirseasca zilele in inchisoare, uitat de toata lumea. JACQUELINE PRAGER Arestarea lui Milosevici, un film de suspans in doua serii Criza de la Belgrad care a monopolizat timp de doua zile atentia presei internationale s-a declansat vineri seara, in momentul in care Branislav Ivkovici, deputat al Partidului Socialist (SPS) al lui Slobodan Milosevici, a afirmat de la tribuna parlamentului sirb ca importante efective ale politiei au fost trimise in cartierul Dedinje cu scopul de a-l aresta pe fostul presedinte iugoslav. In timp record, aproximativ 300 de partizani ai lui Milosevici s-au indreptat spre resedinta acestuia pentru a impiedica operatiunea politiei. In paralel, postul de radio privat B92 anunta, citind "surse sigure", ca Milosevici a fost arestat, iar televiziunile straine difuzau imagini cu un convoi de masini negre care, chipurile, il duceau pe acesta la inchisoare. Insa la citeva minute dupa miezul noptii, Milosevici a iesit pentru scurt timp pentru a-i saluta pe manifestantii care se strinsesera in fata vilei sale, momentul fiind relatat de acelasi post de radio B92. In cursul noptii, cu putin inainte de ora locala 1.30 (23.30 GMT), Milosevici declara in direct pe un post de radio ca se afla la resedinta sa din Belgrad. "Tocmai beau o cafea cu camarazii mei si sint bine", a precizat el. Asaltul mascatilor Spre dimineata, in jurul orei 3.00, politia sirba declansa asaltul asupra locuintei lui Milosevici. Zeci de ofiteri ai trupelor speciale cu cagule pe fata si inarmati pina-n dinti s-au chinuit sa patrunda in fortareata lui Milosevici, escaladind zidul sau fortind intrarea prin ghereta paznicului, interventia fiind insotita de un puternic schimb de focuri. Ministrul sirb de interne, Dusan Mihajlovici, anunta ulterior ca autoritatile sirbesti au incercat sa-l aresteze pe Milosevici, dar ca acesta a refuzat, spunind ca "nu va putea fi arestat de viu". Pe strazile din Dedinje, grupuri de sustinatori ai fostului presedinte au continuat sa faca de garda, incalzindu-se la cite un foc facut in mijlocul drumului. Din cind in cind, ei scandau "Slobo, Slobo!", injurindu-i pe reprezentantii puterii, catalogati drept "asasini" sau "lachei ai americanilor". Milosevici nu merita o baie de singe Situatia s-a mai calmat in dimineata zilei de simbata. Intr-un comunicat, guvernul sirb lansa un apel oamenilor care-l protejau pe Milosevici, cerindu-le sa depuna armele. Totodata, ministrul iugoslav de interne, Zoran Zivkovici, indica faptul ca politia sirba il va aresta pe Milosevici in cursul zilei. El a precizat ca politia negociaza cu Milosevici in interiorul locuintei acestuia pentru a-l convinge sa se predea. La rindul sau, presedintele iugoslav Vojislav Kostunica declara la sfirsitul unei reuniuni cu ministrii sirbi si iugoslavi ca "nimeni nu este invincibil", adaugind insa ca nu doreste ca arestarea sa se soldeze cu o baie de singe. Direct la inchisoare In zorii zilei de ieri, un membru din anturajul lui Milosevici, prezent in interiorul vilei, declara postului Radio Politika sub acoperirea anonimatului ca actiunea politiei pentru arestarea fostului presedinte este iminenta si ca negocierile privind predarea sa au esuat. Un responsabil al SPS, Ivica Dacici, afirma contrariul, spunind ca negocierile au fost incununate de succes. In jurul orei 4.00 au fost remarcate miscari ale politiei in jurul vilei. O ora mai tirziu, dinspre cladire au rasunat cinci focuri de arma, unii dintre suporterii aflati la fata locului incremenind la gindul ca Milosevici si-a pus capat zilelor. La scurt timp, cinci vehicule, doua masini de teren si trei limuzine cu geamuri fumurii au fost vazute indepartindu-se in mare viteza. Citeva minute mai tirziu, postul de radio B92 anunta ca Milosevici a parasit domiciliul sau din Belgrad la bordul uneia dintre aceste masini. Informatia a devenit oficiala dupa ce un purtator de cuvint al guvernului sirb a declarat ca fostul presedinte iugoslav Slobodan Milosevici a fost deferit justitiei. Mandat de arestare pentru 30 de zile Potrivit Ministerului iugoslav de Interne, arestarea lui Milosevici s-a derulat "fara varsare de singe si fara sa fie opusa cea mai mica rezistenta". Milosevici si-a parasit resedinta in jurul orei locale 4.40 (2.40 GMT), la bordul limuzinei personale, escortata de vehicule ale politiei. Fostul presedinte iugoslav a fost transferat direct la inchisoarea centrala din Belgrad. Ieri la prinz a fost emis pe numele sau un mandat de arest preventiv pe termen de 30 de zile. LIVIA CIMPOERU Dihonie in conducerea de la Belgrad Esecul cu care s-a soldat o prima tentativa de arestare a lui Slobodan Milosevici, in noaptea de vineri spre simbata, a fost imputat unor elemente din armata iugoslava, dar ascunde, dupa toate aparentele, o scindare a puterii de la Belgrad, oglindind neintelegeri intre presedintele Vojislav Kostunica si seful Statului Major iugoslav, generalul Nebojsa Pavkovici, pe de o parte, si premierul sirb Zoran Djindjici si ministrul sirb de interne, Dusan Mihajlovici, transmite AFP. Guvernul sirb a acuzat un grup de militari ca a obstructionat actiunea fortelor sale de politie de a-l aresta pe Milosevici la resedinta acestuia, in cartierul rezidential Dedinje. Este vorba despre membrii unei unitati de armata insarcinate cu asigurarea pazei complexului de vile prezidentiale, dintre care una era ocupata de fostul dictator. Fara a face uz de arme, soldatii "au impiedicat sistematic" actiunea politiei, "aducind un sprijin fatis civililor inarmati si garzii personale lui Milosevici", care se gaseau in vila, a acuzat premierul sirb, Zoran Djindjici. La rindul sau, ministrul sirb de interne a afirmat ca, de citva timp, in resedinta lui Milosevici au fost depozitate importante cantitati de arme grele si explozibili, printre care arme automate, mitraliere, lansatoare de grenade si mai multe grenade de mina. Cotidianul de mare tiraj "Politika", din Belgrad, vine in sprijinul afirmatiilor lui Djindjici, avansind ipoteza ca insusi seful de Stat Major al armatei federale, generalul Nebojsa Pavkovici, a intervenit personal pentru a se opune arestarii lui Milosevici, acesta fiind subordonat direct presedintelui Kostunica si indeplinind ordinele acestuia. Pavkovici este unul dintre fidelii lui Milosevici, cel care, de altfel, l-a si numit in functie, in 1998, iar Kostunica a refuzat in repetate rinduri sa il predea justitiei internationale, pe fostul dictator ignorind in acelasi timp apelurile de a-l demite pe general. In ultimele saptamini au existat in repetate rinduri neintelegeri intre Kostunica si Djindjici, in principal asupra subiectului predarii lui Milosevici pentru judecata in fata Tribunalului Penal International. ISABELLA ALEXANDRESCU Acuzat de crime impotriva umanitatii, judecat pentru deturnare de fonduri! Fostul presedinte iugoslav, Slobodan Milosevici, arestat ieri la Belgrad, este acuzat de crime impotriva umanitatii si de crime de razboi de catre Tribunalul Penal International. Data arestarii sale coincide cu expirarea ultimatumului lansat de Washington, care a cerut Iugoslaviei sa inceapa cooperarea cu TPI in vederea arestarii lui Milosevici. In caz contrar, au avertizat Statele Unite, Belgradul ar fi fost privat de un ajutor financiar de o suta de milioane de dolari, vital pentru economia tarii. Autoritatile iugoslave l-au arestat insa pe fostul dictator pentru cu totul alte acuzatii - cele de abuz de putere si deturnare de fonduri. Potrivit capetelor de acuzare, Milosevici a comis delictele mentionate in perioada mai 1997 - octombrie 2000, "cu scopul de a se mentine la putere si de a obtine, pentru el si un anumit numar de persoane, cistiguri materiale". Milosevici a abuzat de puterea sa "dind ordine contrare legii si competentelor presedintelui Serbiei si Iugoslaviei, al caror scop era de a mentine la putere anumite personalitati si partidul sau socialist". Deturnarea de fonduri si abuzul de putere care ii sint reprosate lui Milosevici au dus la pierderea, de catre Serbia si Iugoslavia, a 1,8 miliarde de dinari (30 de milioane de euro) si 200 milioane de marci (100 de milioane de euro). Fostul dictator a mai "ordonat, in 1994 si 1995, unui grup de functionari iugoslavi - directorul vamii, Mihalj Kertes, vicepremierii iugoslavi Nikola Sainovici si Jovan Zebici - sa incalce sistematic legile, adica sa nu le aplice, cu scopul de a comite delictele enumerate mai sus". Legea iugoslava prevede, pentru aceste delicte, o pedeapsa cu inchisoarea de cinci ani sau mai mult. ISABELLA ALEXANDRESCU Milosevici - un politician abil si lipsit de scrupule La scurt timp dupa aparitia pe scena politica belgradeana, in 1986, cind devine sef al Partidului Comunist Sirb, Slobodan Milosevici si-a cistigat o reputatie de temut - in tara si in strainatate fiind cunoscut ca un om pragmatic si fara scrupule, gata sa imbratiseze doctrina nationalista sau sa porneasca un razboi doar pentru a ramine la putere. Chiar si dupa ce a fost alungat de la putere, in urma revoltei populare din octombrie anul trecut, el a continuat sa isi apere cu indirjire politica dusa pina atunci. Suporteri si dusmani au recunoscut insa la unison ca Milosevici a dat dovada de o extraordinara maiestrie in politica interna, fapt care i-a permis sa conduca tara cu o mina de fier, pastrind in acelasi timp un nivel cit de cit acceptabil al democratiei. Pentru Occident, el a fost, timp de zece ani, reprezentantul unui regim belicos, periculos si anacronic. Guvernele occidentale l-au privit cu neincredere si dispret, considerindu-l insa, in acelasi timp, factor de stabilitate in regiunea tulbure si nesigura a Balcanilor, ceea ce le-a determinat sa il coopteze in eforturile de pace in timpul razboiului din Bosnia. Milosevici s-a nascut la Pozarevac, localitate aflata la sud-est de Belgrad, in 1941, fiu al unui profesor de teologie. De formatie avocat, el a fost puternic influentat de sotie, Mirjana, o comunista infocata, de care a fost de nedespartit, inca din liceu. Sotii Milosevici au doi copii, un fiu, Marko, si o fiica, Marija. Ajuns lider al comunistilor sirbi in 1986, el a reusit ca, doar intr-un an, sa stabileasca un control deplin asupra partidului, fiind apoi, pina in 1999, liderul nedisputat al vietii politice din Serbia. Extrem de popular in tara sa, cel putin in perioada de inceput, Milosevici a fost ales presedinte al Serbiei in 1990, reales in 1992, devenind, in 1997, presedinte al Iugoslaviei. Fostul dictator a fost deseori acuzat ca intentioneaza sa creeze un mic imperiu pentru toti sirbii din Balcani. Politician iscusit, el nu s-a jenat insa sa le retraga sprijinul sirbilor din Croatia si Bosnia, imediat ce situatia a devenit mult prea complicata. "Milosevici este mai degraba un oportunist decit un ideolog, condus de putere mai degraba decit de nationalism", a explicat fostul ambasador american in Iugoslavia in perioada 1989-1992, Warren Zimmermann. Condamnat pentru crime de razboi si crime impotriva umanitatii, de Tribunalul Penal International de la Haga, Milosevici declara senin, in decembrie anul trecut: "Pot dormi linistit, iar constiinta mea este complet curata". ISABELLA ALEXANDRESCU Dictatorii est-europeni, greu de arestat Arestarea, destul de chinuita si stingace, a fostului presedinte Slobodan Milosevici a readus in atentie eforturile depuse pentru tragerea la raspundere a altor lideri autoritari care au dominat statele din Europa de est in cea de-a doua jumatate a secolului XX - Jaruzelski, Jivkov sau Honecker. La fel ca Milosevici, nici unul dintre "oamenii de fier" sprijiniti de fosta URSS nu au dorit sa fie "umiliti" de judecatori pe care odinioara i-au avut in subordine. Ei s-au luptat din rasputeri sa ramina nepedepsiti, releva Reuters. Generalul polonez Wojciech Jaruzelski nu a petrecut nici macar o zi in inchisoare pentru impunerea Legii martiale in vederea suprimarii miscarii "Solidaritatea". Liderului est-german Erich Honecker i s-a permis sa se refugieze in exil, in Chile, iar fostul presedinte bulgar Todor Jivkov a scapat doar cu un regim lejer de arest la domiciliu. Cind a fost inlaturat de la putere, in toamna anului trecut, Milosevici a scapat "la mustata" de executia sumara careia i-a cazut victima dictatorul Nicolare Ceausescu, iar acum este de asteptat ca se va folosi de toate subtrefugiile legale pentru a evita o posibila condamnare la inchisoare pe viata. Spre deosebire de cei citati anterior, fostul presedinte iugoslav a avut nesansa de a ajunge presedinte de-abia in 1990, cind s-au prabusit majoritatea regimurilor comuniste est-europene. Incheierea razboiului rece - a rivalitatii dintre doua mari puteri - a deschis calea crearii unui Tribunal International pentru crime de razboi, sub egida ONU, care l-a inculpat pe Milosevici pentru crime impotriva umanitatii, Tribunalul de la Haga facind mari presiuni pentru a obtine extradarea fostului lider iugoslav. Autoritatile de la Belgrad au anuntat ca-l vor judeca ele insele pe Milosevici pentru abuz de putere si coruptie, insa viitorul economic al Iugoslaviei depinde acum de evitarea sanctiunilor care le-ar fi impuse in caz ca nu-l extradeaza pe fostul presedinte. Ceilalti lideri conservatori din Europa de est au fost judecati exclusiv de tribunale nationale. Nici un lider sovietic nu a fost adus vreodata in fata justitiei. Doar in Albania, fostii oficiali comunisti au fost condamnati in perioada 1992-1996 sub acuzatii mergind de la deturnare de fonduri pina la crime impotriva umanitatii, dar si acestia au fost eliberati si amnistiati in timpul tulburarilor izbucnite in 1997. CONSTANTIN VLAD Avion american, "zgiltiit" in China Un avion al Marinei Militare americane a fost avariat duminica dupa ce fusese interceptat de doua aparate de vinatoare chineze, in timp ce efectua o misiune de supraveghere in zona Marii Chinei de Sud. Din cauza "contactului" dintre avioane "s-au produs pagube suficiente" cit sa-l constringa pe cel american sa execute o aterizare fortata, undeva pe suprafata Insulei Hainan. Avionul de patrulare american, tip EP-3, avea la bord 24 de persoane, din care nu a fost ranita nici una. Potrivit AFP, aparatul american ar fi fost zgiltiit de jeturile reactoare ale avioanelor chinezesti, care au determinat oprirea unuia dintre motoare. Americanii sustin ca aparatul se afla in spatiul aerian international si au cerut autoritatilor chineze sa asigure securitatea celor aflati la bordul avionului si sa sprijine operatiunile de reparare a aparatului, astfel incit acesta sa revina la baza sa cit mai curind. (C.V.) Camionagiu roman, cu imigranti in remorca Un sofer roman de camion a fost arestat simbata la granita dintre Grecia si Turcia, avind 71 de imigranti clandestini asiatici ascunsi in vehicul, transmite AFP, citind o sursa a politiei elene. Camionagiul, care livrase marfa in Turcia, a declarat politiei ca imigrantii s-au furisat in remorca fara ca el sa stie, in timpul unei opriri facute inainte de trecerea frontierei. Romanul si cei 71 de imigranti, originari din Pakistan si Bangladesh, urmeaza sa fie deferiti in aceste zile procuraturii din Alexandropulos, oras situat in apropierea frontierei. (L.C.) Micii cersetori apeleaza la orori Cu capul in nisip Copiii din tribul hindus Munda Potta Kela, din statul indian Orissa, au gasit o metoda neobisnuita de a-i face pe turistii straini sa scoata citiva banuti din buzunar, transmite Reuters. Ei ies la cersit doi cite doi - unul isi ingroapa capul in pamint, ca strutul, iar celalalt intinde mina la trecatori. Reteta nu da gres niciodata - atrasi de ciudata imagine care li se infatiseaza ochilor, sau ingroziti ca pustanul care isi baga capul in pamint ar putea sa se sufoce, turistii se grabesc sa le arunce bani. Cu piciorul amputat, prin metrou, la cintat Saracia crunta in care se zbat ucrainenii arunca in strada tot mai multi copii. Acestia sint abandonati de parintii care nu mai au cu ce sa ii hraneasca sau incearca de mici sa isi cistige existenta pentru a nu mai fi o povara pentru familie. Fotoreporterul EPA a surprins pe pelicula, la Kiev, o imagine trista: doi copii, dintre care o fetita cu piciorul amputat, isi imparteau banutii strinsi din cersitul prin vagoanele de metrou. In Ucraina exista aproximativ 30.000 de copii ai strazii, orfani sau copii care au fugit de acasa. ISABELLA ALEXANDRESCU Casatorie homosexuala in premiera mondiala Trei cupluri de homosexuali si unul de lesbiene au stabilit o premiera mondiala in noaptea de simbata spre duminica, casatorindu-se in mod legal in fata ofiterului starii civile de la primaria din capitala olandeza Amsterdam. Ceremonia a debutat exact la miezul noptii, o data cu intrarea in vigoare, in Olanda, a legii privind legalizarea casatoriilor intre persoane de acelasi sex. Sositi la primarie pe motociclete sau in masini pictate in culori tipatoare, insurateii si-au facut aparitia surizatori, salutind cu gratie multimea, fara sa se lase intimidati de chipurile grave ale citorva protestatari crestini imbracati sobru, care afisau pancarte cu mesajul: "Sa ne intoarcem fata catre Dumnezeu". Miresele imbujorate si ginerii emotionati si-au jurat credinta vesnica in sala de ceremonii a primariei, garnisita cu vaze pline de flori. Logodnicii si-au oferit mina dreapta si si-au reafirmat in fata primarului dorinta de a se casatori si de a-si respecta indatoririle de soti. In fata unei imense inimi formate din petale rosii de trandafiri, proaspat casatoritii si-au schimbat verighetele. Unul dintre cuplurile de homosexuali a ales sa-si pecetluiasca unirea intr-un mod absolut original, dezvaluind in loc de traditionalele inele de aur cite un tatuaj artistic imprimat pe inelar. Sala s-a dovedit neincapatoare pentru rudele si prietenii insurateilor, asistenta fiind pigmentata de prezenta a numerosi nonconformisti imbracati in haine strimte din piele. Parlamentul olandez a adoptat legea casatoriilor intre homosexuali in decembrie anul trecut. O data cu aceasta lege, legislativul a acordat homosexualilor si dreptul de a adopta copii. (L.C.) [27][pl.dll?rid=expresro] 