 Banca Turco-Romana a modificat nivelul dobinzilor De astazi, Banca Turco-Romana a redus nivelul dobinzilor oferite. Astfel, pentru depozitele la termen cu scadenta la 3 luni, dobinda va fi de 36%. Pentru depozitele la termen de 6 luni, dobinda este de 35%. Aceeasi dobinda este oferita si pentru depozitele cu termen la 9 si la 12 luni. (G.T.) In perioada 4-28 august, Automobile Dacia va intra in revizie si modernizare Timp de o luna, Automobile Dacia S.A. isi va intrerupe activitatea de productie pentru a intra in revizia generala anuala, a anuntat, ieri, conducerea societatii. Conform oficialilor de la Automobile Dacia, lucrarile de revizie, la care se vor adauga si lucrari de investitii si modernizare, se vor efectua in perioada 4-28 august 2000, interval in care salariatii societatii se vor afla in concediu de odihna.(N.B.) Christoph Ruhl, economist al Bancii Mondiale: "Tranzitia se va termina cind industriile Romaniei vor avea performante de nivel european" Banca Mondiala si Centrul Roman de Politici Economice (CRPE) au lansat ieri varianta in limba romana a volumului "Tranzitia economica in Romania. Trecut, prezent si viitor", care prezinta o colectie de studii prezentate la conferinta pe aceeasi tema organizata in toamna anului trecut la Bucuresti. Lucrarea a fost coordonata de Christoph Ruhl, economist al Bancii Mondiale, cu vasta experienta in mediul academic, si Daniel Daianu, fost ministru al finantelor. "Sint concluzii in aceasta carte care pot fi puse in practica, si unele dintre ele au fost deja folosite in elaborarea strategiei pe termen mediu pentru aderarea la Uniunea Europeana, altele in strategia Bancii Mondiale si in politicile si practicile Guvernului Romaniei", ne-a declarat Christoph Ruhl. Studiile reprezinta o radiografie a procesului de tranzitie economica, al carui final este asteptat de toata suflarea romaneasca. "Sfirsitul tranzitiei este o problema de dezvoltare si de ajungere din urma a economiilor europene. In opinia mea, tranzitia se va termina de indata ce nu va mai exista nici o diferenta intre industriile vechi, mostenite, si cele noi, competitive, create dupa 1989". LIDIA MOISE Un milion de dolari pentru exportul de lemn si textile Centrul Roman de Comert Exterior va beneficia de asistenta financiara in valoare de 1 milion de dolari din partea Guvernului Elvetiei si Programului Natiunilor Unite pentru Dezvoltare (PNUD), pentru dezvoltarea si diversificarea exporturilor de produse din textile si lemn. Asistenta financiara face parte din proiectul intitulat "Intarirea capacitatii de export a Romaniei", care va fi derulat in urmatorii doi ani. Proiectul prevede acordarea de asistenta de specialitate pentru intreprinderile mici si mijlocii producatoare si exportatoare de textile - imbracaminte si mobilier din lemn. In acest scop, Institutul de Moda Bucuresti, Asociatia Producatorilor de Mobila din Romania si Institutul National al Lemnului vor beneficia de echipamente, programe soft pentru scolarizarea si specializarea personalului in design. Tot in cadrul acestui program, sase IMM-uri vor avea acces la asistenta de specialitate in management, productie, design, plan de afaceri, plan de export si promovarea produselor pe pietele externe. NICOLETA BURTAN Prin Banc Post, Plati in valuta in sistem electronic Produsul eBank oferit de Banc Post permite din aceasta luna si efectuarea de plati in valuta in sistem electronic, atit pentru persoane fizice, cit si pentru cele juridice. Serviciul, lansat in anul 1998, poate oferi efectuarea platilor bancare de la distanta, actionind ca o extensie a bancii la sediul clientului, situatia conturilor actualizate, la intervale de un minut, precum si emiterea ordinelor de plata. Accesul la eBank se poate face 24 de ore din 24. Astfel, utilizatorul serviciului are posibilitatea, in orice moment, sa-si consulte la sediul propriu conturile deschise in lei sau valuta, putind obtine si extrasele de cont aferente fara sa se deplaseze la sediul bancii. Clientul poate introduce si ordona prin propriul sistem de calculatoare platile si poate sa le transmita electronic la banca unde are contul nu numai la Banc Post, ci si la alte banci pentru executarea platilor. De asemenea, clientul are acces personalizat la sistemul eBank prin intermediul unei parole, fiind direct raspunzator de corectitudinea datelor introduse. (G.T.) Incepind de astazi, Ministerul Finantelor lanseaza titluri de stat cu dobinda anuala de 40 la suta Ministerul Finantelor (MF) lanseaza incepind de astazi, 1 august, o emisiune de certificate de trezorerie pentru populatie, cu scadenta la 90 de zile si dobinda anuala de 40%, a informat ieri Aida Vostinaru, director in MF. Subscriptia se va derula prin trezoreriile teritoriale ale statului din municipii, orase si din Bucuresti, incepind de marti pina vineri, inclusiv, in intervalul 1 august-1 septembrie. Certificatele de trezorerie vor avea valori nominale de 1.000.000 lei, 5.000.000 lei, 10.000.000 lei, 20.000.000 lei si 50.000.000 lei. Fiecare milion plasat in titluri de stat va aduce in momentul rascumpararii la termenul fixat un cistig net de 100.000 lei. LIDIA MOISE Pentru 6,2 miliarde de dolari, Marii patroni romani se lupta in mega-aliante Trei mari asociatii patronale au anuntat ieri parafarea Aliantei "Conpindustria". Organizatiile unificate pe pozitii egale (nu exista presedinte, ci doar copresedinti de la fiecare - UGIR, UGIR 1903 si Conpirom) inseamna aproximativ 70% din volumul industrial, adica din productia si serviciile romanesti. In pofida puterii aparente, alianta s-ar putea dovedi curind ca nascuta debila. Miza este insa enorma: influenta in mediile de afaceri romanesti, dar mai ales gestionarea celor 6,2 miliarde de dolari asteptati in urmatorii ani din partea Uniunii Europene. George Copos, presedinte la doua asociatii patronale rivale Fragilitatea ei provine din divergenta opiniilor fata de CPR, confederatie prin care omul de afaceri Dan Voiculescu a incercat de curind sa puna mina pe toate patronatele din Romania. George Copos, fostul presedinte al UGIR 1903, actual copresedinte al "Conpindustria", s-a declarat ieri increzator ca fuziunile vor merge pina la un apropiat mariaj cu CPR, fapt ce a scos la suprafata conflictul mocnit din interiorul proaspetei aliante. La doar citeva momente dupa ce Copos a parasit sala, Constantin Dumitru, un alt copresedinte, a combatut transant orice posibila apropiere de CPR-ul lui Voiculescu. Cele doua structuri se afla pe pozitii ireconciliabile: "Aceasta organizatie patronala (CPR - nota redactiei) are si tenta politica. Sintem foarte ingrijorati de amestecul politicului. Noi nu vrem sa avem la aceeasi masa un viitor parlamentar, presedinte de partid (Dan Voiculescu - n.r.) care sa spuna la un moment dat: «Domnu' Dumitru, haideti sa sustinem cutare director»". Afirmatiile lui Copos nu au nedumerit pe nimeni intrucit, desi membru al Consiliului Coordonator al "Conpindustria", rapidistul este si presedinte executiv al rivalei acesteia - CPR, unde presedinte fondator este Dan Voiculescu, patronul "Crescent". Eforturile disperate ale proprietarului Antenei 1, ca de altfel intregul razboi dintre patronate, au o miza uriasa - 6,2 miliarde de dolari asteptati in urmatorii sapte ani din partea Uniunii Europene, pentru derularea programelor PHARE din industrie. George Copos nu este singurul care si-a pus afacerile in doua luntrii, Jean Valvis, presedintele organizatiei patronale din domeniul apelor minerale, aflindu-se intr-o situatie asemanatoare. Asadar, alianta s-a nascut din motive diferite. Daca George Copos a vazut-o ca pe o etapa premergatoare punerii in bratele lui Voiculescu a tuturor patronatelor, ceilalti doi parteneri au gindit dimpotriva, ca prin aceasta unificare se poate contracara concentrarea CPR sub umbrela politica a Partidului Umanist din Romania, implicit a PDSR-ului. Astfel incit luna de miere a Aliantei "Conpindustria" s-ar putea incheia curind. MARIANA BECHIR 