 La Constanta, Bancherii de la BRD iau pulsul economiei Pentru a lua pulsul economiei reale, bancherii de la Banca Romana de Dezvoltare (BRD) Groupe Societe Generale, au organizat ieri o intilnire la Constanta cu oamenii de afaceri din zona. Specialistii BRD-Grope Societe Generale au acordat consultanta reprezentantilor firmelor din zona in scopul alegerii acelor produse si servicii adaptate nevoilor de dezvoltare a afacerilor acestora, a declarat Mihaela Burada, director de comunicare al BRD. Intilnirea de la Constanta s-a desfasurat sub genericul "ziua firmelor", si este parte dintr-o actiune mai ampla, de comunicare directa cu clientii bancii, lansata la Timisoara anul trecut in iunie.(L.M.) Societatile scoase la privatizare prin PSAL vor fi iertate de datorii Un numar de 55 de societati comerciale, in cazul carora au fost demarate procesele de privatizare potrivit acordului PSAL cu Banca Mondiala, vor fi scutite de datorii pentru a se putea realiza mai usor vinzarea lor, a anuntat, ieri, ministrul privatizarii Ovidiu Musetescu. Acesta a aratat ca pentru societatile respective vor fi sterse cu prioritate penalitatile, dupa care o parte dintre datoriile catre bugetul de stat vor fi reesalonate, iar alta parte - anulate. APAPS va introduce in guvern, in cel mult o luna, un proiect de lege privind stergerea datoriilor societatilor comerciale cuprinse in PSAL, a adaugat Musetescu, precizind ca, in restul cazurilor de societati cu mari datorii exista "alte incurcaturi" care nu vor face obiectul proiectului de lege. In prezent, portofoliul APAPS cuprinde 119 societati mari si 214 societati mijlocii care "trebuie vindute", a mai spus Musetescu, aratind ca cele mai mari datorii au fost acumulate de societatile nationale aflate in subordinea Ministerului Industriilor si, respectiv, a Ministerului Transporturilor. In cadrul sedintei de ieri, Comisia de buget-finante a Senatului a respins, la cererea ministrului privatizarii, Ordonanta de urgenta privind conversia creantelor in actiuni (OUG 205/2000). Seful APAPS si-a motivat aceasta cerere prin faptul ca prevederile actului normativ intrau "in dezacord cu programul PDSR". MIHAELA CONSTANTINESCU Dacii mai ieftine in schimbul unor hirburi Conducerea societatii Automobile Dacia va acorda in luna martie o reducere de 10 milioane lei la cumpararea de automobile posesorilor de autovehicule vechi, indiferent de marca si tip, care vor fi dezmembrate. Orice cetatean care se prezinta la dealerii Dacia cu un document din partea REMAT, inregistrat intre 1 si 31 martie, care sa ateste dezmembrarea unui autoturism aflat in proprietatea sa, va putea cumpara un automobil Dacia nou, cu 10 milioane de lei mai ieftin. Conducerea Dacia a precizat ca de aceasta oferta beneficiaza si posesorii de documente de dezmembrare REMAT pentru un autovehicul in proprietatea unei terte persoane care a cedat dreptul de utilizare al documentului respectiv si a renuntat la orice pretentie ulterioara. (N.B., O.Z.) Guvernul vrea sa scape investitorii de teama nationalizarilor Guvernul intentioneaza sa adopte, pina la sfirsitul lunii martie, un proiect de lege privind promovarea investitiilor directe care sa asigure dreptul investitorilor straini de a transfera integral in strainatate profiturile anuale ce li se cuvin, in conditiile regimului valutar din Romania si dupa plata integrala a impozitelor si taxelor catre statul roman, au anuntat, ieri, surse guvernamentale. Noua lege va stipula ca nici o investitie realizata in Romania nu va putea fi nationalizata, expropriata sau rechizitionata, indiferent daca ea a fost realizata de un agent economic roman sau strain, cu exceptia cazurilor de interes public. In cazul in care se va impune luarea unor astfel de masuri, ele se vor aplica doar cu plata unei despagubiri catre investitor, care vor trebui sa corespunda valorii de piata a investitiei. In acest sens, legea scuteste de TVA si taxe vamale orice bun din import care se constituie ca aport la investitia realizata, la fel ca si in cazul materiilor prime, materialelor, consumabilelor, pieselor de schimb si a componentelor importate, necesare productiei. Legea mai prevede scutiri de la plata impozitului pe profit pentru afacerile dezvoltate in Romania, de la doi la patru ani, in functie de sectorul economic in care s-au facut investitiile directe, precum si reduceri anuale ale impozitului pe profit acordate pe prioritati ale planurilor de afaceri. Surse guvernamentale au precizat faptul ca noua lege nu va face nici o discriminare intre investitorii straini si cei romani. Proiectul se afla in prezent in dezbaterea sindicatelor si a patronatelor. (O.P.) Afaceristii americani din Romania cer reducerea TVA Membrii Camerei Americane de Comert (AmCham) din Romania au pe agenda acestui an implicarea mai puternica in imbunatatirea climatului de afaceri, a declarat ieri Robert Bing, presedintele Camerei si director regional al corporatiei Coca-Cola. Investitiile membrilor AmCham Romania depasesc patru miliarde dolari si au generat peste 20.000 de noi locuri de munca, a spus Bing. Reprezentantii comunitatii oamenilor de afaceri americani au propus guvernului reducerea cotei de TVA, la rate comparabile cu cele din tarile vecine si au cerut autoritatilor sa vegheze pentru aplicarea mai buna a legislatiei in vigoare. In plus, americanii apreciaza ca guvernul "ar trebui sa intensifice actiunile impotriva contrabandei la granita, deoarece aceasta duce la pierderea cotei de piata a companiilor care opereaza in legalitate si subtiaza incasarile bugetului statului, prin pierderi de venituri din profit, TVA si taxe vamale", a observat Bing. LIDIA MOISE La drive-testul pentru desemnarea "Masinii anului pentru femei", Audi A3 a furat inima juriului Mihai Heimann, presedintele Uniunii Ziaristilor si Editorilor Auto din Romania (UZEAR), a anuntat ieri, in cadrul unei conferinte de presa organizata la Hotelul Marriott Grand Bucuresti, ca in data de 6 martie a.c. asociatia pe care o conduce va organiza, in colaborare cu emisiunea "Reflectii Rutiere", un megashow "Automartisor". Oficialul UZEAR a spus ca evenimentul, organizat in premiera in tara noastra, are ca scop consolidarea pietei auto de la noi si va consta in decernarea a patru premii si anume "Masina anului pentru femei", "Moda anului la volan", "Parfumul anului la volan", "Femeia anului". Mihai Heimann a aratat ca in cadrul sectiunii "Masina anului pentru femei", UZEAR a selectat 11 superbe automobile produse de firmele Citroen, Daewoo, Ford, Opel, Skoda, Nissan, Toyota, Renault, Peugeot, Dacia si Audi. Juriul care va desemna cistigatorii celor patru sectiuni va fi compus din nume cunoscute ale show-biz-ului romanesc, precum Anca Turcasiu, Madalina Manole, Dana Saviuca, Loredana Groza, Daniela Gyorfi sau Paula Seling. In vederea desemnarii "Masinii anului pentru femei", ieri, toate membrele juriului au efectuat cite un drive-test, pe ruta Hotel Marriott Grand Bucuresti - Palatul Parlamentului, cu toate automobilele aflate in concurs. Desi au recunoscut ca nu sint cunoscatoare intr-ale mecanicii, membrele juriului s-au dovedit a fi adevarate profesioniste in ale condusului, apasind la maximum acceleratiile superbelor automobile supuse drive-testului. De remarcat faptul ca imediat dupa ce au terminat "raliul", Anca Turcasiu, Dana Saviuca, Madalina Manole si Bianca Brad s-au declarat superincintate de performantele Audi-ului A3. OVIDIU ZARA Facilitati la plata gazelor naturale Intreprinderile care isi achita factura la gaze naturale in 30 de zile de la cumparare vor plati maximum 90 de dolari/1000mc, cu 30% mai putin decit pretul stabilit. Daca insa vor intirzia cu plata, vor suporta majorari, a anuntat ieri, Dan Ioan Popescu, ministrul industriei si resurselor. Discountul promis este urmarea deciziei luate de minister de a unifica pretul gazelor de import si autohtone. Masura are drept scop reducerea blocajului financiar in care se afla societatile din domeniul gazelor. Pretul gazelor naturale livrate populatiei ramine acelasi: 963,5 lei/mc, fara TVA. MIHAELA BALEA [19][pl.dll?rid=expresro] 