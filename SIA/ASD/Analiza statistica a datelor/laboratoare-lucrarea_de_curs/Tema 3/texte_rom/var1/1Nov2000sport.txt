 Dinu se da in vint dupa cintecele italienesti despre mafie Echipa de fotbal Dinamo trebuia sa desfasoare ieri doua antrenamente in traditionalul cantonament al "ros-albilor" de la Saftica, dar a fost impiedicata de spargerea unui cazan cu apa calda. Evenimentul neprevazut l-a facut pe antrenorul Cornel Dinu sa-i suie in autocar pe fotbalisti si sa se indrepte spre stadionul Dinamo. Singurul care nu s-a antrenat a fost Daniel Florea, care are un hematom la piciorul sting. Accidentarea nu l-a impiedicat pe fundasul dinamovist sa danseze duminica seara cind i-a taiat turta fiicei sale, Elise Mylene, in virsta de un an. Sedinta de pregatire de ieri dimineata a reprezentat si revenirea doctorului Gheorghe Gaiu (el a mai activat pe vremea cind era antrenor Lucescu), care s-a prezentat la stadion si a asigurat serviciul medical pentru jucatorii dinamovisti. Deocamdata nu s-a luat decizia renuntarii la Mugur Ghimpeteanu, care va lucra impreuna cu noul doctor pina la o decizie finala a conducerii clubului. Dincolo de faptul ca se anunta o partida pe viata si pe moarte, la Bistrita, in etapa viitoare, Cornel Dinu este interesat mai nou de cintecele italienesti despre mafie. Auzind intr-unul din localurile de lux bucurestene melodioasele acorduri, Procuroru' cauta insistent casete sau CD-uri pentru a le inregistra, declarindu-se un fan al acestor cintece. Portarul croat Mario Jozici, in virsta de 28 de ani, va sosi in Romania, urmind sa dea probe de joc la formatia Dinamo Bucuresti. Jozici este legitimat la formatia Marsonia Slavonski Brod, care ocupa ultima pozitie - 12 - in clasamentul primei ligi din Croatia. Conducerea tehnica a formatiei Dinamo Bucuresti va decide in urmatoarele zile daca il va pastra pe fotbalist in lot. DANIEL NAZARE Trialul organizat de Loti Bölöni s-a transformat in Spitalul de Urgenta Primul trial organizat de selectionerul Ladislau Bölöni, in scopul depistarii unor fotbalisti din campionatul intern care ar putea fi convocati la nationala, a fost marcat de un lung sir de ghinioane. Din cauza diverselor probleme de sanatate, antrenorii au fost nevoiti sa renunte pina la urma la nu mai putin de 9 dintre cei 29 de jucatori chemati initial. Celor 6 indisponibili aparuti dupa etapa a 11-a - Florea, Coman, Lincar, Stoican, Domocos si Radoi -, ieri dimineata li s-au alaturat alti trei: portarul Ignatescu, fundasul Danciu si mijlocasul Neaga. Ignatescu a suferit o disjunctie la umarul sting in timpul antrenamentului, iar Danciu a patit o contractura in timp ce se incalzea. La meciul Capitala-Provincie, desfasurat aseara pe stadionul "Lia Manoliu", au participat totusi 27 de jucatori, deoarece Bölöni a chemat, pentru a completa lotul, alti sase "rezervisti": Constantinovici, Rat, Bar, Potocianu, Trica si Neaga. Cel din urma a venit accidentat la lot, el fiind trimis acasa impreuna cu Danciu si Ignatescu, dupa ce au fost consultati de doctorul Pompiliu Popescu. Ingrijorat de avalansa de jucatori indisponibili, Bölöni a programat ieri dimineata un antrenament foarte scurt, de numai 45 de minute. Jucatorii au fost impartiti in doua grupe, asezate la cele doua porti, unde, supravegheati de Ion Moldovan si Florin Cheran, au exersat mai multe procedee si scheme tactice. La final, selectionerul s-a aratat destul de multumit de cei convocati: "Am vazut si lucruri bune, si lucruri rele in aceste doua zile. Jucatorii s-au prezentat la un nivel multumitor". Bölöni urma aseara, dupa jocul Capitala - Provincie, sa-i anunte pe cei zece fotbalisti care vor intra in vederile sale pentru turneele din iarna. MATEI UDREA Flick-flack Adrian Ilie s-a inzdravenit Adrian Ilie, atacantul echipei spaniole de fotbal Valencia, a intrat in program normal de pregatire. Internationalul roman a participat la ultimele trei sedinte de antrenament, iar accidentarea care l-a tinut departe de gazon aproape doua luni nu i-a mai creat probleme. "S-a antrenat normal si speram ca evolutia lui sa fie pozitiva. Deocamdata, totul este in regula", a declarat Jorge Candel, medicul echipei Valencia, cotidianului local "Levante". Adrian Ilie ar putea aparea in formatia spaniola miercurea viitoare, cind "liliecii", asa cum sint alintati componentii trupei antrenate de Hector Cuper, vor intilni formatia olandeza Heerenveen in Liga Campionilor. (D.N.) Steve Redgrave pune vislele in cui Britanicul Steve Redgrave, cvintuplu campion olimpic la canotaj, a anuntat ieri ca se va retrage, dupa 25 de ani de cariera. In virsta de 38 de ani, Redgrave este singurul sportiv care a reusit sa obtina cinci medalii de aur la cinci editii consecutive ale Jocurilor Olimpice. Primul titlu l-a obtinut la Los Angeles, in 1984, in proba de patru rame cu cirmaci, el trecindu-si apoi in palmares titlurile de la doi rame fara cirmaci in 1988, 1992 si 1996, precum si cel de la patru rame fara cirmaci, la Sydney 2000. Tony Blair, prim-ministrul britanic, l-a felicitat pe Redgrave dupa titlul de la Sydney, afirmind ca este vorba de "unul din cele mai fantastice succese sportive din toate timpurile".(A.B.) Dosarul Andreei Raducan a ajuns la Zürich Ion Tiriac, presedintele demisionar al Comitetului Olimpic Roman, a depus luni la Curtea Federala de Justitie de la Zürich un dosar in care contesta decizia Comitetului Executiv al CIO de a retrage medalia de aur cistigata de Andreea Raducan in proba de gimnastica - individual compus la Sydney. Tiriac isi respecta astfel promisiunea de a lupta prin toate mijloacele prevazute de lege pentru reabilitarea Andreei Raducan, pe care membrii CIO au acuzat-o de dopaj cu pseudoefedrina. (B.G.) Padureanu primeste finantari din bani publici Consiliul Local Bistrita a alocat un miliard de lei clubului Gloria, in vederea sustinerii financiare a miscarii sportive din judet, a anuntat Mediafax. Consiliul local si conducerea Gloriei au semnat un contract prin care gruparea condusa de Jean Padureanu se angajeaza sa asigure dezvoltarea activitatii fotbalistice, iar municipalitatea o va sustine financiar. Initial, conducatorii bistriteni cerusera cinci miliarde anual, dar alesii locali au aprobat doar o cincime din aceasta suma. (A.B.) Fotbalistul secolului FIFA il va desemna pe 11 februarie 2001, la Roma, pe cel mai mare jucator al secolului, in urma unui vot la care pot participa persoane din intreaga lume. Forul mondial a demarat acest concurs pe pagina sa de Internet (www.fifa.com), in care a nominalizat nu mai putin de 27 de pretendenti la titlul de cel mai bun fotbalist al lumii din toate timpurile. In aceasta lista apar nume sonore ale fotbalului mondial, cum ar fi Beckenbauer, Cruyff, Di Stefano, Eusebio, Fontaine, Garrincha, Maradona, Matthaus, Pele, Puskas, Romario, Van Basten, Iasin, dar si vedetele actuale Rivaldo si Zidane. Votul este deschis tuturor persoanelor, indiferent daca fac parte din lumea sportului cu balonul rotund sau sint simpli suporteri. (D.N.) Lazio si Parma fac troc Campioana Italiei, Lazio Roma, l-a cedat pe fotbalistul argentinian Nestor Sensini la AC Parma. In schimbul acestuia, la Lazio va sosi fostul component al "squadrei azzurra", Dino Baggio. Sensini, care are 34 de ani, a mai jucat la Parma intre 1993 si 1999, de unde s-a transferat la Lazio. Fundasul sud-american s-a declarat incintat ca poate sa joace din nou la echipa emiliana. (A.B.) "Templul fotbalului" este vindut la bucata Barcelona a cumparat o treapta din scara Lojii Regale de pe "Wembley" FC Barcelona a cumparat luni citeva bucati din celebrul stadion londonez "Wembley". Un reprezentant al clubului catalan a achizitionat la licitatie una din cele 39 de trepte care formau scara spre Loja Regala. Nick Dudley-Williams, purtatorul de cuvint al organizatorilor licitatiei, a spus ca "Barcelona are un interes deosebit pentru stadionul Wembley deoarece este singurul stadion pe care a cistigat Cupa Campionilor Europeni, in 1992, in fata Sampdoriei Genova". Campionul mondial englez Geoff Hurst a cumparat o fotografie care il infatiseaza pe el si pe coechipierii sai bucurindu-se dupa finala din 1966. Pentru aceasta fotografie, Hurst a platit 1.000 de lire sterline. Cea mai mare parte a fondurilor colectate la aceasta licitatie vor fi folosite pentru constructia noului "Wembley", care va fi gata in 2004. Peter Shilton, fostul portar al Angliei, si-a amintit cum administratorii stadionului i-au instalat o placa din lemn special pentru ca el sa-si faca incalzirea, dupa ce a spart peretele vestiarului. Respectiva placa, plina cu autografe, a fost achizitionata de un fan prin intermediul Internetului, care, cu o oferta de 550 de lire sterline, a depasit-o pe cea a lui Shilton. Stadionul "Wembley" a fost inaugurat in 1923 si a fost gazda multor competitii sportive, de la curse de ogari pina la meciuri de rugby, de la curse de motociclism pina la Jocurile Olimpice din 1948. Obiectul care a fost vindut pentru cea mai mare suma (3.400 de lire sterline) a fost o pictura originala a lui Reginald Browne, reprezentind finala Cupei Angliei din 1923. ANDREI BESUTIU Patrascu e privit ca un star la Litex Loveci La o saptamina dupa ce antrenorul principal Mihai Stoichita si secundul sau Mihai Stoica au fost pusi pe liber de conducatorii echipei bulgare de fotbal Litex, un alt roman, fundasul stinga Bogdan Patrascu, a efectuat primul antrenament sub comanda noului tehnician al "portocaliilor" din Loveci, Ferario Spasov. Patrascu a fost transferat de la Sportul Studentesc in schimbul a 300.000 de dolari, pentru a acoperi gaura de pe partea stinga a defensivei de la Litex. Romanul i-a impresionat placut pe noii sai antrenori, Spasov anuntind ca are de gind sa-l foloseasca pe Patrascu in meciul de astazi, din saisprezecimile Cupei Bulgariei, in care Litex va intilni modesta formatie Venet, din liga secunda. Sint sanse mari ca Patrascu sa ramina singurul roman de la Litex, dupa ce Florin Prunea a fost luat in vizor de patronul Grisa Gancev din cauza unor prestatii mai slabe si a salariului extrem de mare, 200.000 de dolari anual. Prunea nu a fost folosit in ultimul meci de campionat, pe care Litex l-a cistigat cu 4-0 pe teren propriu, in fata celor de la Spartak Varna, antrenorul Spasov preferindu-l pe portarul de rezerva, Vitomir Vutov. SILVIU TANASE Sven Goran Eriksson, primul antrenor strain la nationala Angliei Sven Goran Eriksson a ajuns la un acord cu Federatia Engleza de Fotbal privind preluarea postului de antrenor principal al nationalei Albionului. Antrenorul suedez de la Lazio va prelua reprezentativa Angliei la 1 iulie 2001, avind un contract pe cinci ani. Prin aceasta numire, Eriksson va deveni primul tehnician strain care va antrena nationala engleza, urmind sa primeasca aproximativ 2,6 milioane de dolari anual. Vestea l-a luat pe nepregatite pe Sergio Cragnotti, patronul de la Lazio. El participase luni dupa-amiaza, cu citeva ore inainte de anunt, alaturi de Eriksson, la prezentarea oficiala a noii achizitii facute de campioana Italiei, Dino Baggio. Seful de la Lazio a anuntat ca nu se opune plecarii suedezului. Eriksson va debuta pe banca tehnica a nationalei Angliei pe 1 septembrie 2001, in cel mai important meci al grupei a noua de calificare la Campionatul Mondial din 2002, cu Germania, in deplasare. Antrenorul in virsta de 52 de ani preia pentru prima data intr-o cariera de 24 de ani o echipa nationala. El a mai condus pina acum Torsby (divizia a treia din Suedia), IFK Göteborg, Benfica Lisabona, AS Roma, Sampdoria si Lazio Roma. BOGDAN GHEORGHE Suparat ca arbitrii fura la drumul mare, Crinu Olteanu se retrage din boxul amator Fost campion mondial la categoria 54 de kilograme, pitesteanul Crinu Olteanu a anuntat ieri ca se retrage din boxul amator. Crinu a declarat ca nu infringerea rusinoasa de la Sydney - unde a fost eliminat inca din optimi - l-a determinat sa se retraga. Pugilistul luase o hotarire definitiva in acest sens inca de dinainte de Olimpiada. Boxerul pitestean a spus ca boxul nu merita atitea sacrificii, din moment ce arbitrii te fura la drumul mare, si a lasat sa se inteleaga ca acesta este adevaratul motiv al retragerii sale. "Am primit oferte si din boxul profesionist, pe care le voi analiza, dar este foarte posibil sa renunt de tot la acest sport", a precizat Crinu Olteanu. GABRIEL MARICA Ciumara si-a cerut scuze ca n-a asistat la meciul FC Arges - Universitatea Craiova Ar fi interesant de alcatuit, in aceasta perioada, o enciclopedie a gesturilor electorale. Un asemenea gest i-a apartinut ministrului Mircea Ciumara. El a trimis ieri un fax celor de la FC Arges, in care isi cere mii de scuze pentru ca n-a putut participa la meciul cistigat de pitesteni, 3-0, in fata Universitatii Craiova. Candidat pe primul loc la Senat, din partea CDR-2000, filiala Arges, Mircea Ciumara declarase in chiar ziua meciului, in presa locala, ca va fi prezent pe stadion pentru ca doreste sa sprijine FC Arges in cistigarea celui de-al treilea titlu de campioana a Romaniei. De fapt, in ziua meciului, Mircea Ciumara l-a insotit pe premierul Mugur Isarescu in vizita la Uzina ARO, iar seara a participat la nunta a doi tineri musceleni. Oficialii de la FC Arges au primit cu zimbetul de rigoare scuzele ministrului Mircea Ciumara. GABRIEL MARICA Dumitriu a dat jos militaria din pod In ultima vreme, Rocarul este in evidenta pierdere de viteza. Considerata o revelatie a campionatului, echipa din Drumul Gazarului a inceput sa alunece in clasament. Ultimele trei etape, in care jucatorii antrenati de Titi Dumitriu au cucerit numai un punct, au adus Rocarul la un periculos "-1" la adevar. Situatia nu-i convine deloc patronului Gheorghe Florea. Chiar daca rezultatele din ultima vreme sint cauzate si de arbitraje mai mult sau mai putin defavorabile, Florea a remarcat si faptul ca jocul nu mai merge ca pe timpuri, asa ca a decis sa ia masuri. Ieri, de la ora 15.00, toti jucatorii, precum si componentii staff-ului tehnic au fost convocati la o sedinta de analiza, la care, insa, patronul n-a mai aparut. Asa ca sarcina de a-i mustrului pe jucatori a revenit antrenorului Dumitru Dumitriu. HORIA HASNAS Omologul francez al lui Dragomir a stirnit interesul justitiei Gerard Bourgoin, presedintele Ligii Nationale de Fotbal din Franta, organism care se ocupa de organizarea primei divizii din Hexagon, este anchetat de justitie sub acuzatia de abuz de putere si delapidare de bani publici. Bourgoin, supranumit "regele puilor", a condus pina in vara un lant de combinate de crestere a puilor, avind peste 5.000 de angajati. Afacerea s-a dovedit falimentara, societatea intrind sub supravegherea statului. Interesant este ca omologul lui Mitica Dragomir, bun amic al liderului Fidel Castro, se afla in aceste zile la Havana, la o actiune de popularizare a jocului cu balonul rotund in Cuba.(S.T.) Nimic pozitiv intr-un fotbal negativ Rezultatele testului antidoping efectuat la sfirsitul partidelor din etapa a 10-a a Diviziei A sint negative, a declarat Ioan Dragan, directorul Institutului National de Medicina Sportiva. Cei 24 de jucatori carora le-au fost prelevate probe de urina sint: Marian Ivan, Dorin Arcanu, Cosmin Bodea si Emeric Vascko (FC Brasov); Florin Pancovici, Eusebiu Tudor, Florin Pirvu si Daniel Costescu (Petrolul Ploiesti); Mircea Ciorea, Ovidiu Tilvan, Bogdan Nicolae si Marin Duna (Astra Ploiesti); Ciprian Mozacu, Milorad Bukvic, Viorel Ion si Adrian Toma (Otelul Galati); Flavius Stoican, Cosmin Barcauan, Viorel Domocos, Cornel Dobre (Universitatea Craiova); Florin Pogaceanu, Daniel Galdean, Claudiu Moldovan si Casian Miclaus (Gaz Metan Medias). In etapa trecuta, a 11-a, nu s-au efectuat controale antidoping, iar in urmatoarea etapa vor fi testati doar jucatorii de la o partida. In rundele 13 si 14 vor fi controlati fotbalisti de la patru echipe. (B.G.) 