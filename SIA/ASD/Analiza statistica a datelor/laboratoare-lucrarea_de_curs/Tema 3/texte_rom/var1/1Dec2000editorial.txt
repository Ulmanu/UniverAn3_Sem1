 Sa o pastram cu sfintenie ______________________________________________________________________ Putine sint textele care pot intrece in frumusete cuvintarea Regelui Ferdinand rostita de 1 decembrie 1918. Ea isi pastreaza si inaltimea, si actualitatea, motiv pentru care o reproducem aici. Sint cele mai potrivite ginduri pentru o asemenea zi. Cuvintare la masa din ziua inminarii actului de unire de la Alba-Iulia - Decembrie 1918 "In aceasta zi plina de cea mai curata bucurie, cind venind ca soli din frumosul Ardeal Mi-aduceti hotarirea de la Alba-Iulia, luata de un popor intreg, de a fi unit de-a pururea cu Regatul Roman, va zic din adincul sufletului: bine ati venit in zidurile acestui Palat care a fost martor celor mai mari evenimente din istoria moderna romana. Ne-ati adus nu numai dorul implinit a citorva milioane de suflete, ne-ati adus si inimile lor, si in primirea plina de dragoste frateasca ce ati gasit-o intre noi ati putut simti pulsul Tarii Mume ce bate in acelasi ritm cu al vostru. In frumoasa sa cuvintare d. Goldis a spus astazi ca unirea tuturor Romanilor era o necesitate istorica. Aceasta necesitate a fost inteleasa de toti oamenii cu inima patriotica de dincoace si de dincolo de Carpati, de la Nistru pina la Tisa; dar daca asa fusese scris in destinele neamului romanesc, evolutia istorica avea nevoie de instrumente. Dumnezeu, care a ocrotit necontenit in cursul veacurilor poporul romanesc, i-a dat barbati care au tinut sus stindardul ideii nationale, si lor le-a daruit suflet romanesc, le-a intarit mintea si otelit bratul ca sa duca barca romanismului prin toate vijeliile vremurilor pina la limanul dorit unde, dupa atitea trude, atitea suferinte, culegem roadele binemeritate ale unei lupte seculare. Azi, cind vedem inaintea mintii si inaintea ochilor nostri savirsita cladirea mareata ce Mihai Viteazul incepuse si pe care generatii intregi apoi au visat-o, aduc prinosul Meu de recunostinta tuturor acelor care in toate colturile unde suna dulcele grai romanesc au pus sufletul si puterile lor in serviciul idealului national. Dupa Basarabia, dupa Bucovina, mai lipsea o piatra din cele mai scumpe: Ardealul cu tinuturile din Ungaria locuite de Romani. Azi ne-ati adus si aceasta ultima piatra a cladirii, care incoroneaza marea opera de Unire. Putem privi cu incredere in viitor, caci temeliile sint puternice, bazate pe principii democratice, ce sint o chezasie pentru dezvoltarea fireasca a unei vieti sanatoase, ele sint cimentate prin credinta nestramutata a unui sir intreg de generatii, de apostoli ai idealului national, ele sint si sfintite prin singele vitejilor Mei ostasi care au luptat si au murit pentru Unire. Daca gindul Meu s-a oprit cu emotie la acesti barbati Romani, nu putem uita in aceste clipe de veselie pe aliatii nostri care, prin sprijinul lor necontenit, au fost si sint colaboratorii nostri pretiosi la realizarea visului nostru secular si care, prin victoria lor, au contribuit atit de mult ca sa putem trai momentele marete ale prezentului. Privind opera istorica infaptuita in zilele noastre, sa ne inchinam toate fortele noastre, unind cele din vechiul regat cu cele proaspete ce ne aduceti, ca sa fim demni de prea frumoasa cladire ce am zidit-o; sa o pastram cu sfintenie, sa o intarim ca sa o putem lasa mai mareata, mai puternica generatiilor viitoare, asa ca mostenitorii vor putea spune despre fiecare din noi: exegi monumentum aere perennius. Sa consacram unirea gindurilor, unirea sufletelor, dar si unirea in munca roditoare prin strigatul: traiasca Romania mare, puternica si unita". Ferdinand I _________________________________________________________________ 