 Imbruglia adora "Bolovanul" Solista britanica "s-a lipit" de jucatorul de rugby Phil Greening Cintareata britanica Natalie Imbruglia (25 de ani) si-a gasit un nou iubit, in persoana rugbistului Phil Greening (25 de ani) membru component al echipei nationale a Angliei. Nathalie si Phil s-au cunoscut la o sindrofie caritabila desfasurata acum trei zile, in Oxfordshire. Ea fusese invitata sa cinte, iar el - sa doneze 8000 de dolari copiilor orfani, din partea echipei engleze. Imediat dupa ce s-au cunoscut, "porumbeii" au inceput sa se pipaie in vazul lumii. La sfirsitul petrecerii, pe la miezul noptii, au facut schimb de numere de celular. Celui dupa care i s-au aprins acum calciiele Nataliei i s-a cam dus vestea ca e afemeiat. Phil e poreclit Bolovanul, pentru ca este gras. Prietenii lui il iau peste picior pentru ca are urechile mari si deformate, de la loviturile primite in gramezile ordonate, in timpul meciurilor. Pe de alta parte, nici ea nu e prea constanta in sentimente. Luna trecuta, se afisa cu Brett Anderson, de la formatia Suede. LIVIU SERBANESCU Un magician american a supravietuit trei zile "la congelator" Trezit la viata din blocul de gheata Americanul David Blaine, un impatimit al iluzionismului "extrem" si un admirator infocat al celebrului Houdini, a reusit sa treaca cu brio proba de rezistenta aproape inumana pe care si-a propus-o pentru a intra in Cartea Recordurilor, stind incastrat intr-un bloc de gheata timp de 62 de ore, releva France Presse. Curiosii au putut admira si atinge, pe toata durata probei, blocul de gheata de sase tone in care se afla prins Blaine, in Times Square din New York. O echipa de medici a monitorizat in permanenta semnele vitale ale iluzionistului, gata sa intervina in caz de pericol. Acesta a stat in gheata imbracat doar cu un tricou si o pereche de pantaloni. La trecerea celor 62 de ore in care singura sa legatura cu exteriorul au fost tuburile speciale prin care era alimentat cu apa si aer, o echipa de lucratori s-a grabit sa sape o iesire in temnita de gheata, pe unde a fost scos temerarul iluzionist, sleit de puteri si vinat de frig. Blaine nu este la prima incercare de acest fel. El a stat ingropat de viu, inchis intr-un mormint, timp de o saptamina. ISABELLA ALEXANDRESCU Ziua mondiala impotriva SIDA Prostituatele rusoaice infrunta virusul HIV cu pieptul gol Ziua Internationala de lupta impotriva SIDA, organizata pe 1 decembrie, a oferit inca de ieri prilejul mai multore organizatii medicale internationale sa dea publicitatii rapoarte despre raspindirea ingrijoratoare a acestui flagel. Printre tarile in care numarul imbolnavirilor cu HIV creste vertiginos se afla si Rusia, unde principalele cauze sint practicarea de "activitati sexuale cu risc ridicat" sau dependenta de droguri, asociata cu injectarea de stupefiante prin ace nesterile sau refolosite. In orasele din aceasta tara, prostituatele au un mod agresiv de a-si oferi serviciile. Una dintre ele a fost surprinsa pe pelicula de un fotoreporter Reuters in orasul Vladimir, din zona de nord-est a Moscovei, in timp ce isi arata sinii dezveliti unui sofer pe fereastra deschisa a masinii, in ciuda frigul puternic. Expertii se tem de izbucnirea unei advarate de SIDA in Rusia, din cauza faptului ca amatorii de sex nu folosesc decit rareori mijloace de protectie. ISABELLA ALEXANDRESCU In centrul Chinei, un catun intreg moare in tacere, lovit de virusul HIV Satul SIDA Nimeni nu stie exact citi sint contaminati, insa toti locuitorii din satul Wenlu, situat in centrul Chinei, isi amintesc ca, pentru recompense financiare modeste, au donat singe, ani la rind, in centrele de recoltare, unde s-au infectat cu virusul HIV. In micul sat Wenlu, populat de oameni saraci, se moare pe capete. In decurs de doi ani, 30 de sateni au fost ucisi de SIDA, iar cel putin alti zece sint in agonie. Din 155 de localnici alesi la intimplare din au fost descoperiti seropozitivi 95, majoritatea contactind virusul de la rude sau prieteni. In Wenlu, procentul celor infectati cu HIV este de 65 la suta, la o polulatie de 800 de suflete. Bolnavii, abandonati in voia sortii, au primit ordin sa taca. Satul este in prezent rupt de lume. Agricultorii nu-si mai pot vinde bruma de recolta de ceapa si laptuci, iar tinerii nu mai au nici o speranta sa se casatoareasca vreodata cu fetele din satele vecine. In satul Shangcai, unde se afla spitalul cel mai apropiat, medicii refuza sa-i trateze pe bolnavii de SIDA. Un locuitor din Wenlu care se ranise la un picior nu a fost acceptat pentru a primi ingrijiri. Blestemul a cazut asupra satului Wenlu in 1980, cind "bancile de singe" mobile au inceput sa strabata vastele cimpii din centrul Chinei, oferind in schibul donarii de singe o suma ce echivala cu 5 dolari, o mica avere pentru un satean sarac. Centrele de recoltare mobile amestecau singele provenit de la mai multe persoane intr-un singur recipient, dupa care extrageau plasma ce urma sa fie vinduta spitalelor. Restul era reinjectat donatorilor, deoarece chinezii cred prin traditie ca-si pierd energia vitala odata cu singele. Autoritatile de la Pekin nu au ordonat niciodata un studiu pentru a determina numarul total al persoanelor care au trecut prin miinile asistentilor de la centrele mobile de recoltare. La Wenlu, practic toate casele au fost construite din "salariul singelui", din acesta mai fiind platite educatia copiilor, zestrea copiilor, impozitele si amenzile pentru contraventiile la legea copilului unic per familie. Cind s-a declarat epidemie in Wenlu, la spitalul din Shancai, unde nu se stia nimic despre SIDA, nu s-a pus nici un diagnostic. Cadrele medicale au afirmat ca nu stiu nimic, de teama ca vor fi sanctionate pentru ca au inchis ochii asupra traficului efectuat de bancile de singe. Astazi, satenii acuza autoritatile ca ii lasa sa moara si nu fac nimic pentru a le veni in ajutor. In paralel, presa centrala chineza nu sufla o vorba despre tragedia de la Wenlu. Autoritatile locale le-au interzis satenilor sa vorbeasca cu ziaristii, amenintindu-i cu inchisoarea. LIVIA CIMPOERU Ehud Barak se da Mos Craciun: Pamint cisiordanian sub bradul palestinian La 36 de ore dupa ce Knessetul a votat in favoarea autodizolvarii si a desfasurarii de alegeri anticipate in primavara, premierul israelian Ehud Barak a propus un transfer suplimentar de 10 la suta din teritoriul Cisiordaniei catre Autoritatea Nationala Palestiniana, in cadrul unui eventual "acord interimar prelungit", relateaza AFP. "Daca nu ajungem la un acord asupra Ierusalimului si a refugiatilor palestinieni, putem ajunge la un acord interimar prelungit, conform caruia le vom da 10 la suta (din teritoriul Cisiordaniei) pentru a asigura continuitatea teritoriala, recunoscind totodata un stat palestinian", a afirmat Barak. El considera ca, datorita acestui acord, problema refugiatilor palestinieni "ar putea fi rezolvata in cadrul unui acord in urmatorii trei ani". Barak, care este in continua scadere de popularitate si care ar pierde, potrivit sondajelor de opinie, o confruntare electorala cu fostul premier al dreptei israeliene, Benjamin Netanyahu, declara ca incercarea de a incheia un acord nu este influentata de apropierea alegerilor anticipate, prevazute a avea loc in primavara anului viitor. Palestinienii au respins imediat incheierea oricarui acord interimar cu israelienii, un reprezentant al lui Yasser Arafat declarind ca "vremea acordurilor a trecut". CAMELIA MUNTEAN Pistolul celular, arma secreta a infractorilor Moartea raspunde la numerele 5, 6, 7 si 8 Politia germana a fost pusa in alerta cu privire la posibilitatea de a intilni infractori inarmati cu pistoale abil disimulate in telefoane mobile, dupa ce granicerii au descoperit citeva astfel de "pistoale celulare", relateaza "The Daily Telegraph". Armele par a fi telefoane normale, dar ele pot trage pina la patru gloante, in succesiune rapida. Politistii germani au fost instruiti sa-si scoata armele atunci cind au de-a face cu persoane suspecte care au asupra lor celulare. "Nu poti deosebi aceste pseudocelulare de o arma. Abia cind tii una in mina iti poti da seama dupa greutate", a declarat Birgit Heib, de la Agentia Federala de Investigatii a Germaniei. Cele patru gloante sint trase prin apasarea tastelor 5, 6, 7 si 8. Liderul sindicatului politistilor germani, Konrad Feiburg, este de parere ca "acest nou tip de arma reprezinta un pericol teribil" pentru toti ofiterii de politie, dar si pentru vamesi, graniceri si alti reprezentanti ai autoritatii de stat. CONSTANTIN VLAD Compromis pentru democratie Stinga si dreapta politica belgiana si-au dat mina impotriva nationalismului extremist Un acord pentru alcatuirea unei coalitii a fost incheiat in noaptea de miercuri spre joi intre patru partide care au reprezentanti in consiliul municipal al orasului Anvers (nordul Belgiei), cu scopul de a izola partidul de extrema drepata Vlaams Blok, care a obtinut 33 la suta din voturi la alegerile municipale din 8 octombrie. Acest acord a fost incheiat intre Partidul Socialist Flamand (SP), Partidul Liberal Flamand (VLD), Partidul Ecologist Flamand Agalev si Partidul Crestin Flamand (CVP). Formarea unei coalitii municipale a ramas blocata timp de o luna dupa scrutin, liberalii si socialistii revendicind fiecare postul de primar, pe care l-au obtinut in final socialistii. In schimb, liberalii au obtinut crearea unui post de adjunct al primarului, insarcinat cu securitatea. S-a decis ca, prezenta politiei care patrula permanent in cartiere - politica adoptata pina in acest moment titlu experimental - sa fie permanentizata. O alta noutate este aceea ca aceasta coalitie va lua deciziile conform acordului majoritatii. Doar liberalii si socialistii vor avea drept de veto, dar deciziile nu vor putea fi luate fara acordul celorlalte doua partide. Ajungind la un acord de coalitie, partidele flamande au dorit sa impiedice partidul Vlaams Blok sa ajunga la putere, facind in jurul lui, dupa cum a afirmat presa belgiana, "un cordon sanitar". CAMELIA MUNTEAN "Casa Alba" a justitiei are ultimul cuvint Curtea Suprema a SUA pregateste "verdictul urnelor" In timp ce tot mai multi americani isi declara nemultumirea fata de ceea ce considera a fi o prelungire fara rost a bataliei electorale, candidatul democrat la presedintia Statelor Unite, Al Gore, isi pune toate sperantele, dupa cum a declarat, in Curtea Suprema, in functie de a carei decizie isi va recunoaste sau nu infringerea, transmit agentiile internationale de presa. Forul judiciar suprem urmeaza sa analizeze in cursul zilei de astazi un recurs al candidatului republican, George W. Bush, care afirma ca, autorizind numararea manuala a voturilor dupa expirarea termenului limita impus prin legea statului Florida si ordonind includerea rezultatului in cel final, Curtea Suprema din Florida a violat principiul separarii puterilor si s-a substituit vointei legislatorului. Autoritatile din Florida l-au declarat cistigator al scrutinului in acest stat pe Bush, potrivit rezultatelor oficializate, pe care Gore le contesta. Numirea electorilor "peste capul" alegatorilor Parlamentarii de Florida analizeaza posibilitatea intrunirii unei sesiuni speciale a legislaturii dominate de republicani a statului, pentru a-i numi pe cei care vor face parte din Colegiul Electoral national, miscare care ii va aduce aproape sigur victoria lui George W. Bush. Parlamentarii republicani vor sa faca acest lucru pina pe 12 decembrie, in caz ca disputa privind renumararea manuala va ramine nerezolvata. Ei sustin cu fermitate ca locuitorii statului Florida trebuie sa fie reprezentati in Colegiul Electoral pe 18 decembrie, cind va fi ales noul presedinte. ISABELLA ALEXANDRESCU Hillary Clinton nu mai vrea sa se culce La Casa Alba s-a instalat o atmosfera de sfirsit de domnie, toti responsabilii primind o nota prin care sint invitati sa isi pregateasca scrisoarea de demisie cu data de 20 ianuarie 2001, cind noul presedinte se muta la Casa Alba. "Aceasta va da noului presedinte, care va fi el, maximum de flexibilitate pentru luarea de decizii in ceea ce priveste personalul. Bill si Hillary Clinton vor sa savureze, in timpul care le-a mai ramas la Casa Alba, fiecare minut. "Incercam sa stam treji 24 de ore din 24 pentru ca sa ne bucuram de fiecare minut ... Sotul meu are un avans in aceasta privinta... Sta deseori treaz ore intregi, dar am sa il ajung din urma", a spus Prima Doamna. (I.A.) "Philips" si "Levi's" au creat prima linie vestimentara digitalizata "Blugii electronici" si "geaca de biti" Concernul olandez "Philips", in colaborare cu compania americana "Levi's", a creat prima linie vestimentara integrata cu produse electronice. Aceasta gama este botezata "Industrial Clothing Design" (ICD+) si consta in patru veste diferite, cu pantaloni asortati. Fiecare dintre cele patru modele contine o configuratie distincta de aparate de comunicatii, integrate in design-ul vestimentar. Reteaua "portabila" din aceste veste speciale permite controlarea sincrona a noului telefon "Xenium" (GSM) si a player-ului MP3 "Rush", prin intermediul unei telecomenzi unice, comune. Materialul din care este confectionata prima varianta este in intregime sintetic, iar configuratia electronica integrata ofera "solutii adaptabile pentru caracterul nomad tipic intilnit in orasele moderne". Este conceput special pentru consumatorii care au nevoie sa-si tina aproape aparatura electronica "cea de toate zilele". Telefon cu comenzi verbale Noul telefon "Xenium" este caracterizat de o uimitoare combinatie de stil, tehnologie si ergonomica. El ofera o interfata de un concept revolutionar, care permite utilizatorului o operare facila si acces intuitiv la extrem de numeroasele accesorii ale telefonului. Printre acestea, demna de remarcat este capacitatea de a executa comenzi verbale. Echipat cu baterie standard, aparatul cintareste numai 95 de grame. El este prezent in toate cele patru versiuni vestimentare. Muzica la buzunar Player-ul digital "Rush" este unul dintre cele mai compacte si aspectoase aparate capabile a rula informatie audio in format MP3, fiind totodata si de departe cel mai mic (suprafata de 7 centimetri patrati; grosime 1,7 centimetri). Cintareste doar 50 de grame si incape in aproape orice buzunar. "Rush" permite ascultarea a doua ore de muzica nonstop. Jacheta stereo Modelul jacheta are integrat in guler casti si un microfon. Castile au o "camera de aer" marita, pentru imbunatatirea calitatii sunetului, si ofera utilizatorului posibilitatea de a asculta numai in urechea stinga, numai in cea dreapta, sau stereo. Cind nu sint folosite, ele pot fi "ascunse" cu usurinta in guler, intr-un mic manson de cauciuc. Toate cele patru modele vestimentare contin o retea care permite conectarea si controlarea aparaturii "Philips". Controlul poate fi facut verbal, in cazul telefonului, sau al unei telecomenzi, care actioneaza atit telefonul, cit si player-ul MP3. MANUELA SERAFIM Flash Orologiul Mileniului Autoritatile municipale din Varsovia au plasat recent un ceas imens la etajul 42 al Palatului Culturii din capitala poloneza, relateaza Reuters. Orologiul Mileniului, asa cum a fost botezat, va incepe sa functioneze in noaptea de Anul Nou, incepind cu prima secunda a secolului XXI. Giganticul ceas are diametrul de 6,3 metri si va fi cel mai mare orologiu din lume, fiind vizibil de la mai multi kilometri departare in conditii meteorologice favorabile.(L.C.) Romania s-a aliniat cu Bulgaria, Albania si Macedonia in cursa pentru NATO "NATO si Romania sint de aceeasi parte si pe aceeasi lungime de unda", a declarat Sergio Balanzino, prim adjunct al secretarului general al NATO, cu ocazia unei vizite efectuate ieri la Bucuresti. Balanzino a declarat, in cadrul unei conferinte sustinute cu ministrul de externe roman, Petre Roman, ca tara noastra trebuie sa continue sa puna in practica Planul de Aderare. Inaltul demnitar al Aliantei Nord-Atlantice a tinut sa sublinieze ca nu exista in prezent nici o decizie si nici o dezbatere in privinta candidatilor care vor fi primiti in NATO in 2002, acestia fiind "in aceeasi linie", mesaj pe care il va duce si in Bulgaria, Macedonia si Albania, urmatoarele tari pe care le va vizita. In ceea ce priveste rezultatul primului tur al alegerilor din Romania, Balanzino a explicat ca NATO nu are nici o opinie defavorabila sau preconceputa, tinind cont de faptul ca a fost un scrutin bazat pe principii democratice. (I.A.) Rusia pune pe picioare lagarele de munca pentru detinuti Guvernul rus a afirmat ca este necesar sa rentabilizeze lagarele de munca, unde sint detinute 930.000 de persoane, rentabilizare ce va costa statul 870 de milioane de dolari, a anuntat presa rusa, citata de AFP. Premierul Mihail Kasianov a cerut ministerelor Justitiei si celui al Dezvoltarii Economice sa realizeze un sistem de comanda a statului pentru intreprinderile din cadrul lagarelor de munca. Ministrul dezvoltarii economice, Gherman Gref, a declarat, la rindul sau, ca reforma sistemului penitenciarelor reprezinta o prioritate pentru autoritatile federale in anii viitori. Ministrul justitiei, Iuri Kalinin, considera ca lagarele de munca reprezinta "un important potential industrial", in special in domeniul fabricarii de mobilier, in cel al materialelor de constructii, industrie usoara si reparatii utilaje agricole. ( C.M .) Japonia a spinzurat discret trei criminali Trei japonezi condamnati la moarte au fost executati ieri dimineata prin spinzurare, acestea fiind primele executii dupa un an in care justitia nipona nu a procedat la aplicarea nici unei sentinte capitale, relateaza AFP. Yoshihiro Yasuda, responsabil al unei organizatii ce militeaza impotriva pedepsei capitale, a precizat identitatea celor trei executati: Kiyotaka Fujiwara, 52 de ani, Takashi Miyawaki, 57 de ani, si Kunikatsu Oishi, 55 de ani. Fujiwara, un fost pompier, a fost condamnat pentru uciderea a opt persoane in zece ani, Miyawaki pentru uciderea parintilor si surorii fostei lui sotii, iar Oishi pentru asasinarea unui vecin, a sotiei si fiicei acestuia. In Japonia, executiile sint inconjurate de un mare secret, nu sint niciodata anuntate inainte si au loc, de regula, in preajma inchiderii unei sesiuni parlamentare pentru a evita dezbaterile. (C.M.) Consulatul Germaniei de la Sibiu, in pauza Consulatul General al Germaniei, de la Sibiu, isi intrerupe activitatea pe o perioada de patru sau cinci zile, in vederea mutarii in noul sediu situat pe DN1, intre Sibiu si Selimbar. Activitatea cu publicul, in vederea programarilor pentru vize, va fi sistata incepind cu data de 7 decembrie, iar programul cu publicul in perioada 8-12 decembrie. Potrivit Consulatului din Sibiu, activitatea cu publicul va fi reluata, probabil, in data de 13 decembrie, dupa urmatorul program: pentru preluarea cererilor de viza, luni-vineri, intre orele 8.00-12.00, programari pentru vize turistice, luni-joi, intre orele 14.00-16.00. (C.M.) O broasca testoasa a supravietuit 20 de ani intr-un canal O broasca testoasa-aligator, una dintre cele mai rare specii din lume, a fost descoperita intr-un canal din orasul australian Sydney, unde se pare ca a trait timp de 20 de ani, relateaza in editia sa de ieri cotidianul britanic "The Daily Telegraph". A fost nevoie de interventia a sase barbati pentru a scoate broscoiul din canal, dupa ce animalul fusese blocat intr-un lacas de scurgere, ca urmare a precipitatiilor abundente cazute in regiune. Iritabila creatura, care poate reteza un deget dintr-o singura muscatura, a supravietuit prin canalele din Sydney hranindu-se cu sobolani si pisici salbatice, sint de parere specialistii.(C.V.) Imunitate pe viata pentru Eltin Duma de Stat a Rusiei a votat miercuri, in prima lectura, un proiect de lege propus de Kremlin care garanteaza fostilor presedinti rusi imunitate judiciara pe viata pentru delicte comise pe durata mandatului, relateaza AFP. Acest text de lege "garanteaza fostilor presedinti ai Federatiei Ruse si membrilor familiilor acestora" imunitate. Proiectul ar putea fi insa amendat intr-o a doua lectura, deoarece mai multe grupuri parlamentare afirma ca legea acorda garantii excesive. "Acest text permite presedintelui sa fie iresponsabil", a declarat liderul comunist Anatoli Lukianov. De asemenea, legea prevede pentru fostii presedinti o pensie de 75 la suta din salariul de presedinte, adica 430 de dolari in prezent.(C.M.) Detectorul de oboseala la purtator Un aparat cu senzori care simte cind un pilot sau controlor de trafic aerian devine periculos de obosit a fost pus la punct de cercetatorii japonezi, scrie reputatul saptaminal britanic "The New Scientist". Detectorul poate scoate in evidenta cele mai mici semne de oboseala din vocea unei persoane, la nici 20 de minute dupa ce subiectul testat devine constient ca este obosit, afirma specialistii de la Institutul de Cercetari Electronice pentru Navigatie al Japoniei. Aparatul a fost conceput pentru a veni in ajutorul rezolvarii problemei erorii umane, care pare a fi, in proportie de 80 la suta, principala cauza a accidentelor aviatice.(C.V.) 