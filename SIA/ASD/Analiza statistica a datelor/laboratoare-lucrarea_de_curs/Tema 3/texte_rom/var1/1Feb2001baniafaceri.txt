 Varianta aminarii pentru anul viitor a cazut 31 mai - termenul de depunere a declaratiilor pentru impozitul pe venitul global Ministrul finantelor publice, Mihai Tanasescu, a declarat ieri ca la sfirsitul lunii viitoare guvernul va discuta varianta finala a proiectului bugetului de stat pentru acest an, urmind ca aceasta sa fie analizata mai intii cu sindicatele, patronatele, cu institutiile financiare internationale (FMI si Banca Mondiala) si cu UE. Desi proiectiile bugetului consolidat nu au fost finalizate, Tanasescu a estimat ca se va merge pe o rata anuala a inflatiei cuprinsa intre 25-27%, pe o crestere economica de aproximativ 4% si pe un deficit de 3-4% din PIB (n.r. - deficitul n-a fost determinat inca). "Dorim ca deficitul bugetului consolidat sa fie sustenabil si sa fie finantat din surse neinflationiste", a spus Tanasescu. In acest context el a precizat ca se are in vedere ca 70% din finantarea deficitului bugetar sa fie facuta din resurse financiare externe, si doar 30% de pe piata interna. O noutate pentru bugetul anului 2001 este includerea in bugetul de stat a fondurilor speciale extrabugetare, care vor fi gestionate de catre MFP in vederea unei transparente mai mari a resurselor cheltuite. Totodata unitatile de management ale programelor RICOP si PSAL au fost transferate de la Ministerul Transporturilor la MFP, unde va exista "Fondul national de preintegrare" - conceput ca un casier central al fondurilor externe destinate integrarii in UE. In paralel cu elaborarea bugetului pentru acest an, MFP intentioneaza sa realizeze bugete indicative pentru urmatorii doi ani. Ministrul finantelor a mai aratat ca intentioneaza sa imbunatateasca legislatia in domeniul achizitiilor publice "deoarece s-a observat in acest domeniu o risipa mare de bani". Decalare de termen Mihai Tanasescu a declarat ca noua echipa a MFP vrea sa revada conceptia marilor impozite pentru a aduce anumite modificari care sa armonizeze politica fiscala autohtona cu cea europeana astfel incit ea sa raspunda mai bine nevoilor cetateanului. "Legea fiscala trebuie sa fie flexibila si usor de aplicat", a spus Tanasescu. In acest context el a aratat ca in foarte scurt timp MFP va modifica si Ordonanta 73/1999 privind impozitul pe venitul global. Din acest motiv, MFP a decis sa decaleze termenul de depunere a declaratiilor de impunere de la 31 martie la 31 mai 2001, precum si pe cel de depunere a fiselor fiscale de la 31 ianuarie la sfirsitul lunii februarie. "Impozitul pe venitul global nu corespunde. Trebuie mai mult timp pentru implementare. Vom creste plafonul de impunere a pensiilor, deducerile acordate vor fi in concordanta cu salariul mediu pe economie, vom modifica modalitatea de impunere a veniturilor obtinute din chirii si vom corela politicile de impozitare a veniturilor persoanelor juridice cu cele fizice", a mentionat Tanasescu. Acesta a mai adaugat ca legislatia referitoare la impozitul pe venitul global va fi imbunatatita continuu, astfel incit sa contina si alte prevederi in avantajul contribuabilului si sa fie usor de calculat. Pentru a veni in sprijinul contribuabililor, ministrul a remarcat ca in maximum o luna va fi aprobat cadrul legal de functionare a consultantilor fiscali, meserie extrem de necesara platitorilor de impozite. Cota unica de TVA ramine batuta in cuie Tot in acest an MFP va modifica si legislatia referitoare la TVA si accize, astfel incit aceasta sa devina usor de aplicat si stabila. De asemenea din 2002 vor fi aplicate noile standarde de contabilitate aplicate anul trecut doar pe un esantion de 200 de mari companii. "Vom revedea operatiunile scutite de TVA, criteriile de eligibilitate pentru rambursari de TVA, astfel incit sa nu mai existe suspiciuni", a spus oficialul MFP. El a precizat ca in aceasta perioada studiaza dosarele de rambusare a TVA inaintate de diverse companii si acolo unde va fi cazul se vor rambursa anumite sume. "Trebuie creata o legislatie pentru a evita scurgeri de bani din TVA", a mai aratat Tanasescu. Comentind informatiile conform carora MPF va scadea TVA la alimente, ministrul a aratat ca cel putin in acest an va fi pastrata cota unica de TVA la toate produsele. Certificate de trezorerie la Bursa Unul dintre planurile actualului ministru al finantelor este si cresterea rolului trezoreriei statului, prin noua organigrama a MFP fiind conceputa Directia Trezoreriei Statului. "Piata de capital trebuie sa joace un rol important. Impreuna cu BNR vom aplica politica de trezorerie, politica monetara, politicile de dobinzi. Vom urmari atragerea de resurse la dobinzi scazute", a spus Tanasescu. Din februarie, MFP va da drumul pietei secundare a titlurilor de stat, nefiind exclusa posibilitatea ca acestea sa fie tranzactionate la Bursa de Valori si la termene de maturitate mai lungi. "In doua saptamini vom finaliza normele si vom stabili prin cine se vor tranzactiona titlurile de stat", a aratat Tanasescu. In privinta serviciului datoriei externe scadent in acest an, acesta se ridica la 1,6 miliarde dolari, virfurile de plata fiind in aprilie-mai si noiembrie - decembrie. Scrisoarea de intentie catre FMI va fi trimisa in mai Referitor la relatia cu FMI, ministrul a aratat ca actualul guvern intentioneaza sa incheie un nou acord stand-by pe o perioada cuprinsa intre 12 si 18 luni. "Reprezentantii FMI vor veni la Bucuresti pe 6 februarie, iar pe 7 vom incepe discutiile. Dorim ca in mai sa trimitem board-ului FMI scrisoarea de intentie pentru semnarea acordului. FMI este un partener care ne poate influenta imaginea externa. Discutiile de la Bucuresti vor fi axate pe scaderea inflatiei, pe politica salariala, arierate si pe finantarea neinflationista a deficitului bugetar. Sper ca prelungirea Ordonantei 117/2000 sa contribuie la scaderea arieratelor acumulate de catre marile societati comerciale", a spus Tanasescu. El a mai aratat ca oficialii guvernamentali vor prezenta FMI si proiectele de armonizare fiscala pentru urmatorii patru ani, precum si celelalte intentii de modificare a legislatiei. OVIDIU ZARA Departamentul de Control al Guvernului se transforma in organ Anticoruptie Guvernul va adopta, in cadrul sedintei de astazi, o hotarire privind reorganizarea Departamentului de Control al Guvernului ca Departament de Control si Anticoruptie ce va functiona ca structura in cadrul aparatului de lucru al guvernului si in subordinea directa a primului-ministru. Potrivit noii organizari (la baza careia sta modelul Europol), documentele elaborate de DCG in urma propriilor verificari se pot constitui ca mijloace de proba pentru cercetarea penala a faptelor constatate si sesizate primului-ministru. O data adoptata, noua hotarire va abroga HG 11/2001, privind functionarea DCG. Premierul Adrian Nastase a dispus, ieri, DCG inceperea a trei noi actiuni de verificare a agentiilor de publicitate privind incheierea contractelor si plata taxelor pentru spatiile de afisaj stradal, incheierea contractului intre societatea Turbomecanica si Ministerul Culturii pentru restaurarea operei "Coloana infinitului", precum si cu privire la situatia societatii Rodipet SA. In cursul zilei de astazi, conducerea DCG se va intilni cu reprezentantii Directiei Generale a Finantelor Publice si cu cei ai Garzii Financiare pentru a analiza situatia afisajului stradal din Bucuresti. OANA PATRAULESCU Curentul si caldura se scumpesc cu 25 la suta Mihai Tanasescu, ministrul finantelor, a subliniat ieri ca nu are de gind sa scada in acest an cota de TVA aplicata la energie. El a spus ca o scadere a TVA nu ar duce la o scadere a preturilor deoarece acestea se stabilesc prin alinierea la cursul de schimb. "Nu ne gindim sa stopam preturile. Scaderea TVA, in conditile mentinerii unor costuri de productie ridicate, nu s-ar regasi in pretul final", a aratat ministrul. Astfel, in perioada urmatoare, preturile la curent si caldura vor creste cu aproximativ 25 la suta. "Preturile la energia electrica nu au mai fost ajustate la cursul de schimb din noiembrie 2000, iar cele la energia termica din iunie", a mentionat Tanasescu. El crede ca, desi regiile si companiile nationale din domeniul energetic sustin ca merg pe pierderi din cauza necorelarii preturilor la cursul de schimb, motivul real al pagubelor inregistrate este managementul defectuos. (O.Z.) 