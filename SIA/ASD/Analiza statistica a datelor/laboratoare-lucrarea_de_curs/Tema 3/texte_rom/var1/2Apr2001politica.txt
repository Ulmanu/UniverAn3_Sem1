 David Funderburk se intoarce Fostul ambasador american in Romania in perioada administratiei Reagan, republicanul David Funderburk, a fost recomandat de catre vicepresedintele Comisiei de Relatii Internationale a Camerei Reprezentantilor a Congresului SUA, congresmanul Christopher H. Smith, pentru a primi un nou mandat in aceasta functie. Scrisoarea de recomandare, transmisa presedintelui american George W. Bush pe data de 22 martie, citata de cotidianul "The Daily Record", mentioneaza faptul ca David Funderburk este un "cunoscator al poporului roman, al limbii romane, precum si al politicii interne si externe a acestei tari." "Folosesc aceasta ocazie pentru a va aduce in atentie persoana domnului David Funderburk, drept un candidat calificat pentru postul de ambasador al SUA in Romania si am convingerea ca priceperea si experienta sa in ceea ce priveste relatiile cu Romania vor putea fi folosite in sprijinul fermitatii politicii externe a Statelor Unite", se arata in scrisoarea de recomandare transmisa de congresmanul de New Jersey, Christopher Smith, care mai detine si functia de copresedinte al Comisiei pentru Securitatea si Cooperarea in Europa. David Funderburk a ocupat functia de ambasador in Romania in timpul administratiei Reagan, intre anii 1981 si 1985. Funderburk a fost ales congresman al statului Carolina de Nord, in anul 1994, si a indeplinit un mandat de patru ani. Din 1998, el a lucrat in domeniul relatiilor publice pentru compania R. J. Reynolds, iar in prezent este angajat al unei firme de avocatura din Washington D.C. Este originar din Buies Creek, este casatorit si impreuna cu sotia sa, Betty, au doi copii - Dena si David Jr. In 1999, David Funderburk, a fost distins cu Ordinul National "Steaua Romaniei" in grad de Comandor, pentru perceperea si intelegerea situatiei din Romania aflata sub dictatura comunista." (EEPA) Fostul ambasador s-a opus acordarii Clauzei natiunii celei mai favorizate unei Romanii conduse de "neocomunistul" Ion Iliescu La data de 26 iunie 1996, un grup de 25 de congresmeni i-au adresat presedintelui Camerei Reprezentantilor a Congresului american, Newt Gingricht, o scrisoare prin care se solicita aminarea discutiilor privind acordarea Clauzei natiunii celei mai favorizate Romaniei pina dupa alegerile generale din toamna aceluiasi an. Congresmenii David Funderburk si Christopher Smith, presedintele Comisiei privind Securitatea si Cooperarea in Europa, i-au trimis lui Gingrich, la date diferite, cite o scrisoare pe aceeasi tema, in care-si motivau foarte clar pozitia. Funderburk a demisionat pentru a denunta tolerarea lui Ceausescu de catre Washington David Funderburk si-a petrecut aproximativ patru ani si jumatate (1981-1985) in Romania, in calitate de ambasador al Statelor Unite la Bucuresti, perioada in care a facut eforturi deosebite in incercarea de a convinge guvernul american sa-si schimbe atitudinea, estimata a fi mult prea indulgenta fata de guvernul lui Ceausescu. Toate aceste incercari au esuat si, ca urmare, acesta demisioneaza din functie, in mai 1985, estimind ca politica americana fata de Bucuresti este prost interpretata si absolut ineficienta. Incercind sa sublinieze faptul ca Romania este mai degraba orientata spre est decit spre vestul democratic, Funderburk a mers chiar mai departe, argumentind ca relatiile romano-ruse sint cu mult mai apropiate decit estimau, la vremea respectiva, oficialii de la Washington, si a citat nenumarate exemple de oficiali sovietici, majoritatea civili, care locuiau in Romania. De asemenea, reprezentantul american a atras atentia asupra faptului ca Romania exporta sistematic spre Moscova tehnologiile care-i parvin din statele occidentale. In luna iunie 1985, Statele Unite urmau sa acorde Romaniei Clauza natiunii celei mai favorizate (MFN), in conditiile in care Poloniei i se refuzase acest statut, ca metoda de sanctiune impotriva Legii martiale din 1981. Funderburk s-a opus vehement acordarii clauzei, argumentind ca "un regim care transforma Biblia in hirtie igienica si care darima biserici cu buldozerele" in nici un caz "nu merita sa primeasca statutul natiunii celei mai favorizate". Critic acerb al pasivitatii Occidentului La scurta vreme dupa ce a parasit Bucurestiul, in luna mai 1985, David B. Funderburk a publicat, prin Selous Foundation Press, cartea "Pinstripes and Reds", in care prezinta succint situatia din Romania, subliniind eforturile pe care le-a facut pentru ajutorarea acestui popor si criticind aspru guvernele occidentale, in special pe cel american, pentru lipsa de reactie in fata tragediei poporului roman. Potrivit propriilor declaratii, Funderburk a demisionat in semn de protest fata de faptul ca Departamentul de Stat american a refuzat sa adopte o pozitie critica fata de regimul lui Ceausescu, iar aceasta problema este tratata pe larg intr-unul dintre capitolele cartii publicate in America, aparut sub titlul "Nicolae Ceausescu - Nebunul favorizat de Washington". Guvernele occidentale au ignorat insa vestile referitoare la suferintele milioanelor de romani, asupriti de regimul tiranic al lui Nicolae Ceausescu, iar in februarie 1989, fostul ambasador american, David Funderburk, ia din nou pozitie impotriva autoritatilor de la Bucuresti, estimind ca Ceausescu este pur si simplu "un nebun" care a lansat o adevarata cursa de distrugere a propriei sale tari prin programe radicale. "Pur si simplu si-a pierdut mintile", a declarat oficialul american, precizind, la vremea respectiva, ca ceea ce se intimpla in Romania "este o campanie sistematica de distrugere a uneia dintre piesele civilizatiei europene". Vorbind despre efortul lui Nicolae Ceausescu de a lichida datoriile externe, Funderburk nota ca dictatorul a anulat complet orice importuri de alimente, lasind, astfel, mii de oameni in pragul inanitiei. "Este o tragedie ceea ce face Ceausescu propriului sau popor", a mai spus Funderburk, notind, cu tristete, ca in aceste conditii tot ce intelege sa faca Occidentul este sa pretinda ca "nu stie nimic" si, pe cale de consecinta, sa nu intreprinda nimic pentru stoparea acestui fenomen. "Este absolut incredibil faptul ca asa ceva se intimpla in zilele noastre intr-un stat din Europa", a mai spus acesta. DIANA EVANTIA BARCA Decorat de Constantinescu, criticat de Iliescu David Funderburk este un sustinator al Romaniei si al aderarii noastre la NATO. In 1999, la decorarea sa cu Ordinul National "Steaua Romaniei" de catre fostul presedinte Emil Constantinescu, Funderburk spunea: "Romania a suferit mai mult decit oricare alta tara est-europeana in timpul comunismului", de aceea "intregul popor roman merita un monument al victimelor" acestui regim. Intrind in conflict deschis cu liderul PDSR de atunci, actualul presedinte al Romaniei, Ion Iliescu, David Funderburk spunea ca "revenirea la putere a unor fosti lideri comunisti si securisti ar distruge sansele Romaniei de a adera la NATO si de a se alatura din nou natiunilor occidentale de care apartine". Evident, Ion Iliescu a replicat taios la acea data, taxind afirmatiile drept "o impertinenta" pentru ca fostul ambasador "se amesteca in treburile noastre interne". Iliescu a avut si o recomandare pentru Funderburk: "Sa spuna toate acestea acasa la el, nu la noi". Liderul PDSR de atunci era de parere ca acceptarea unei asemenea declaratii reprezinta "o lipsa de demnitate pentru putere". CRISTIAN OPREA Forumul "NATO 2002" s-a concretizat doar cu o poza de familie Esec prezidential la Snagov Forumul "NATO 2002", desfasurat simbata la Snagov, nu a adus consensul atit de dorit de Ion Iliescu. Din cauza ca mai multi participanti si-au exprimat nemultumirea fata de enunturile Declaratiei-Apel, scopul reuniunii, acela de a adopta documentul, nu a fost atins. Textul urmeaza sa fie amendat pina miercuri cind, la Palatul Cotroceni de data aceasta, se va incerca adoptarea Declaratiei-Apel care ar urma sa reconfirme dorinta aderarii Romaniei la NATO. In ciuda repetatelor critici pe care PDSR le-a formulat atunci cind se afla in opozitie, premierul Adrian Nastase a declarat simbata: "Ne putem aduce aminte ca am fost alaturi de Alianta Nord-Atlantica in timpul unor crize majore din regiune, am avut o conduita constant pro-occidentala si am aratat ca ne concepem viitorul ca natiune si ca stat alaturi de membrii NATO". La rindul lui, Ion Iliescu a explicat de ce trebuie sa aderam la NATO: "Romania doreste sa-si rezolve problemele care deriva din nevoia asigurarii securitatii nationale, avind in vedere realitatile spatiului geopolitic careia ii apartine, prin aderarea la un sistem de securitate colectiva". Iliescu priveste relaxat aceasta chestiune, el afirmind ca "nu va fi o tragedie" daca Romania nu va fi invitata in alianta anul viitor, cind se desfasoara summit-ul de la Praga, si ca "intotdeauna" trebuie cautate "alternative". Invitatii au facut praf apelul puterii Fostul presedinte al Romaniei, Emil Constantinescu, este convins ca actuala putere mentine angajamentele pe care el si le-a asumat in perioada anterioara. El a explicat simbata ca pentru indeplinirea obiectivului propus sint necesare actiuni concrete. "Doar semnarea unui document nu va facilita integrarea Romaniei in NATO, dar nici nu va dauna acestui proces", a spus Constantinescu. In acelasi ton s-a manifestat si fostul premier Victor Ciorbea, care a aratat ca reuniunea de la Snagov isi poate atinge obiectivul doar daca in perioada urmatoare vor fi valorificate si masurile intreprinse in acest sens in ultimii 10 ani. Fost ministru al externelor, presedintele PD, Petre Roman, a afirmat ca proiectul Declaratiei lasa de dorit si ca NATO nu va primi Romania printre tarile membre doar pentru ca guvernele, parlamentele si cetatenii tarilor membre NATO trebuie sa inteleaga nevoia de securitate a poporului roman, asa cum se arata in proiectul acestei declaratii. Guvernatorul BNR, Mugur Isarescu, a cerut ca in text sa fie inclusa si o "parte economico-financiara", totodata mentionind-se faptul ca Romania poate asigura bugetul apararii fara a apela la sume foarte mari atrase din credite externe. La final, presedintele Ion Iliescu a mai precizat ca a fost constituit un grup de lucru care va prelua propunerile scrise pentru modificarea proiectului Declaratiei si a invitat participantii sa faca "o poza de familie". CRISTIAN OPREA Schimbari in politie, anuntate la partid Deputatul si presedintele PDSR Covasna, Adrian Casunean-Vlad, a anuntat la conferinta de presa de vineri, de la Sfintu-Gheorghe, ca, saptamina aceasta, seful Inspectoratului de Politie al Judetului (IPJ) Covasna, colonelul Marcel Stoica, urmeaza sa fie eliberat din functie de catre ministrul de interne Ioan Rus. El a facut cunoscut faptul ca, impreuna cu prefectul Horia Grama, s-a aflat in audienta la detinatorul portofoliului internelor si ca spera ca Stoica sa fie schimbat pentru "lipsuri serioase" in activitate. Biroul Executiv al organizatiei judetene ii sustine pentru postul de sef al IPJ pe colonelul Teodor Nichita. Casunean a aratat ca Ministerul de Interne (MI) il vrea in fruntea IPJ Covasna pe colonelul Ioan Scurtu, caz in care MI, si nu PDSR Covasna, isi va asuma raspunderea pentru persoana numita in locul colonelului Stoica. PETER DOMOKOS Bref Nastase isi umfla muschii Premierul Adrian Nastase a reactionat simbata la declaratiile lui Traian Basescu, recomandindu-i o perioada de un an in care "sa fie totusi cu ciocul mic". Vicepresedintele PD Traian Basescu declarase vineri ca ajutorul de un milion de lei pentru fiecare hectar de teren lucrat este acordat de guvern doar din ratiuni electorale. (L.P.) Presedinte nou la AC Serban Radulescu Zoner a fost ales simbata noul presedinte al Aliantei Civice (AC) de catre membrii Consiliului National Director. Pentru presedintia AC au mai candidat vicepresedintii Florin Niculescu si Ioana Voicu Arnautoiu. (L.P.) Pedeseristi luati la bucata Florian Tomus, presedintele organizatiei PDSR Vata de Jos, judetul Hunedoara, a demisionat din acest partid si s-a inscris in ApR. Impreuna cu Tomus au trecut de cealalta parte a "baricadei" jumatate din membrii acestei organizatii. (D.V.) Premierul, la Vatican Primul-ministru Adrian Nastase va pleca in aceasta saptamina in vizita in Italia. Pe linga o serie de intilniri cu autoritatile de la Roma, Nastase va fi primit in audienta la Vatican de Sanctitatea Sa, Papa Ioan Paul al II-lea.(C.O.) [13][pl.dll?rid=expresro] 