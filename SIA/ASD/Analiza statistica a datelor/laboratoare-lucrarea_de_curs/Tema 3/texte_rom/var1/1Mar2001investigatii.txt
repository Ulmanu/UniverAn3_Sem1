 Sub nasul politiei Masina sparta in parcarea de la guvern Masina purtatorului de cuvint al guvernului, Claudiu Lucaci, a fost sparta ieri in parcarea de linga cladirea Palatului Victoria. Paguba suferita de Lucaci s-a limitat, din fericire, doar la un geam, care a fost facut tandari. Claudiu Lucaci avea in masina sa, un Ford Escort rosu, o sacosa cu sticle goale, insa atacatorii nu au fost interesati nici de ea, nici de casetofonul aflat in bordul autovehiculului, la vedere. Purtatorul de cuvint al guvernului era contrariat de faptul ca, desi incidentul a avut loc in miezul zilei, nimeni nu a vazut nimic.(M.S.) O asociatie agricola din Videle a adus in sapa de lemn tarani cu pensii "ntre 90.000 si 200.000 de lei "Via Cartojanca" si-a saracit saracii In timp ce primavara bate la usa si lumea a iesit deja pe cimp, peste 200 ha de teren arabil apartinind unor veterani si vaduve din Videle se salbaticesc sufocate de buruieni. De citiva ani, ele nu mai sint cultivate, iar batrinii, fara bani si cereale, au ajuns sa imprumute de la vecini griu pentru coliva. Inselati si furati, oamenii isi striga zadarnic disperarea pe la usile institutiilor statului. Dupa decembrie '89, peste 280 de familii din Videle, oameni de peste 60 de ani, majoritatea vaduve si veterani de razboi, cu pensii lunare cuprinse intre 90.000 si 200.000 lei, au infiintat societatea agricola "Via Cartojanca", adunindu-si la un loc cele 380 de hectare de pamint. Din contributia fiecarei familii si cu bani imprumutati de la Banca Agricola si BRD, au cumparat doua tractoare "Universal 650", doua pluguri, o semanatoare de porumb, una de paioase, un discuitor, o combina C14, o remorca de 6 tone si un cultivator. Astazi, din aceasta societate s-a ales praful. Utilajele au fost vindute, terenurile necultivate s-au salbaticit si oamenii au ajuns muritori de foame. Pina in 1997, cit a fost presedintele asociatiei Vilcea Ciobanu, treaba a mers bine. Oamenii primeau anual cite 800-900 kg de griu la hectar, cite 4000-5000 kg de stiuleti de porumb, ulei si bani de la cultura de floarea-soarelui si isi achitau regulat transele de imprumut de la banci. Dupa ce presedintele Ciobanu s-a retras de la conducerea societatii, locul a fost luat de inginera Sofia Ana. De atunci, a inceput dezastrul. Pamintul nu a mai fost cultivat, utilajele, incet-incet, au disparut, iar oamenii nu au mai primit nimic, ajungind in pragul disperarii. "Din 1998, in fiecare an, i-am dat doamnei inginer cupoanele agricole si sume de bani cuprinse intre 880 de mii lei si 1,2 milioane lei, pentru buna desfasurare a activitatii. Cu toate acestea, in fiecare an, au ramas necultivate peste 100 ha de teren, unii membri s-au retras, suprafata necultivata ajungind la 230 hectare de teren. Nici presedinta, nici contabila, Petra Ciobanu, nici casiera Florica Burcea, nu au tinut evidente cu banii primiti si nu au eliberat nici un fel de chitante", ne-a declarat Atanasie Stoian, unul din membrii fondatori ai asociatiei "Via Cartojanca". Membrii asociatiei o acuza pe Sofia Ana ca a folosit ingrasamintele chimice, utilajele, chiar si forta de munca in folosul societatii vecine, condusa de sotul acesteia, Constantin Ana. Taranii mai spun ca unii membri ai consiliului de conducere sau din comisia de revizie a societatii (Atanasie Stoian, Marian Tananau, Stelian Baduna) au fost abuziv dati afara si ca o parte din productia obtinuta a fost furata de sotii Ana. Mai mult, spun ei, "Via Cortojanca" platea araturile si semanaturile executate cu utilajele lui Constantin Ana, desi reciproca nu era valabila: utilajele lor lucrau gratuit pe terenurile asociatiei lui Constantin Ana. Dupa lungi insistente, utilajele asociatiei "Via Cartorjanca" au fost aduse in curtea societatii si date in primire paznicului Costache Strungaru. Dar in iarna anului 1998, acestea au disparut rind pe rind. Tractoare disparute, alte utilaje imprastiate La 25 februarie 1999, s-a convocat o adunare generala in care s-a cerut inlocuirea presedintei Sofia Ana, a contabilei, a consiliului de conducere si a comisiei de revizie instalate abuziv de aceasta, hotariri ramase "nsa fara nici un fel de urmari. In urma sesizarilor facute de 15-20 de batrini la politie, la IGP, la prefectura judetului, la ministrul de interne si la Cotroceni, subofiterul Ion Dobre, de la Politia Videle, a gasit utilajele sustrase, plasate, chipurile, in custodie. Dupa doua saptamini, acestea au fost aduse inapoi, la sediul asociatiei. Explicatia oferita ulterior de IPJ Teleorman a fost aceea ca utilajele au fost duse de la sediu pentru ca nu li s-a putut asigura securitatea si ca asociatia are oricum credite nerambursabile de sute de milioane de lei. Intre timp, tractoarele, semanatoarea si celelalte utilaje au disparut iarasi, de data aceasta definitiv, iar sediul asociatiei a fost vindut si el. Din toamna anului trecut si pina in prezent, au avut loc si alte tentative de convocare a unei adunari generale si de indepartare a presedintei, fara rezultat insa. Sofia Ana neaga acuzatiile asociatilor si se considera victima reclamatiilor lui Atanasie Stoian (unul dintre membri fondatori). Ca si cind n-ar fi conducatorul unei societati agricole care trebuia sa produca, ci lichidatorul ei, ne-a declarat ca nu are nici o legatura cu asociatia sotului ei, care a prestat lucrari pentru "Via Cartojanca". Ba, mai malt, ea a spus ca ii este datoare acestuia 40 milioane lei! Ana Sofia ne-a mai declarat ca utilajele si sediul au fost vindute "in vederea acoperirii datoriilor societatii", si ca este gata sa le dea oamenilor inapoi paminturile si cupoanele de motorina ridicate de la primarie. Primarul Lucian Militaru cunoaste situatia si crede ca singurii care o pot rezolva sunt membrii asociatiei care, pina acum, nu au reusit sa se stringa intr-o adunare generala legal constituita si sa hotarasca ce vor sa faca. Despre soarta celor citeva sute de batrini si averea lor de peste 2 miliarde de lei disparuta fara urma, nimeni nu a gasit insa nici o solutie de recuperare. DUMITRU MANOLACHE Daniela Bartos se implica in scandalul "Gherla" Ministrul sanatatii recomanda reangajarea medicilor disponibilizati pentru falsificarea unor expertize medico-legale Scandalul izbucnit la Institutul de Medicina Legala Cluj dupa disponibilizarea a doi medici cercetati in "dosarul Gherla" a ajuns pe masa ministrului sanatatii si familiei. Ministrul Daniela Bartos a suplimentat posturile de la IML Cluj si a recomandat reangajarea celor doi medici. Medicii Stefan Florian si Alin Capilneanu sint cercetati de procurorii militari clujeni pentru nereguli aparute in mai multe cazuri de aminare a executarii pedepsei pe caz de boala si pentru falsificarea unor expertize medico-legale. Toate aceste lucruri au fost evidentiate de un control efectuat anul trecut de o echipa complexa formata din medici din cadrul Institutului de Medicina Legala Bucuresti. In urma controlului s-a stabilit ca medicii Alin Capilneanu si Stefan Florian se fac vinovati de falsificarea a 34 de certificate de aminare a prelungirii pedepsei si a altor zece expertize medico-legale. "Disponibilizarea celor doi medicii s-a facut conform indicatiilor Ministerului Sanatatii, care ne-a informat ca trebuie sa reducem doua postru pentru a ne incadra in bugetul alocat", a declarat directorul IML Cluj, conferentiarul Radu Vieru. Medicul Stefan Florian a declarat ca Radu Vieru a comis un abuz in momentul in care i-a disponibilizat pentru ca s-a folosit de ordinul ministerului pentru a-i inlatura din lupta pentru ocuparea postului de director al IML Cluj. Pe baza recomandarii Ministerului Sanatatii si Familiei, conducerea IML Cluj va convoca astazi Consiliul Consultativ care va decide daca cei doi medici vor fi reangajati sau nu. In cazul in care decizia de disponibilizare nu va fi anulata, medicii Stefan Florian si Alin Capilneanu vor da in judecata conducerea Institutului. MIHAI SOICA Secretara lui Talpes tine cu dintii de casa altuia O functionara a presedintiei refuza sa paraseasca o locuinta nationalizata, desi proprietarii au obtinut cistig de cauza in instanta, printr-o decizie definitiva si irevocabila. Despre "cazul Georgeta Blaj", "Evenimentul zilei" a mai relatat: conflictul dintre familia Panov - proprietarii casei, si familia Blaj - fosti chiriasi dateaza de peste sapte ani si are ca obiect o vila situata in zona Dorobanti, pe strada A. Iliescu nr. 33. Si nu e de mirare, atit timp cit Georgeta Blaj are "spate" greu: a fost, pe rind, secretara gen. (r) Vasile Ionel, a lui Dorin Marian, a gen. Constantin Degeratu, iar acum lucreaza in subordinea consilierului prezidential pe probleme de aparare si siguranta nationala, Ioan Talpes. Proprietarii au cistigat procesele Prin sentinta civila din 19 mai 1994, Judecatoria Sectorului 1 a dat cistig de cauza familiei Panov si a obligat chiriasii sa elibereze casa. Sentinta a fost atacata cu recurs in anulare, admis de CSJ. Ioan si Georgeta Blaj, cit si Maria Dascalita, mama Georgetei Blaj, au cumparat apartamentele in care locuiau pe data de 7.11. 1996. In 1998, Mihai Panov a reluat procesul si, conform sentintei Judecatoriei Sectorului 1, instanta a obligat Judecatoria Consiliul Local Bucuresti si SC "Herastrau Nord" sa restituie, in solidar, imobilul (constructie si teren). Hotarit sa mearga pina la capat, Mihai Panov a intentat un nou proces pentru anularea contractelor de vinzare-cumparare. Tribunalul Bucuresti a respins, pe 30 iunie 2000, apelul intentat de familia Blaj care, ulterior, a inaintat recurs, judecat de Curtea de Apel Bucuresti. Recursul familiei Blaj si al SC "Herastrau Nord" a fost respins pe 20 decembrie 2000, iar instanta a constatat nulitatea contractelor de vinzare-cumparare (cu incalcarea dreptului adevaratului proprietar) si a apreciat ca persoanele care au cumparat etajul intii al casei (n.r. - familia Blaj) nu au fost de buna-credinta. Intregul imobil a fost restituit familiei Panov. Primaria se judeca cu ea insasi In baza acestei hotariri, familia Panov a obtinut autorizatie de consolidare a casei, emisa de specialistii Primariei Sectorului 1, insa familia Blaj a gasit o noua cale de "atac". A luat legatura cu angajatii primariei si s-a ajuns in situatia ilara in care administratia locala se judeca la tribunal pentru anularea propriei autorizatii de consolidare a casei, emisa in data pe 9.11.2000. Actul este semnat de primarul sectorului 1, Vasile Gherasim, arhitectul-sef Liliana Mihailovici, arhitect Ana Maria Zamfirescu si secretar Lizeta Minea. "O simpla functionara a presedintiei, si ne referim aici la Georgeta Blaj, nu inceteaza sa se foloseasca de relatiile de la Cotroceni pentru a ne pune in dificultatea de a repara casa: multi stilpi de sustinere au fost darimati de comunisti cind s-a impartit imobilul in mai multe apartamente. Am vrea sa stim cine isi asuma raspunderea pentru eventualele pagube materiale in caz de cutremur si, mai ales, cine va raspunde de viata oamenilor care locuiesc in aceasta casa?", se intreaba sotii Panov. Primarul sectorului 1, Vasile Gherasim, a recunoscut ca a discutat la telefon cu Georgeta Blaj, insa sustine ca n-are habar de functia pe care o indeplineste aceasta la Cotroceni. In legatura cu anularea autorizatiei de reparare a casei, primarul Gherasim a invocat o decizie a primarului Capitalei, Traian Basescu, care insa este valabila pentru construirea de noi locuinte, nu pentru consolidarea imobilelor. Cit priveste Corpul de Control, primarul spune ca oamenii lui n-au facut decit sa solicite proprietarilor sistarea lucrarilor, care nici macar nu incepusera. Primarul ne-a mai declarat ca, in cazul unui cutremur, daca se va demonstra o legatura de cauzalitate intre faptul ca imobilul nu a fost reparat si decizia primariei de a anula autorizatia de consolidare, isi asuma orice responsabilitate. Referitor la actiunea intentata de administratie la tribunal, prin care contesta propria decizie, avocatul familiei Panov, Valentin Vilcu, ne-a declarat: "Actiunea e inadmisibila pentru ca, pe principii de drept, nimeni nu-si poate invoca propria culpa. Functionara la Cotroceni, actionara la doua firme De mentionat ca, potrivit datelor de la Registrul Comertului, din aprilie 2000, functionara de la Cotroceni este actionara la firma "Oslo SRL", unde detine 70 la suta din actiuni, iar fiica sa are 30 la suta. Aceasta firma are sediul chiar in imobilul cu pricina. Ioan Blaj, sotul Georgetei Blaj, este si el actionar la o alta firma, "Inserco Impex SRL", la care detine 50 la suta din actiuni. Si aceasta firma are sediul in acelasi imobil. In legatura cu acuzatiile care i se aduc, Georgeta Blaj ne-a declarat: "Locuiesc de 32 de ani in aceasta casa si respect legea. Nu s-au incheiat toate fazele juridice de atac: exista drept de contestare, revizuire, repunere pe rol sau recurs in anulare judecat la Curtea Suprema de Justitie. Cea care va hotari va fi justitia si eu ma voi supune, deci voi astepta hotarirea finala, dupa epuizarea tuturor cailor de atac. Cind o sa-mi dea statul casa si o sa-mi ofere despagubiri, va dau cuvintul meu ca voi pleca. N-am luat aceasta casa pe cai oculte si astept justitia sa se pronunte. Nu am nici un fel de firma", ne-a declarat Georgeta Blaj. ALINA GRIGORE Casa furata caramida cu caramida In orasul Odobesti, raufacatorii au inceput sa demoleze casele oamenilor si chiar gradinite de copii pentru a vinde caramizile. Politistii din Odobesti-Vrancea au acum de furca cu un grup de sapte indivizi care au darimat o cladire din centrul orasului, in care a functionat ani intregi o gradinita de copii, pentru a fura caramizile. Hotii sint cercetati pentru furt si distrugere. In doar doua nopti, dupa cum spune Constantin Dumitriu, seful Serviciului de Administratie Publica din primarie, tiganii au darimat cladirea situata in centrul civic. In doar doua zile, cladirea a disparut de pe fata pamintului. Intii au fost furate usile si ferestrele si apoi zidurile facute din caramida. Un fost han evreiesc, tot din centrul orasului, a avut aceeasi soarta. Cladirea, cunoscuta de localnici sub numele de Hanul Cazacli, inclusa pe listele de monumente ale Ministerului Culturii, a fost pur si simplu distrusa dupa ce a murit ultimul proprietar. Politistii spun ca tiganii abia asteapta sa vada ca o casa veche a fost parasita ca sa o demoleze. CAMELIA CHERESTES Politistul care a jefuit o casa de schimb valutar risca 20 de ani de inchisoare Subofiterul Toma Lazea din cadrul Inspectoratului de Politie Trafic Feroviar din Cluj, unul dintre autorii tentativei de jaf armat care a avut loc la mijlocul lunii ianuarie la o casa de schimb valutar din Cluj a fost audiat marti, pentru prima data, la Tribunalul Militar. In cadrul audierilor, care au durat peste cinci ore, Toma Lazea si-a recunoscut faptele, pe linga acuzatia de tilharie in forma calificata, el fiind cercetat si pentru incalcare de consemn. Avocatul lui Lazea, Ioan Florian, a cerut o reconstituire, deoarece, spune el, "exista anumite neconcordante intre unele declaratii ale martorilor care pot sa duca la o schimbare de incadrare juridica". Sergentul-major Toma Lazea are 28 de ani si a fost adjunctul sefului de post al Politiei TF Baciu Triaj. In seara de 15 ianuarie, el a patruns mascat in incinta unei case de schimb si, cu ajutorul pistolului din dotare, a obligat-o pe casierita sa-i dea cei 150 de milioane de lei existenti in casa. Casierita a reusit sa activeze sistemul de alarma, astfel ca angajatii firmei de paza si politistii au ajuns imediat la locul incidentului si l-au imobilizat pe subofiter. Toma Lazea a fost ajutat de catre vecinul sau, Ioan Silviu Bordea, arestat ulterior intr-un bar din comuna Baciu. Pentru faptele sale, politistul risca o pedeapsa cu inchisoarea de pina la 20 de ani. Urmatorul termen al procesului a fost fixat pentru data de 6 martie. MARIA MIHAI "Alutus" - o societate, doua consilii de administratie, trei variante de colaps SC "Alutus" SA, din Rimnicu Vilcea, una dintre cele mai reprezentative firme vilcene de turism, privatizata integral din 1996, bate la portile Cartii Recordurilor. Razboiul actionarilor societatii a "produs" pina in prezent peste 38 de procese, doua consilii de administratie, care activeaza separat si se contesta reciproc in justitie, doua tabere adverse, care se incaiera din ce in ce mai des, a antrenat efective insemnate de politisti si jandarmi, o firma privata de paza si a generat desfaceri ilegale de contracte de munca, vinzari dubioase de active, sechestrari de persoane etc. Periodic, fiecare tabara convoaca AGA in care isi "anatemizeaza" adversarul. Situatia este atit de grava incit "Evenimentul zilei" a identificat trei variante care ar putea pune, in foarte scurt timp, societatea pe butuci: continuarea razboiului dintre cele doua tabere, lipsa de fermitate a justitiei si presiunile din partea societatilor la care "Alutus" are datorii de peste 8 miliarde. SC "Alutus" SA are un patrimoniu evaluat initial la peste 55 miliarde lei, cuprinzind doua hoteluri, un popas turistic, spatii comerciale, doua stranduri si o cabana, pe care si-l disputa doua tabere adverse, conduse de Claudiu Nicolae, respectiv de Nicolae Minea, actionare la aceeasi societate. In timp ce banii celor care achita serviciile de cazare la Hotelul "Alutus", spre exemplu, vor fi gestionati de un consiliu de administratie, banii celor care se cazeaza la Hotelul "Capela" vor fi gestionati de celalalt consiliu. Inceputul conflictului are, bineinteles, doua variante. Tabara directorului general Claudiu Nicolae, membru al consiliului de administratie ales in 1996 (51,4 la suta din actionariat), spune ca razboiul a inceput atunci cind Nicolae Minea, reprezentantul celeilalte tabere (43 %), s-a angajat sa-i vinda lui Valentin Barbu 800.000 de actiuni, pentru 1,6 miliarde lei, si sa-i predea actele societatii pina la 18 mai 1998. "La data incheierii contractului, Nicolae Minea detinea doar 200.000 de actiuni. Deci, a vindut ceea ce nu avea", sustine Claudiu Nicolae.Termenul nu a fost respectat. In consecinta,Tribunalul Vilcea a admis actiunea lui Valentin Barbu impotriva lui Minea, dar si cererea de chemare in garantie introdusa de acesta impotriva SC "Alutus" SA. Asa a inceput urmarirea impotriva imobilelor societatii. "Nu am putut preda la timp documentele, pentru ca nu mi le-a pus la dispozitie Claudiu Nicolae", spune Minea, desi primul declara ca i-a dat dosarele prevazute de Legea 31. Nicolae Minea sustine insa ca inceputul conflictului a fost determinat de refuzul convocarii AGA, "pentru tragerea la raspundere a administratorilor si schimbarea lor, in urma bilantului negativ al societatii, care pierde 9 milioane lei pe zi si are 8 miliarde datorii". Razboi total Asa a inceput seria proceselor, cu hotariri si sentinte contestate de o parte sau de cealalta. Razboiul s-a mutat din instanta la Hotelul "Alutus", care a devenit teatrul unor batalii soldate, de fiecare data, cu raniti si pagube materiale insemnate. La 14 octombrie 2000, AGA, convocata de Nicolae Minea (considerata ilegala de cealalta tabara), a ales o alta conducere. Aceasta, in frunte cu Minea, a hotarit trimiterea in instanta a consiliului de administratie ales in 1996. Noul consiliu - recunoscut de Sectia Comerciala si Contencios Administrativ a Tribunalului Vilcea - a fost inscris la Registrul Comertului, hotarirea fiind publicata in Monitorul Oficial. Instanta a stabilit sa i se puna acestuia la dispozitie birourile si documentele societatii. Minea si-a confectionat stampila, uzind de semnatura pentru angajarea societatii, pentru desfacerea unor contracte de munca etc. Partea adversa sustine insa ca Minea nu are acest drept, atit timp cit Comisia de Cenzori nu i-a depus certificatul de garantie. Razboiul a devenit astfel total. Au intrat in joc executorii judecatoresti, politistii si jandarmii, dar si cagulatii de la firma "Pinkerton" care il pazeau pe Minea, acestia incaierindu-se cu angajatii societatii, pe care i-au "parfumat" de fiecare data cu sprayuri lacrimogene. Fiecare bataie s-a incheiat cu capete sparte, ochi invinetiti, geamuri sparte si mobilier distrus, in valoare de zeci de milioane de lei. Dupa ce Nicolae Minea a cistigat prima "reduta", Hotelul "Capela", si a vindut o parte din bunuri "la preturi derizorii, stabilite arbitrar", cum spune Claudiu Nicolae, situatia s-a agravat. Din cauza conflictului, "Alutus" nu-si mai poate onora contractele. Curentul, apa, telefoanele i-au fost in repetate rinduri intrerupte, iar conturile bancare blocate. O angajata gravida, Roxana Stanca, a fost sechestrata 7 ore de catre noul administrator de la "Capela", Gheorghe Stanescu, pentru care a stat in spital o saptamina. Cei 160 de angajati ai societatii se afla intr-o situatie paradoxala: cu contractele de munca desfacute de Minea, dar cu servicii si salarii platite de Claudiu Nicolae! Bodyguarzi gata de lupta Ultima batalie pentru SC "Alutus" SA s-a dat in hotelul cu acelasi nume din buricul orasului Rimnicu Vicea, pe 19 februarie 2001. Atunci s-au inregistrat, din nou, raniti, mari pagube materiale, dar si disparitia a 37 milioane lei. De luni si luni, angajatii pazesc zi si noapte hotelul, gata in orice moment sa puna in functiune furtunurile cu apa, sa respinga "atacurile" oamenilor lui Minea, sa nu permita executarile silite ale hotaririlor judecatoresti. Situatia nu se va schimba curind. Nicolae Minea face presiuni sa obtina ceea ce crede ca i se cuvine si nu recunoaste AGA lui Claudiu Nicolae, pe care il acuza de ilegalitati si de arderea unor procuri. Dan Leasa, directorul executiv al firmei "Pinkerton", considera interventiile angajatilor sai legale si nu exclude noi actiuni. Col. Nicolae Dinu, comandantul Politiei Municipiului Rm. Vilcea, spune, insa, ca actiunile celor de la "Pinkerton" sint fapte penale, motiv pentru care va cere ridicarea autorizatiei de functionare a firmei. Constantin Pirvu, presedintele Uniunii Judetene CNSLR-Fratia, care a incercat medierea conflictului, crede ca AGA din 23 februarie 2001, intrunita la cererea actionarilor care il sustin pe Claudiu Nicolae (nerecunoscuta de Nicolae Minea), este "un moment istoric", pentru ca hotaririle au fost luate in numele a 51,27 la suta din actionari si nu mai pot fi contestate. Eugenia Stefoane, seful Sectiei Comerciale a Tribunalului Vilcea (acuzata de angajatii de la "Alutus" ca l-a ajutat pe Nicolae Minea prin sentintele date), considera conflictul "un litigiu comercial intre asociatii societatii" si declara ca legal este consiliul de administratie condus de Minea. "Dosarele astea au mai fost verificate si de fostul ministru al justitiei, Valeriu Stoica. Cele care sint in masura sa se pronunte in legatura cu legalitatea si temeinicia hotaririlor date de mine sint instantele superioare", ne-a declarat ea. Claudiu Nicolae spune ca Minea urmareste sa puna fraudulos mina pe societate, lucru posibil "datorita greselilor judecatorilor", si condamna violenta mascatilor acestuia si pasivitatea politiei. SC "Alutus" SA este pe punctul de a fi ingenuncheata. Daca justitia nu va pune piciorul in prag, conflictul va scapa definitiv de sub control, iar consecintele vor fi dezastruoase atit pentru "Alutus", care a inceput sa-si piarda clientii, cit si pentru autoritati, care s-au dovedit incapabile sa gestioneze criza. DUMITRU MANOLACHE Loteria Romana asteapta de la politie numele milionarului in dolari Loteria Romana este pregatita sa onoreze cistigul de aproape un milion de dolari (25, 2 miliarde lei si un apartament cu trei camere), aferent tragerii din 21 ianuarie 2001, ne-a declarat ieri Ion Deaconu, oficial al Loteriei Romane. "Asteptam insa ca politia sa finalizeze ancheta, pentru a decide cine este adevaratul cistigator si sa desigileze plicul cu biletul cistigator", a adaugat Deaconu. Deocamdata, "cei doi potentiali cistigatori, Stancu Ogica si Constantin Murariu, s-au adresat organelor de cercetare penala, primul reclamind ca a fost victima infractiunii de tilharie, iar cel de-al doilea pentru a aduce dovezi din care sa rezulte ca este posesorului biletului cistigator la tragerea mentionata", a spus Nicolae Cristea, directorul general al Loteriei Romane. De altfel, Murariu, plutonier SPP, s-a prezentat la sediul Companiei Nationale Loteria Romana insotit de reprezentanti ai Ministerului de Interne, a spus Cristea. "Am solicitat a ni se comunica stadiul cercetarilor efectuate si daca, pe baza cercetarilor s-a stabilit numele persoanei careia ii apartine biletul cistigator si careia i se poate efectua plata premiului, care este numele acelei persoane. In cazul in care se poate efectua plata, am solicitat sa fie autorizata scoaterea biletului cistigator de sub sigiliile aplicate de Ministerul de Interne, evident, cu respectarea procedurilor legale", a precizat Cristea. LIDIA MOISE Ogica ramine dupa gratii Magistratii Curtii de Apel Bucuresti au respins ieri recursul inaintat de Stancu Ogica impotriva prelungirii mandatului sau de arestare preventiva. In urma acestei decizii, cel care la sfirsitul lunii ianuarie afirma ca ar fi cistigat milionul de dolari pus in joc de Loteria Nationala, va fi judecat, in continuare, in stare de arest. Motivul invocat de procurori pentru prelungirea acestui mandat a fost atit gravitatea faptei cit si posibilitatea ca, aflat in libertate, Ogica ar putea influenta atit martorii cit si desfasurarea anchetei. Decizia pronuntata ieri este definitiva. VASILE SURCEL [21][pl.dll?rid=expresro] 