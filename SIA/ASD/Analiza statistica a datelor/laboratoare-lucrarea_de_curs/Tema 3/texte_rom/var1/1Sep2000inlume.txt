 Ambasadorul SUA, James Rosapepe, a prezentat ieri Radiografia birocratiei romanesti Ambasadorul Statelor Unite la Bucuresti, James Rosapepe, a prezentat ieri, in cadrul unei conferinte de presa, drumul de Sisif pe care un roman care doreste sa isi inceapa o afacere trebuie sa il parcurga prin meandrele birocratiei, care ingreuneaza enorm deschiderea si dezvoltarea intreprinderilor mici si mijlocii. Rosapepe a prezentat un studiu care ofera recomandari concrete pentru reducerea semnificativa a timpului si complicatiilor injghebarii unei afaceri in tara noastra. Studiul comparativ prezentat ia in calcul doua situatii identice, de creare a unei firme, in Romania, unde procesul este "complicat, lent, supus prea mult bunului plac si coruptiei" si in statul american Maryland, unde procesul este "usor, simplu si rapid". In SUA, o firma se infiinteaza de 50-1.000 de ori mai rapid ca in Romania Pentru a inregistra o firma, in Statele Unite, este necesara o singura zi, in Romania, aceeasi perioada variind intre 49 si 102 zile. In SUA, pentru aprobari trebuie sa te duci intr-un singur loc, in Romania, trebuie sa bati drumurile pe la cinci si zece ministere si alte institutii. In Maryland, pentru o firma mica, se completeaza sapte formulare, care cintaresc 30 de grame, in timp ce, in Romania sint necesare 83 de pagini, care cintaresc jumatate de kilogram. Dupa infiintare, noua societate va fi supusa in Romania unui numar de 11-23 de inspectii ale diferitelor ministere si agentii, pe cind, in Statele Unite, numarul acestora este de maximum opt. In statul american Maryland, exista posibilitatea de a obtine formulare si a depune documentatia necesara simultan, in toate locurile unde trebuie, prin fax sau Internet, fara sa te deplasezi personal la ghiseu, asa cum este obligatoriu in Romania. In plus, in SUA nu este nevoie de aprobare speciala de la Primarie, deoarece se considera ca includerea primariei nu adauga valoare inceperii unei afaceri. In Romania, sint necesare aprobari peste aprobari de la pompieri, ministerul sanatatii, ministerul mediului, plus autorizatie de constructie, certificat de urbanism si autorizare finala de functionare, care nu este decit repetarea tuturor celorlalte autorizatii, de la primarie. Solutia: reducerea numarului de aprobari si autorizatii Propunerile de reducere a birocratiei in ceea ce priveste infiintarea unei afaceri in Romania sint micsorarea numarului de autorizatii si aprobari inutile, limitarea inspectiilor si a controalelor, simplificarea si reducerea numarului de formulare si reducerea frecventei rapoartelor pe care trebuie sa le prezinte o firma. Pentru simplificarea procesului de inregistrare, studiul prezentat recomanda inregistrarea afacerii si inregistrarea fiscala la Registrul Comertului. Un proiect pilot in acest scop se deruleaza la Bucuresti, sub coordonarea Biroului Registrului Comertului, urmind ca acest sistem sa fie implementat la nivel national incepind de la 1 septembrie. Prea multe organizatii pentru controlul firmelor Au fost purtate discutii cu primarii din mai multe orase pentru eliminarea autorizatiei de functionare, considerata ca fiind cea mai impovaratoare, propunere cu care unii primari au fost de acord. Solicitarile pentru autorizatiile sanitare, de mediu si cele de paza si stingere a incendiilor ar trebui sa se poata face simultan. O alta posibilitate ar fi ca aceste autorizatii sa fie transformate in inspectii. Bilantul anual ar trebui eliminat, pentru ca, desi este cerut de ministerul de finante, nu serveste nici unui scop public, fiind doar o copie a bilanturilor care sint completate anual la Registrul Comertului. Un alt pas necesar ar fi desemnarea unei singure agentii de control (audit), in conditiile in care firmele fac obiectul controalelor venite din partea mai multor institutii si sint supuse aceluiasi control, din partea administratorilor fondurilor speciale, Curtii de Conturi, cit si a Controlului Financiar al Intreprinderilor de Stat din cadrul ministerului finantelor. O copie completa a studiului poate fi gasita pe Internet, la www.iriscenter.ro ISABELLA ALEXANDRESCU La festivalul "Burning Man", Duelul cu cocoselul Localitatea Black Rock City, din desertul Nevada, Statele Unite, gazduieste, incepind de ieri, o noua editie a originalului festival numit "Burning Man", care a atras zeci de mii de persoane din toate colturile tarii. In prima zi a festivalului, sute de persoane s-au adunat in jurul ringului improvizat in care s-au desfasurat asa-numitele "lupte cu cocosi", perechile de adversari duelindu-se "pe viata si pe moarte" cu "cocoseii" gonflabili din cauciuc cu care isi mascau, conform regulamentului, organele sexuale. BIANCA BACARDI Gemenii romani Remus si Romulus, actorii tragediei din Milano Unul dintre cei doi copii de patru ani a murit incercind sa-si salveze fratele geaman de la inec Un copil roman a murit in Italia, inecindu-se intr-un canal, in timp ce incerca sa il salveze pe fratele sau geaman, se arata in editia de joi a cotidianului italian "Corriere della Serra". Gemenii Mircea Remus si Romulus Vichente Stancu, in virsta de patru ani, locuiau impreuna cu bunicii dinspre tata intr-o tabara de rulote din localitatea Abiategrasso, linga Milano. Mircea Remus a sarit in apa pentru a-l salva pe fratele sau, Romulus, care cazuse in canalul care leaga Milano de Pavia. Remus Stancu a murit la putin timp dupa ce a fost adus la Spitalul San Paolo din Milano. Fratele sau, Romulus, aflat in stare grava, a fost dus direct la Sectia reanimare a Policlinicii San Matteo di Pavia. Tragedia s-a petrecut miercuri, la ora locala 17.30. Cei doi copii, care se jucasera toata ziua in fata unui supermarket din localitatea Binasco, s-au indepartat de furgoneta in care se odihneau bunica si unchiul lor. Ajunsi linga canal au inceput sa alerge pe peluza cu iarba de pe marginea acestuia, si, probabil, din cauza ca ploile recent cazute inmuiasera pamintul, Romulus a cazut in apa fiind luat de curent. Mircea s-a aruncat in canal, incercind sa il salveze. Nimeni nu a observat ce se intimpla. Rudele s-au alarmat la ora 18.00, cind unchiul celor doi copii s-a trezit si nu i-a gasit pe gemeni in furgoneta. In timp ce bunica ii cauta in zona de linga supermaket, citiva pescari au observat un corp in canal. Unul dintre pescari s-a aruncat in apa si l-a recuperat pe micutul Romulus, rastimp in care ceilalti pescari au sunat la Salvare. La 20 de minute, intr-o zona situata la nord de locul in care s-a petrecut accidentul, carabinierii din Binasco au vazut de la distanta un tricou galben pe malul canalului. Apropiindu-se, au observat un copil. Mircea Remus a fost transportat la Spitalul San Paolo din Milano, dar inima lui a incetat sa mai bata la citeva secunde dupa ce a fost resuscitat. "Eu si mama ne odihneam inainte sa ne intoarcem in tabara", povesteste Dumitru Stancu, unchiul gemenilor. Am adormit si copiii au iesit din furgon fara ca noi sa ne dam seama. Speram ca macar Romulus sa poata fi salvat". Parintii celor doi copii traiesc in Romania si au fost instiintati telefonic despre tragedie. Ieri, cei doi parinti indoliati urmau sa ajunga in Italia. Copiii, care petrecusera vara la bunica lor, urmau sa se intoarca in tara in septembrie. Comoara din Concorde Printre ramasitele avionului Concorde prabusit luna trecuta in apropiere de Paris au fost gasite mai mult de 5.000 de bijuterii si obiecte pretioase, topite sau deformate de incendiul care a urmat prabusirii, printre care medalioane din aur, inele, pandantive, lantisoare sau rame si tocuri aurite de ochelari, transmite Reuters, citind declaratii ale purtatorului de cuvint al politiei din capitala franceza. "Am gasit cele mai bizare lucruri. Va dati seama ce ar putea sa-si ia un om cu el intr-o calatorie peste ocean!", a declarat sursa citata. Toate aceste obiecte au fost curatate cu grija, inventariate si fotografiate, urmind sa fie returnate ulterior rudelor victimelor, dupa finalizarea investigatiilor. "Obiectele gasite sint, desigur, foarte deteriorate", a mai spus sursa citata, precizind ca dischetele pe care au fost stocate aceste fotografii au fost remise ambasadelor statelor din care proveneau victimele. Dintre cei 100 de pasageri ai avionului Concorde prabusit, 96 erau germani, doi danezi, unul austriac, unul american si doi polonezi. DIANA EVANTIA BARCA Bill Clinton a declansat Planul Columbia Liderul de la Washington, Bill Clinton, aflat intr-o scurta vizita in Columbia, si gazda sa, presedintele Andres Pastrana, au tinut sa explice ca generosul ajutor american, de 1,3 miliarde de dolari, destinat luptei antidrog din aceasta tara, nu inseamna absolut deloc si o interventie militara a Statelor Unite pe teritoriul Columbiei, transmite Reuters. Bill Clinton a subliniat ca ajutorul acordat de SUA, care consta in echipament militar si armament, intitulat "Planul Columbia", nu inseamna aducerea "imperialismului yankeu" in statul columbian, facind apel la tarile invecinate sa sprijine oricum pot razboiul pornit impotriva cartelurilor drogurilor. El a exclus posibilitatea declansarii unui razboi intre americani si traficantii de droguri sau gherilele marxiste care ii protejeaza pe acestia din urma. Clinton a explicat ca implicarea trupelor americane ar fi ilegala in acest caz, cu exceptia citorva sute de consilieri care vor antrena doua batalioane ale armatei columbiene. Planul include, de asemenea, folosirea a 60 de elicoptere americane de atac. Politia columbiana a anuntat ca a arestat doi rebeli din gherilele marxiste in timp ce fabricau o bomba de doua kilograme la o distanta de nici 400 de metri de o cladire pe care urma sa o viziteze presedintele american. ISABELLA ALEXANDRESCU Alcoolismul a atins proportii apocaliptice in Rusia Rusul bea ce-i pica-n mina: parfum, spirt, lichid de frina Aproximativ 50 la suta din barbatii rusi si 17 la suta din femei sufera de diverse grade de alcoolism, atesta un studiu al Ministerului rus al Sanatatii, care afirma ca abuzul de alcool este unul dintre principalele cauze ale mortalitatii in Rusia. In prezent, in spitalele din Rusia sint internati in total 2,2 milioane de alcoolici, intre care 110.000 minori, de doua ori mai mult decit in 1992, a declarat adjunctul ministrului sanatatii, Olga Sarapova. Un studiu al Institutului pentru probleme familiale, realizat la Moscova si in Udmurtia (Volga), a stabilit ca doua treimi din barbatii rusi, cu virste cuprinse intre 20 si 55 de ani, care au murit in cursul ultimilor trei ani, erau beti in momentul decesului. Speranta de viata a barbatilor in Rusia este in prezent de 58 de ani, fata de 65 in 1990, ajungind in acest moment la nivelul celei de la sfirsitul secolului al XIX-lea, in perioada tarista. Barbatii rusi, care au cea mai ridicata rata de mortalitate din Europa, traiesc in medie cu 14 ani mai putin decit rusoaicele. Oficial, consumul de alcool in Rusia este de 14,5 litri pe an pe cap de locuitor, dar statistica nu ia in calcul alcoolul de fabricatie clandestina. Votca ramine bautura preferata a rusilor, dar cum la magazin o sticla costa 60 de ruble (doi dolari), multi consuma "inlocuitori", cum ar fi parfum, lichid de frina sau alcool medicinal, chiar daca riscul de intoxicatii este foarte mare. Asa se face ca, la inceputul lunii iulie, o petrecere organizata de un grup de taietori de lemne din taigaua siberiana, la care s-a baut un amestec de alcool de 90 de grade, diluat cu lichid de frina, s-a soldat cu moartea a zece dintre petrecareti. La orase sint preferate antisepticele si parfumurile, "Apa de trandafiri", care are 40 de grade, fiind foarte bine vinduta. Marinarii consuma adesea ce au la indemina, respectiv alcool metilic, folosit la intretinerea masinilor. Mic manual al producatorului de votca Toleranta fata de bautori este mare in Rusia, spre deosebire de strainatate. Directorul Centrului de control al zborurilor spatiale, Vladimir Lobaciov, a fost obligat sa-si petreaca o noapte intr-o inchisoare din Florida pentru ca, beat fiind, a adormit pe plaja de linga Cap Canaveral, desi in acel moment ar fi trebuit sa asiste la imbarcarea unui cosmonaut rus pe naveta Discovery. Notiunea de stare de ebrietate avansata a fost pusa sub semnul intrebarii in Rusia dupa ce un conducator auto din Kazan a fost arestat pentru ca avea o alcoolemie de 12 g la mie, ceea ce depaseste cu mult doza considerata mortala, adica 5 g la mie. Interesul pentru votca a determinat elaborarea unui manual de producere artizanala a acestei bauturi, manual vindut in librarii cu echivalentul unui dolar. In cele 190 de pagini ale cartii intitulate "Samagon si votca, preparati-le acasa!", rusul de rind gaseste 500 de retete de preparare, precum si schema de construire a alambicului. CAMELIA MUNTEAN Flash Telemobilul cu jocuri si camera video Compania suedeza producatoare de echipamente de telecomunicatii "Ericsson" a prezentat ieri, in cadrul unui salon de specialitate, un nou si revolutionar model de telefon mobil care poate servi atit ca telefon, cit si ca videocamera, terminal de joc video si lector de mesaje electronice. "Ericsson" a fost doar una dintre cele peste 200 de firme de prestigiu care au participat la expozitia "Taipei Telecom 2000", deschisa ieri, in capitala Taiwanului, pentru patru zile. ( C.V. ) Campanie electorala la MINUK Partidul Socialist (SPS) al presedintelui Slobodan Milosevici a delegat miercuri, fara a face un anunt prealabil, un reprezentant pentru Kosovo in cadrul campaniei electorale pentru alegerile din 24 septembrie, relateaza AFP. Gorica Gajevici, secretar general al SPS, si-a inceput campania electorala la Gracanica, aplaudat de citiva zeci de sirbi, carora le-a promis ca SPS va indeparta rapid misiunea ONU (MINUK) din Kosovo, precum si Forta multinationala de pace KFOR. "MINUK a facut de ris principiile ONU. Prin urmare, trebuie sa plece si va pleca mai repede decit crede", a declarat Gajevici. Ea a promis ca se vor construi 200 de case pentru sirbii din Kosovo si ca cei care nu au un loc de munca se pot considera ca si angajati daca va cistiga alegerile. ( C.M. ) Scandal diplomatic ruso-estonian Doi diplomati rusi din Estonia au fost invitati sa paraseasca tara in 48 de ore din cauza "unor activitati incompatibile cu statutul lor" - expresie care desemneaza de obicei activitati de spionaj - iar Moscova a ripostat luind decizia sa expulzeze doi diplomati estonieni, relateaza AFP. "Respingem total, considerindu-le nefondate, acuzatiile aduse impotriva diplomatilor rusi. Este vorba despre o provocare premeditata, care aduce serioase prejudicii relatiilor ruso-estoniene", se arata intr-un comunicat al Ministerului de Externe de la Moscova. Documentul acuza serviciile secrete estoniene de tentativa de "inveninare" a relatiilor dintre cele doua tari. Ministerul de Externe de la Tallin a refuzat insa sa faca orice comentariu legat de acest incident. ( C.M. ) Parlamentar britanic, voluntar pentru vaccinul anti-SIDA Un parlamentar britanic a devenit ieri primul voluntar injectat cu un nou vaccin anti-SIDA, supunindu-se de buna voie riscului de a muri de pe urma teribilei maladii daca serul se va dovedi ineficace, transmite Reuters. Evans Harris, reprezentant al Partidului Liberal-Democrat, el insusi medic, a declarat ca s-a oferit voluntar pentru cercetari, din dorinta de a-i ajuta pe specialisti in lupta pentru combaterea acestei cumplite boli. Andrew McMichael, care conduce cercetarile initiate de Consiliul Britanic de Cercetari Medicale (MRC), a declarat ca "cercetarea cauzelor este o parte esentiala din efortul international de a salva mii de vieti". Harris este primul pacient injectat cu vaccinul experimental anti-SIDA, alti 17 voluntari care au acceptat sa faca parte din acest program de cercetare, considerati "adevaratii eroi ai acestui experiment", sa fie injectati in zilele urmatoare. Daca serul se va dovedi eficace, vaccinul va fi utilizat pe scara larga peste sase luni, in Kenya. ( D.B. ) Inteligenta artificiala inlocuieste prostia naturala! RoboCop a devenit deja realitate La 60 de ani dupa ce marele om de stiinta si autor de literatura stiintifico-fantastica Isaac Asimov a conceput asa-numitele "Legi ale Roboticii", menite sa guverneze comportamentul formelor de inteligenta artificiala, o echipa de cercetatori thailandezi a transpus in realitate un personaj SF popular - RoboCop - care nu are aproape deloc "respect" fata de fiintele umane. Botezat "Roboguard", robotul creat la Institutul de Tehnologie al Regelui Mongkut are functia de "aparator personal" si are in dotare o arma cu care poate impusca persoanele nerecunoscute de unitatea sa centrala. "Are doua moduri: manual si automat", a spus inventatorul robotului, Pitikhate Sooraska. Pe modul manual, arma robotului poate fi controlata de posesor prin intermediul computerului oriunde s-ar afla in lume. Pe modul automat, camerele de luat vederi in infrarosu cu care este dotat Roboguard depisteaza orice miscare suspecta si isi alerteaza "stapinul", singurul in masura sa hotarasca daca robotul trage sau nu. Comanda "foc" este protejata suplimentar, cu parola, in cazul in care decizia este luata de la distanta, prin Internet. Aparitia lui Roboguard a creat un val de critici din partea oamenilor de stiinta, care reproseaza sistemului uriasa marja de eroare de care poate da dovada in conditii relativ obisnuite. "Daca traficul de informatii pe Internet este congestionat? Ce se intimpla cind pur si simplu rasare Soarele - o sursa majora de radiatii infrarosii?", se intreaba ciberneticianul Chris Czarnecki, de la Centrul pentru Inteligenta Computerizata al Universitatii Montfort, Leicester, Marea Britanie. Comunitatea stiintifica a recunoscut de multa vreme importanta "Legilor Roboticii" concepute de Asimov, impreuna cu experti din multiple domenii (cibernetica, psihologie, morala etc.) si cu necesitatea implementarii lor in viitoarele forme de inteligenta artificiala. (Prima Lege: Robotul nu poate vatama o fiinta umana sau, prin inactiune, sa permita vatamarea acesteia; Legea a Doua: Robotul trebuie sa se supuna ordinelor date de fiintele umane, cu exceptia cazurilor in care acestea contravin Primei Legi; Legea a Treia: Robotul trebuie sa-si protejeze propria existenta, atit timp cit aceasta protectie nu intra in conflict cu Prima sau a Doua Lege). Lucy, primul robot care poate invata Cel mai prestigios expert britanic in domeniul inteligentei artificiale, Steve Grand, construieste un "urangutan robotizat", care, o data finalizat, va deveni primul robot "constient" din lume. Grand a construit deja bratele, ochii si capul robotului, botezat "Lucy", urmind ca in maximum un an sa ii conecteze si "creierul". Lucy va avea absolut toate "membrele" si "organele" perfect functionale, dar nu va fi programata sa le foloseasca, ci, spre deosebire de robotii conventionali care urmeaza seturi de instructiuni bine definite si precise, va invata singura cum sa se miste si sa reactioneze la stimulii externi. "Lucy va porni cu un creier foarte asemanator unei coli albe de hirtie, si trebuie sa-si dea seama singura ce se intimpla, spre exemplu, cind ii sint stimulati anumiti «neuroni» sau ce inseamna de fapt lumina care-i cade pe retina", a declarat Grand. Omul de stiinta britanic spune ca a dat robotului infatisarea unui urangutan pentru ca aspectul unui copil ar fi fost "prea tulburator". Lucy va fi preprogramata doar cu cea mai fundamentala "motivatie" - dorinta de a supravietui. Tot restul il va invata gratie unui circuit de "retea nuronala", care-l mimeaza pe cel natural, permitind diferitelor sub-programe sa ruleze spontan sau aleator, mai degraba decit intr-un mod predeterminat. Cu toate ca Grand este privit circumspect de multi membri ai comunitatii stiintifice, ca un geniu autodidact (nu are "studii academice relevante"), el a creat, in 1996, un program de calculator numit "Norn", vindut in peste un milion de exemplare, in cadrul caruia forme primitive de "inteligenta" "traiesc", "cresc" si "evolueaza" in interiorul unui computer. Profesorul de biologie Richard Dawkins, de la prestigioasa Universitate Oxford, a fost atit de impresionat de realizarile lui Grand incit a declarat ca, "daca exista cineva care sa realizeze ceva atit de extraordinar, atunci el e acela". Americanii au creat un tip de roboti care se pot reproduce Cercetatori ai universitatii americane Brandeis, din Massachusetts, au creat un prim sistem robotic in care partile componente se pot concepe si reproduce singure, aproape fara interventia omului. "Sistemul creeaza mici roboti in mod complet independent. Tot ceea ce fac oamenii este sa furnizeze motoarele", a explicat profesorul Jordan Pollak, membru al echipei care a realizat robotii capabili sa se reproduca. "Acesta este, cred, prototipul unei noi industrii in care roboti «prosti», conceputi in scopuri specifice, cum ar fi aspirarea, curatarea sau asamblarea, pot fi conceputi si fabricati fara interventia unor oameni supercalificati si fara aparatura de inalta tehnologie", a declarat Pollak. "Sistemul robotic produce piese de plastic de dimensiunile 20 x 20 x 32 centimetri, care arata ca niste jucarii de plastic, dar care sint roboti functionali care se misca", a mai spus cercetatorul, in cadrul unui articol publicat in prestigioasa revista de stiinta "Nature". Plecind de la o "populatie" initiala de 200 de roboti virtuali, sistemul a favorizat, in fiecare din cele 300 pina la 600 de generatii, "masinariile" cele mai apte sa se deplaseze, sa se "reproduca" si sa aiba o mobilitate sporita, care sa-i permita sa faca diverse operatiuni de asamblare. Cu adevarat extraordinar este ca, depasind stadiul virtual, robotii au dat nastere unor mecanisme reale care si ele se pot reproduce. Totusi, acesti roboti vor fi specializati pe activitati specifice, nu "universali" ca in literatura science fiction. CONSTANTIN VLAD 