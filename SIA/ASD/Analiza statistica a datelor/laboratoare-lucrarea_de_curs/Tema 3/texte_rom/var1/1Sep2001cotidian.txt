 Reviste de integrame gata rezolvate Mai multi pasionati ai integramelor din Deva primesc revistele de integrame cu careurile gata rezolvate. Ei se pling ca chioscarii, pentru a-si alunga plictiseala, se apuca de rezolvat careuri, dupa care vind revistele. "Macar sa le fi completat cu un creion, nu cu pixu', sa le pot sterge", s-a aratat indignat M.P., un pasionat al integramelor. Vinzatorii de la tarabele cu pricina nu neaga ca au vindut careuri gata rezolvate, dar spun ca nu e vina lor. "Asa le-am primit si noi", s-a scuzat unul dintre ei, ascunzindu-se dupa o taraba de linga posta. VLADIMIR BOLDUR Turism Miami este unul dintre cele mai cunoscute, dar si mai non-americane orase din Statele Unite. Asezat in sud-est, in peninsula Florida, Miami era cunoscut, la jumatatea secolului trecut, sub numele de "camera de asteptare a lui Dumnezeu", din cauza cozilor interminabile pe care imigrantii cubanezi le faceau in portul orasului, in asteptarea "vizei pentru libertate", spre America. In Miami, cultura hispanica se impleteste cu cea anglo-saxona, desavirsind un oras al contrastelor. Zgirie-norii tipic americani stau alaturi de case hispanice, saracacioase si cu un singur nivel, dar si de vile somptuoase ale starurilor muzicii si filmului. Tinerii americani, aratosi si bogati, imbracati dupa ultima moda, conduc masini de lux alaturi de infractori sud-americani si "homeless" hispanici fugiti de curind din Cuba sau America de Sud. Toate acestea - intr-un superb peisaj tropical. Pentru a ajunge la Miami, poti opta pentru transportul cu vaporul (drum care dureaza intre trei saptamini si doua luni si costa intre 500 si 5.000 de dolari) sau cu avionul, pe rutele Bucuresti - Amsterdam - New York - Miami sau Bucuresti - Madrid - Miami (durata este de 9-12 ore, iar costul biletului variaza intre 800 si 1.500 de dolari). La nici cinci minute de mers de centrul orasului, pe malul Oceanului Atlantic, se inalta celebrii zgirie-nori din Miami, care adapostesc sediile celor mai importante companii din metropola. Dintre muzee, alaturi de Miami Art Museum si Historical Museum of Southern Florida, cel mai spectaculos este Oceanariumul, al doilea din lume ca marime, dupa cel din Lisabona. In acest loc se gasesc cele mai raspindite, dar si cele mai rare specii acvatice, iar pretul unui bilet de intrare este de aproximativ 50 de dolari. Marile atractii ramin totusi plajele din Miami Beach. Interzise nudistilor (inclusiv doamnelor care vor sa faca topless, vinovatii fiind chiar arestati si trimisi la inchisoare), plajele reprezinta un adevarat paradis. Nisipul fin, apa foarte albastra si foarte curata a Atlanticului, valurile puternice, invazia surferilor si palmierii "plantati" din loc in loc contureaza o ambianta de vis, intocmai ca pe o insula tropicala. Miami Beach este la fel de cunoscut si pentru vilele somptuoase pe care vedete precum Madonna, Marlon Brando sau, mai nou, Britney Spears si le-au construit aici. Miami este un oras destul de scump. Cazarea la hotel poate depasi 100 de dolari pe noapte - cele mai scumpe fiind hotelurile Bentley, Grove Isle si Casa Grande -, iar la motel costa in jur de 60 de dolari pe noapte de persoana. MARIO PUCU Vizitarea cetatilor antice si medievale - un fel de plimbare prin Cartierele istoriei Turistii pasionati de arheologie gasesc pe teritoriul Romaniei un adevarat muzeu in aer liber. Fie ca este vorba de situri arheologice in care s-au descoperit urme de viata din epoca fierului, fie ca este vorba de relicve dacice sau ruine ale unor cetati medievale, turistii in cautare de vestigii istorice au ce vedea. Va prezentam in continuare citeva dintre cele mai importante zone arheologice din tara. In apropiere de Costesti - Cetatuie (judetul Hunedoara), pe un deal inalt de 250 metri, se gaseste cetatea de la Costesti - Blidaru. La vest de Blidaru se gaseste cetatea de la Luncani - Piatra Rosie, construita pe un platou amenajat si care are cinci bastioane. Cetatea contine doua mari constructii si un sanctuar, marea constructie din incinta - un fel de cazarma - si trei turnuri izolate. Insa cea mai importanta cetate pe care trebuie sa o vizitati este cea de la Sarmizegetusa. In antichitate, orasul-cetate era alcatuit din trei zone distincte: doua cartiere civile si, intre ele, fortificatia si zona sacra; intregul ansamblu era dotat cu conducte de apa, canale de drenaj, drumuri pavate, scari etc. In prezent, la Sarmizegetusa pot fi vazute ruinele acestora. Daca popositi aici ar fi bine sa va gasiti un ghid local, care sa va poata deslusi tainele pietrelor ramase din vechea cetate dacica. Posibilitatile de cazare din regiunea Sarmizegetusei sint reduse. Puteti trage la Hanul castel Sinta Maria Orlea, situat pe drumul dintre Hateg si Petrosani, unde un pat intr-o camera dubla costa 150.000 de lei pe noapte. De asemenea, puteti apela la ANTREC Hunedoara (Agentia Nationala de Turism Rural, Ecologic si Cultural), care va pune la dispozitie vile de doua stele. In aceste vile, o camera cu doua locuri costa 10 dolari, iar cea single 7 dolari. De asemenea, micul dejun costa 2 dolari, prinzul 3 dolari, iar cina 3,5 dolari. Rezervatia arheologica si de arhitectura medievala de la Tirgsoru Vechi se afla la 10 km sud-vest de Ploiesti, pe partea dreapta a soselei care leaga satele Strejnic si Tirgsoru Vechi. Ea insumeaza o concentrare de monumente subterane si supraterane, raspindite pe o suprafata de aproape 17 ha. Cele mai spectaculoase monumente tirgsorene, fie si numai pentru ca sint inca vizibile, sint cele medievale, reprezentate de resedinta domneasca si tirgul medieval din jurul ei. Inca de la inceputul secolului al XV-lea, un document emis din cancelaria lui Mircea cel Batrin mentioneaza resedinta domneasca de aici. Domnitorii care au urmat, Vlad Dracul si fiul sau, Vlad Tepes, au ridicat casa domneasca, respectiv, biserica. Casele domnesti si biserica au fost fortificate cu un prim zid de incinta in timpul domniei lui Neagoe Basarab, care, intr-un hrisov, spune despre Tirgsor ca este "scaunul domniei mele". Monumentele de arhitectura religioasa aflate in incinta domneasca si in cuprinsul tirgului medieval sint vizibile si acum. ALEXANDRU NASTASE ANDREI FILIPACHE Curier medical Reteta micului geniu Copilul meu va fi un Einstein Anumite elemente nutritive pot spori coeficientul de inteligenta Cei mai multi parinti viseaza ca odrasla lor sa devina, intr-o zi, un "copil-minune", capabil de performante intelectuale remarcabile. De multe ori, secretul "retetei" miraculoase care poate ridica nivelul coeficientului de inteligenta (IQ) al copiilor este la indemina oricui. Mai multe studii neurologice au demonstrat ca circuitele neuronale implicate in procesul gindirii incep sa se formeze in a doua luna de viata intrauterina si se dezvolta permanent pina la virsta de 10 ani. In acest rastimp, parintii au posibilitatea de a imbunatati performantele intelectuale ale copiilor lor, cu ajutorul unor vitamine, minerale si suplimente nutritive. Va prezentam in continuare citeva dintre "ingredientele" retetei care ii poate face pe copiii dvs. mai destepti. - Acizii grasi omega 3 - sint acizi grasi cu lant lung, care se gasesc in special in grasimea de peste dar sint fabricati si de organismul uman. Acizii omega 3 au un rol foarte important in dezvoltarea creierului si a structurilor nervoase. S-a descoperit ca administrarea acestui acid gras in primele patru luni de la nastere imbunatateste mai tirziu performantele intelectuale si nivelul IQ-ului. - Iodul - element esential in buna functionare a glandei tiroide, iodul are un rol important in dezvoltarea normala a creierului si a capacitatilor intelectuale. Chiar si o carenta minora de iod in organism poate perturba procesul de invatare al copiilor. - Fosforul - din lapte, brinza, peste, fructe uscate si oua intervine in buna functionare a neuronilor si in fabricarea invelisului de mielina al acestora. - Fierul - are, la rindul sau, un rol foarte important in desfasurarea proceselor mentale. Copiii care au deficit de fier sint mai "lenti" in gindire si in miscari. Mai tirziu, adolescentii cu deficit de fier sint mai putin atenti si au un IQ mai scazut. - Vitamina C - este necesara in transmiterea mesajelor chimice dintre neuronii implicati in mentinerea atentiei si starii de trezire. Un studiu britanic a demonstrat ca nivelul vitaminei C din singe este direct proportional cu nivelul IQ-ului non-verbal, la baieti, si al IQ-ului verbal si non-verbal, la fete. - Vitaminele B1, B5, E si potasiul - mai multe studii au demonstrat rolul important al complementelor de vitamine si minerale in cazul copiilor. Cele mai importante sint vitaminele B1, B5, E si potasiul, necesare pentru sinteza acetilcolinei. In doze mici, luate zilnic, acestea cresc IQ-ul cu aproape doua-trei puncte. In caz de deficit de vitamine sau de minerale, IQ-ul poate sa scada cu aproximativ 15 puncte. - Colina - este unul dintre compusii care intra in compozitia celui mai important mesager chimic al creierului, acetilcolina. Se gaseste in special in preparatele cu lecitina. Studiile au aratat ca suplimentarea aportului de colina creste capacitatea de memorare si stimuleaza dezvoltarea neuronilor din partea frontala a creierului. - DMAE - sau 2-dimetilaminoetanolul este o molecula care se gaseste in organismul scrumbiilor si sardinelor sau in preparatele sintetice si care stimuleaza sinteza de acetilcolina. Studiile au confirmat ca DMAE determina cresterea coeficientului de inteligenta la copii. Nu trebuie depasita insa doza de 500 mg pe zi, iar in cazul unor boli neurologice (epilepsie, tumori cerebrale, hidrocefalie) este contraindicata. - Micul dejun - potrivit unui studiu japonez, copiii care merg la scoala fara sa manince dimineata au tendinta sa "rontaie" chips-uri, pop corn si, in general, alimente cu valoare nutritiva scazuta, devenind astfel mult mai vulnerabili in fata bolilor si a stresului. Studiile recente au aratat, de asemenea, ca elevii care nu "sar" peste micul dejun si care iau si o gustare pina la masa de prinz si-au imbunatatit in mod simtitor performantele intelectuale, mai ales la matematica, erau mult mai putin anxiosi, mai putin turbulenti si se puteau concentra mult mai bine.(N.L.) Ceaiurile care inlatura constipatia Cel mai indicat preparat naturist impotriva constipatiei este decoctul din coaja de crusin, principala planta laxativa. Se foloseste coaja uscata, de cel putin un an vechime, recoltata de preferinta in perioada martie-aprilie. Se prepara dintr-o lingura de coaja oparita la o cana de apa fiarta. Se lasa in repaus o jumatate de ora, apoi se fierbe la foc domol timp de 15-30 de minute. Se bea caldut, indulcit cu miere, seara la culcare. Se poate folosi si ca pulbere, 2-3 virfuri de cutit pe zi. Alte ceaiuri recomandate impotriva constipatiei: infuzie din radacina de cicoare, o lingurita la o cana, 2-3 cani pe zi. Infuzie din frunze de frasin, 1-2 linguri la cana, 2-3 cani pe zi. Infuzie din frunze de anghinare, o lingurita la cana, 2-3 cani pe zi. Este indicat in special in constipatiile cauzate de afectiunile hepatice. Ceai laxativ Plafar. Se fierbe timp de 3-4 minute o lingura la cana. Se bea seara la culcare. In constipatiile rebele se mai bea o cana si dimineata. Decoct din flori de soc, coaja de crusin si frunze de fenicul in parti egale, o lingurita de amestec la 200 ml de apa. Se fierbe 5 minute. Se bea o cana seara la culcare. Infuzie din flori de piersic, radacina de cicoare si cimbrisor, o lingurita de amestec la cana. Se beau 2-3 cani pe zi. Infuzie din volbura, doua lingurite la cana. Se bea o cana dimineata, pe stomacul gol. Se poate folosi si ca tinctura: 20 g, macerat 10 zile in 100 ml alcool de 70 de grade. Se iau 2-3 linguri, cu miere de albine, dimineata pe nemincate. (N.L.) Un nou tratament impotriva cancerului Cercetarile recente cu privire la cancer au demonstrat ca celulele canceroase pot fi foarte vulnerabile la un nou tratament cu un medicament numit PS-341. Acesta s-a dovedit extrem de eficient in incetinirea sau chiar stoparea extinderii mielomului multiplu (o forma de cancer al singelui), a precizat dr Robert Orlowski, cercetator la Universitatea din Carolina de Nord, SUA. Dr Orlowski a aplicat deja tratamentul unor pacienti care aveau mielom multiplu. In cazul tuturor bolnavilor s-a observat o regresie a bolii. Urmeaza ca noul tratament sa fie testat si la pacientii cu tumori mari si cancer al singelui.(T.D.) Lubrifiant pentru genunchi Un tratament recent aplicat in artroza genunchiului este cel al viscosuplimentatiei, prin intermediul careia in articulatia bolnava este injectat un lichid care "unge articulatia". Lichidul isi pastreaza proprietatile lubrifiante intre 6 si 9 luni. Chiar daca nu vindeca degradarea cartilajului, metoda reduce in mod semnificativ durerile articulare. Injectia este nedureroasa si trebuie repetata de trei ori, la interval de trei saptamini. Costul unei serii de trei injectii se situeaza in jur de 2.000 de franci francezi. (N.L.) Aspirina, buna si pentru diabet In ultimul numar al renumitei reviste "Science", cercetatorii americani de la Universitatea din San Diego publica un studiu conform caruia aspirina creste sensibilitatea organismului la insulina - hormonul care scade glucoza din singe. Deocamdata insa tratamentul diabetului necesita cantitati foarte mari de aspirina, care pot duce la complicatii periculoase (hemoragii interne). Specialistii incearca sa izoleze din compozitia aspirinei doar o molecula care sa scada nivelul glicemiei fara sa dea efecte secundare nedorite. (T.D) Cofeina topeste oasele Abuzul de cafea sau de bauturi care contin cofeina accelereaza decalcifierea oaselor, mai ales in cazul femeilor, sint de parere cercetatorii americani. Studiul aparut in "American Journal of Clinical Nutrition" arata ca femeile care consuma in mod regulat bauturi cofeinizate pierd mult calciu prin urina, expunindu-se astfel riscului de osteoporoza.(T.D.) Gena care fereste de drog Oameni de stiinta italieni au identificat la soareci o gena, denumita mGluR5, care creeaza dependenta de cocaina. Descoperirea ar putea veni in sprijinul persoanelor dependente de cocaina. Dupa eliminarea acestei gene, soarecii au "scapat" de dorinta de cocaina. Este pentru prima data cind se descopera mecanismul prin care poate fi eliminata dependenta de cocaina, in timp ce alte activitati (cum ar fi hranirea, desfasurarea vietii sexuale si adaparea) se desfasoara normal. (T.D.) "Cerbul de Aur", vazut din culise 3rei Sud Est, singura trupa care a facut playback A doua seara a festivalului de la Brasov a fost la fel de friguroasa ca si prima. La asa-zisele cabine din spatele scenei, in care se dezbraca interpretii din concurs si prezentatorii, este un frig de-ntepenesti. Ca afara. Cei ce asteapta acolo sa le vina rindul pe scena nu au parte nici macar de un ceai fierbinte sau o cafea. Nici prezentatorii, Gianina Corondan si Ricky Dandel, nu se bucura de un tratament preferential. Din cauza frigului, in pauzele dintre prezentari, Gianina sta infasurata in prosoape. Altfel, numai in toaletele sumare si fara nici o sursa de caldura in apropiere, ar fi fost de mult internata in spital. - Luminita Anghel este considerata cistigatoarea de anul acesta la sectiunea pop. Majoritatea celor prezenti la festival, inclusiv surse din apropierea juriului, ne-au confirmat ca Luminita va cistiga. Vom vedea diseara. - 3rei Sud Est au fost singurii artisti invitati in recital care au facut playback. Chiar daca tuturor cintaretilor li s-a spus, cu multe saptamini inainte, ca la acest festival nu se accepta decit cintatul pe viu. - Loredana Groza va prezenta Gala Festivalului "Cerbul de Aur". - Monica Anghel, proaspata cistigatoare a trofeului Festivalului International de la Cairo, fumeaza ca tot omu'. Dar aproape niciodata in public. De data aceasta a facut o exceptie, la barul Aro. Dupa ce a cintat pe scena de aici, la una dintre "Noptile Festivalului", a stat retrasa, la un loc cu Adrian Fulea, din TVR, cel caruia i-a botezat copiii. - Joi seara, cind au vrut sa intre in barul Aro, ca toti ceilalti invitati, doi membri ai juriului, Anton Suteu si Cornel Fugaru, cu sotia, Mirela, au fost opriti obraznic de seful de sala, pe motiv ca n-au masa rezervata. Cei trei n-au insistat si, nedumeriti, s-au intors in camerele de hotel. - Creatoarea de moda Rita Onisca, cea care a realizat toaletele baietilor de la 3rei Sud Est si ale balerinilor lor, era cit pe-aci sa le strice recitalul. Fara voia ei, a trebuit sa dea o fuga la Breaza, sa-si vada fetita cea mare, si-a ajuns la Aro taman cind in Piata Sfatului se anunta intrarea lor in scena. Din trei pasi a ajuns la masina. Nu neaparat sa prinda inceputul recitalului, ci pentru ca bustiera primei balerine era in masina cu pricina. Din fericire, a ajuns la timp. - Joi, la Politia din Brasov s-a primit un telefon anonim, care denunta o tragedie in camera 306 a Hotelului Aro. O voce feminina, putin disperata, povestea despre viol si sechestrare, care, chipurile, se petreceau in aceasta camera. Prompti, polistii s-au prezentat la receptia hotelului si, alaturi de un angajat al hotelului si un altul al TVR, au descins in camera cu pricina. Au batut la usa, n-a raspuns nimeni, iar camerista, la indemnul politistilor, a dechis cu cheia de rezerva si mina tremurinda. Inauntru, nici pomeneala de vreun scandal. Ocupantul camerei, Dan Tomescu, impresarul Luminitei Anghel, se afla la repetitii. Concluzia: o farsa pe care n-a gustat-o nimeni. - Razvan Antonescu, de la Giglio, fratele Andreei Antonescu, de la Andre, a implinit ieri 16 ani. Adolescentul este mai asaltat de admiratoare decit Brad Pitt. Mai ales pentru ca nu are inca o iubita. Razvan se indragosteste in fiecare zi, foarte tare, de altcineva. Dar despre "problemele" sale sentimentale, Razvan nu vorbeste decit cu sora sa mai mare, Andreea. - Fiica lui Traian Basescu si-a rezervat joi noaptea o masa in barul de noapte de la Aro, dar a renuntat sa ramina la petrecere dupa ce a aflat ca o va gasi acolo pe Oana Roman. - Suparare mare pe creatoarea Oana Roman. Aceasta a realizat vestimentatia lui Stefan Banica Jr. pentru festival, iar joi a sunat in disperare pe toata lumea ca sa afle cine va plati munca ei. Din pacate, nu a gasit raspunsul nici tirziu dupa miezul noptii. MONICA STAN ANCA NICOLEANU CAMELIA CSIKI Orgii artistice in Cetatea lu' Dinescu Aseara a avut loc deschiderea oficiala a Fundatiei Mircea Dinescu. Poetul a gazduit, timp de o luna, in superba vila de la Cetate, situata pe malul Dunarii, la 3 kilometri de Maglavit, un grup de 25 de artisti care au pus la cale marea lansare. Toti, studenti sau absolventi ai Universitatii de Arta Bucuresti. Au fost arse, in cuptoare speciale, primele piese de ceramica, berbecul s-a rotit incet la protap, lautarii din Dirvari au suflat cu sete in trompeta. In tot acest timp, "Vinul lu' Dinescu" crestea vazind cu ochii randamentul artistic. Nebunia apocaliptica pusa la cale de Dinescu a fost anuntata cu o seara inainte de grupul "Noul Babilon". Cei doi membri ai grupului, pictorii Cosmin Nasui si Ioan Cocan, au incins spiritele cu o expozitie pregatita in grajdul fostului comandament portuar. Pe scurt, un titlu bun pentru lucrarile lor ar fi "Istoria orgiastica a Romaniei". Sint lovite in plin mari mituri si evenimente istorice romanesti. Fie ca e vorba despre "Miorita", lupta de la Posada sau Marea Unire, toate sfirsesc intr-o orgie pe cinste. Tepes sau Horea, Closca si Crisan cauta sa se acupleze in cele mai neasteptate pozitii. Adrian Paunescu dirijeaza diverse perversiuni de la "pupitrul" cenaclului "Totusi iubirea". Brancoveanu savureaza placerile oferite de ieniceri si spahii. Marea Unire este, la propriu, o "mare unire" in care nimeni nu ramine nepenetrat. COSTI ROGOZANU Drept la replica Ziarul nostru din data de 29.08.2001 a preluat din "Observatorul militar" un articol semnat de col. Grigore Radoslavescu cu titlul "Pilotul elicopterului prabusit la Boteni acuza medicii militari: "Trimiteti-ma in Israel, aici nu se ocupa nimeni de mine"". Iata dreptul la replica al Spitalului Militar Central "Dr. Carol Davila": Stimate domnule director general, Pilotii cazuti cu elicopterul la Boteni in urma cu doua saptamini au fost primiti si tratati in Spitalul Clinic de Urgenta Militar Central Bucuresti cu toata solicitudinea, atentia, responsabilitatea, spiritul de sacrificiu si profesionalismul de care a fost nevoie. Este suficient sa amintesc ca de la aducerea in Spitalul Clinic de Urgenta Militar Central Bucuresti a primului politraumatizat, domnul cpt. comandor Ciuca, la ora 21.11, si mai tirziu a celorlalti doi militari, in jurul acestora, in numai citeva minute, s-au concentrat eforturile unei echipe complexe, compuse din profesionalisti de inalta tinuta, echipa care a inclus pe linga medicii de garda specializati in urgente (in fiecare noapte in Spitalul Clinic de Urgenta Militar Central Bucuresti ramine in activitate aproximativ 1/3 din personalul spitalului), medici radiologi, medici specializati in imagistica medicala (computer tomograf si rezonanta magnetica), neurochirurg, chirurg toraco-lombar si pe seful Clinicii Chirurgie II. Toata echipa s-a aflat sub comanda directa a comandantului Spitalului Clinic de Urgenta Militar Central, prezent la patul militarilor suferinzi inca din primele minute ale aducerii lor la spital. Pe tot parcursul spitalizarii, pacientii au beneficiat de asistenta medicala de inalta calificare, oferita cu promptitudine de medici militari, profesori, conferentiari si asistenti universitari. Pacientii au fost cazati in rezerve de lux, cu grupuri sanitare proprii, aer conditionat si instalatie de televiziune prin cablu, plasate in imediata vecinatate a blocurilor operatorii care sa permita interventia la nevoie, cu maxima oportunitate. Amintim ca 3 blocuri operatorii (neurochirurgie, traumatologie si chirurgie abdominala, cu tot echipamentul necesar, medicamentele si echipele chirurgicale adecvate) au fost permanent pregatite pentru o eventuala interventie chirurgicala de importanta vitala la domnul cpt. comandor Ciuca. Decizia consultului cu specialistii din Israel s-a materializat la nivelul conducerii Ministerului Apararii Nationale, in primele 24 de ore dupa internarea pacientilor, in urma unei oferte umanitare, efectuate de o companie israeliana, impresionata de eveniment. Specialistii din Israel, dupa consultarea pacientilor si documentelor medicale emise de Spitalul Clinic de Urgenta Militar Central, au confirmat diagnosticele si atitudinea terapeutica a medicilor militari romani si au decis ca, desi este impresionanta dotarea tehnica a blocurilor operatorii, este utila evacuarea domnului cpt. comandor Ciuca in Israel pentru a beneficia, pe cheltuiala companiei israeliene, de serviciile medicale ale unei somitati medicale supraspecializate in domeniul patologiei coloanei vertebrale. Evacuarea s-a realizat la 70 de ore dupa internare, atunci cind starea clinica a pacientului se stabilizase suficient pentru a permite transportul (compensarea hematomului hepatic, a hemotoraxului, imobilizarea in corset ghipsat, resorbtia edemului cerebral si partiala a hematomului epicranian). Domnul cpt. comandor Ciuca a fost insotit in Israel de un medic militar specialist in neurochirurgie din Spitalul Clinic de Urgenta Militar Central Bucuresti. Domnul cpt. comandor Ciuca a fost spitalizat joi noaptea, evacuat in Israel duminica seara si operat la coloana vinerea urmatoare, cu evolutie foarte buna. Comanda Spitalului Clinic de Urgenta Militar Central Bucuresti a tinut permanent legatura prin telefon cu medicul militar insotitor si cu domnul cpt. comandor Ciuca. Domnul cpt. comandor Ciuca, in ziua de 29.08.2001, ne-a declarat telefonic ca nu a fost contactat de nici un ziarist si ca nu a dat nici un interviu despre suferinta prin care trece si ca nici nu agreeaza sa fie subiect de discutie publica, in virtutea dreptului la intimitate si la imaginea proprie. Ceilalti doi militari au fost ingrijiti in Spitalul Clinic de Urgenta Militar Central Bucuresti si dupa stabilizarea clinica si biologica au fost externati, urmind a fi supusi programelor de recuperare specifice, avind in vedere reactiile post soc psihosomatic care se pot dezvolta dupa un accident aviatic. In contextul celor expuse, stimate domnule director general, ne exprimam nedumerirea pentru modul lipsit de profesionalism, deontologie si etica ziaristica, precum si de lipsa de educatie medicala de baza de care a dat dovada reporterul dumneavoastra. Prof. dr. universitar IOAN NEDELCU Coada pentru un loc de munca Citeva zeci de mii de absolventi de licee, scoli profesionale, scoli postliceale sau facultati din toata tara au incercat ieri sa-si gaseasca o slujba, in cadrul editiei de toamna a Bursei locurilor de munca. La actiunea organizata de Agentia nationala pentru ocuparea fortei de munca au raspuns aproape 2000 de firme romanesti si straine care au nevoie de forta de munca tinara, numarul de slujbe vacante anuntate ieri fiind probabil cel mai mare de pina acum - aproape 22.000. Potrivit legilor in vigoare, absolventii sau somerii incadrati in urma unui astfel de tirg de joburi primesc leafa subventionata timp de un an de zile. Din salariul inscris in cartea de munca, patronii platesc din propriul buzunar doar 30a, restul fiind suportat din bugetul MMSS. Bucuresti Inghesuiala mare ieri in Piata Presei Libere din Capitala. O coada serpuita, de citeva sute de metri lungime, s-a format in fata intrarii Bursei inca de la primele ore ale diminetii. desi nu stiau care sint meseriile solicitate, oamenii s-au asezat constiinciosi la coada, mizind pe noroc. La bursa de ieri au fost anuntate ca fiind vacante peste 2.700 de slujbe, cele mai multe de ingineri si economisti, dar si de asistenti sociali sau confectionari textile. Putine locuri erau pentru muncitori calificati sau necalificati sau pentru meserii mai putin obisnuite, cum este cea de consilier de cariera, copywriter, ingrijitor la domiciliu sau sapator in beton. "Au venit doamne trecute de 50 de ani care doreau sa invete o limba straina, convinse ca asa vor avea mai mult succes la un post de secretara". Multi dintre absolventi vor neaparat calculatoare, sa lucreze in domeniul informaticii, chiar daca nu au pregatirea necesara. Lor le-au fost sugerate cursuri in domeniu si li s-au oprit CV-urile, pentru orice eventualitate. La Bursa s-au inscris peste 100 de firme, romanesti si straine. MIHAELA BALEA Suceava 78 de absolventi ai promotiei 2001 au angajati ieri pe loc, in urma Bursei locurilor de munca organizata in sase din cele opt localitati urbane din judet. La actiune au participat 120 de agenti economici, care au scos la bataie 1.412 posturi. Numarul participantilor a fost de aproximativ 1.500, dintre care 890 absolventi ai ultimei promotii. Cele mai multe locuri erau pentru meseriile de confectioner textile - 280, timplar - 178, agenti de asigurari - 90 si prelucratori prin aschiere - 45. TIBERIU AVRAM Galati Peste 1.000 de galateni s-au inghesuit la sediul Universitatii "Dunarii de Jos", unde s-a organizat ieri Bursa locurilor de munca. Peste 70 de firme din judet au oferit circa 1 300 de locuri de munca. Sute de oameni s-au calcat in picioare, incercind sa ajunga la unul din standurile amenajate in holul Universitatii. Cea mai mare inghesuiala a fost la standul unei firme care obtinuse un credit in domeniul constructiilor metalice, cu conditia sa creeze circa 30 de locuri de munca. ALINA COMSA-DUBARCA Vrancea Tirgul fortei de munca organizat pentru absolventi de Agentia Judetena de Formare si Ocupare Profesionala Vrancea a adunat peste 300 de oameni in cautarea unui loc de munca. La Focsani au fost disponibile peste 900 de locuri de munca dintre care 386 pentru absolventi. Ieri au reusit sa se angajeze doar cinci absolventi de scoala, cei mai multi lasind angajatorilor scrisori de recomandare si urmind sa vina pentru probe practice in zilele urmatoare. SILVIA VRINCEANU Consilierul secretarului de stat Sechelariu, la un pas de a lua hotelul "Unirea" din Iasi Oferta firmei lui Dorin Irimia, fost prim-procuror, e singura care a ramas in competitie Complexul hotelier "Unirea" din Iasi, cel mai mare din Moldova a fost scos pentru privatizare de Ministerul Turismului in urma cu doua saptamini, la licitatie prin negociere directa. Complexul contine un hotel cu 12 nivele, 331 de locuri in camere, un restaurant de 220 de locuri, o cofetarie, un restaurant mic dejun, un bar de zi si un bar de noapte, toate fiind evaluate la 800.000 de dolari. In batalia pentru "Unirea" s-au inscris sapte ofertanti, dintre care trei firme din Iasi, una din Vaslui si trei persoane fizice. Spre surprinderea tuturor, toate firmele din Iasi au fost respinse pentru deschiderea ofertelor care va avea loc luni, 3 septembrie. In competitie a ramas doar o singura firma, "Dofi Invest" SA din Vaslui, societate infiintata la 30 iulie 2001. Actionarii principali sint: Dorin Irimia din Bacau, fost prim-procuror, actualmente consilier juridic al firmei de constructii "Conimplus", proprietate a lui Sergiu Sechelariu, secretar de stat in Ministerul Transporturilor, fratele primarului de Bacau, Dumitru Sechelariu; Ivana Irimia, sotia primului actionar; Virginia Irimia, fiica acestora, lista intregindu-se cu Stefan si Ioan Carp din Vaslui. Sergiu Sechelariu a declarat pentru "Evenimentul zilei": "Eu stiu despre ce-i vorba acolo. Acum toata lumea se agata de numele Sechelariu. Sint actionar la sapte firme si este adevarat ca Dorin Irimia este consilierul uneia dintre firmele mele. El este originar din Vaslui, toate rudele sale sint de acolo. Nu stiu daca investitia in Hotelul Unirea este oportuna acum, dar daca dinsul doreste sa investeasca acolo, eu ii doresc succes". Secretarul de stat in Ministerul Transporturilor a adaugat ca tocmai a inceput procedura de vinzare a unora dintre firmele sale. Ofertele se vor deschide luni, 3 septembrie. CATALIN DUMITRESCU Casa de piatra si fericire maxima, Mogio! Ieri, "Evenimentul zilei" a mai pierdut un burlac. Sub privirile atente ale nasilor, parintilor, rudelor si prietenilor, colegul nostru Bogdan Radulescu a spus "DA!" frumoasei Elena Ardelean. Mireasa nu ne-a dezvaluit cum a reusit sa-l priponeasca pe nastrusnicul Mogio. Cert este ca noi, cei ramasi de cealalta parte a baricadei, nu-l vom considera un "tradator". Un soare cald de vara tirzie a insotit cununia civila la Casa de casatorii a sectorului 3. Astazi vom fi alaturi de miri la cununia religioasa la Manastirea Casin. Le dorim belsug, prosperitate, fericire si CASA DE PIATRA! Pentru ca autostrada Bucuresti - Constanta inainteaza greu, Mitrea ameninta cu rezilierea contractelor Ministrul lucrarilor publice, transporturilor si locuintei, Miron Mitrea a vizitat, ieri, primele doua tronsoane ale autostrazii Bucuresti-Constanta (Bucuresti-Fundulea si Fundulea-Lehliu) si s-a aratat foarte nemultumit de stadiul si modul de executie al lucrarilor, amenintind cu rezilierea contractelor, daca situatia nu va fi remediata. "Aceasta nu e munca, e joaca", le-a replicat Mitrea firmelor constructoare, care incercau sa se scuze pentru intirzierea lucrarilor fata de graficul stabilit la inceput. Unul dintre motivele expuse de constructori este acela ca in anumite zone traversate de autostrada, terenurile inca nu au fost cumparate de la proprietari. Pentru rezolvarea acestei probleme, ministrul de resort a promis ca va cere guvernului sa adopte o ordonanta de urgenta prin care proprietarii terenurilor respective sa primeasca in schimb un alt teren sau o suma echivalenta. Firmele constructoare au mai spus ca intirzierea a fost provocata si de faptul ca terasamentul ridicat in urma cu cinci ani este deja distrus si trebuie reparat, iar utilajele nu au sosit in totalitate. IULIANA ANGHEL Protest Pentru corecta informare a cititorilor dumneavoastra, dar si pentru a repara informatiile neadevarate si tendentioase, care induc o prejudecata misogina - intentie straina convingerilor personale, precum si ideologiei partidului -, va rog sa publicati acest protest si sa faceti cuvenitele rectificari. Mai exact, am declarat, in conferinta de presa de la Iasi, din 29 august 2001, ca dintre toate organizatiile speciale si locale de la Iasi, singura care a semnat motiunea Lupu este lidera Organizatiei de femei, precum si alte citeva membre. Nici vorba, asadar, despre o demisie in bloc. Eu am facut o referinta nuantata si corect preluata de ziaristii prezenti, cu privire la plecarea unui grup minuscul, pe care nu-l regretam, intrucit acesta si nu intreaga organizatie era o sursa de birfa si discordie. Extragerea oricarei alte conotatii reprezinta o dezinformare evidenta, de care ne delimitam. Cunoscind profesionalismul echipei de la "Evenimentul zilei", imi place sa cred ca acesta este un incident regretabil si va rog, domnule director, sa publicati protestul meu. Prof. dr. MIHAI DORIN, vicepreSedinte PNTCD Editia de Transilvania Castanii au inflorit a doua oara Toti castanii de linga Catedrala Ortodoxa din Cluj au inflorit a doua oara in acest an, creind privelisti unice cu castane coapte si ciorchini de flori albe sau rosii. Gheorghe Coldea, director la Institutul de Cercetari Biologice, ne-a declarat ca acest fenomen se datoreaza incalzirii globale. Potrivit lui Felician Micle, directorul Gradinii Botanice, plantele au un simt datorita caruia "intuiesc" prelungirea vremii calduroase. MIHAI BACALU Benzina se scumpeste din nou Dupa cum au anuntat reprezentantii SN Petrom, azi litrul de benzina se scumpeste din nou. Astfel, la benzinariile Petrom, un litru de benzina costa 15.800 de lei (cu 460 de lei mai mult) , iar unul de motorina - 13.350 de lei (cu 250 de lei mai mult). Potrivit directorului general al SN Petrom, Ioan Popa, majorarea cu 1,9 la suta, pina la 3,2 la suta a preturilor carburantilor are ca principala cauza deprecierea cu peste cinci la suta a leului fata de euro. "Trebuie sa modificam preturile motorinei si benzinei, pentru ca taxele si impozitele pentru vinzarile de carburanti auto au crescut de la inceputul anului cu 26%, in timp ce pretul de livrare al SN Petrom a fost majorat cu doar 5,8% IULIANA ANGHEL Strip-tease decent "Un spectacol decent", asa a fost catalogat de oradence show-ul sustinut joi seara de stripperii trupei internationale Chippendales la Sala Sporturilor din Oradea, in fata a peste 400 de femei. Jeff Beech unul dintre cei opt musculosi ai trupei, a declarat, in exclusivitate pentru "Evz", ca in scurta perioada a turneului a cunoscut citeva romance adevarate, pe care nu le va uita niciodata. Cum ti se pare ca e primit show-ul vostru in Europa fata de Statele Unite? Fara sa spun asta din politete, pot afirma ca este ceva extraordinar. E drept, sintem admirati la noi acasa in State, dar acolo sintem o parte cotidiana din viata americancelor. Femeile stiu ca pot veni oricind sa ne vada, asa ca a devenit oarecum monoton. Pe cind aici, femeile ard de nerabdare sa ne intilneasca si ne fac sa ne simtim ca niste staruri rock. Stiind ca au ocazia sa ne vada mai rar, dau totul din ele la show-urile noastre. Ceea ce ne stimuleaza si pe noi. Ati cunoscut romance si altfel decit de pe scena? Da. Pina acum am cunoscut citeva fete extraordinare din Timisoara care pot sa-ti spun ca ne-au lasat o frumoasa amintire despre Romania. Mie personal imi va ramine mult timp amintirea unei brunete superbe din Bucuresti pe care am cunoscut-o. Pot sa-ti spun ca o voi tine minte mult timp! Cum iti alegi preferata din multimea de admiratoare? O aleg pe cea mai apetisanta. Lucrurile care ma atrag in primul rind la o femeie sint ochii si parul. Unde nu ai fost inca si ti-ai dori sa ajungi? - As vrea mult sa ajung si prin Brazilia. Pentru ca am auzit ca acolo sint femei multe si foarte ferbinti. Cit timp vei mai face strip-tease si ce te stimuleaza sa mergi inainte? Eu intentionez sa fac treaba asta pina pe la vreo 40 de ani. Si o fac pentru trei lucruri: bani, distractie si doamne. Asta-i tot ce-mi doresc! MIRUNA IONESCU I-a taiat gitul fostei prietene Viorel Vlad (45 de ani), din Bucuresti, a fost arestat de catre procurorii de la Parchetul de pe linga Tribunalul Cluj sub acuzatia de tentativa de omor. El se afla joi seara pe terasa unui bar din Parcul Central din Cluj-Napoca cind si-a vazut fosta prietena, pe Domnica Rosca (48 de ani), impreuna cu un prieten de familie. Foarte gelos din fire, Vlad si-a urmarit fosta prietena, iar pe una dintre aleile laturalnice ale parcului a atacat-o si i-a taiat gitul cu un cutit tip "Kuter", folosit pentru taierea hirtiei. Dupa atac, criminalul si-a abandonat victima, care a fost gasita dupa citeva minute de catre un paznic intr-o balta de singe. Domnica Rosca a fost internata in stare foarte grava la Institutul de Cardiologie din Cluj-Napoca, medicii fiind rezervati in a se pronunta in privinta sanselor de supravietuire ale femeii, tinind cont ca aceasta a pierdut o cantitate mare de singe. Viorel Vlad risca pina la 12 ani si jumatate de inchisoare. MIHAI SOICA Copii loviti de masini O fetita in virsta de cinci ani a fost grav ranita in urma unui accident care a avut loc ieri dupa-amiaza la iesirea din municipiul Cluj-Napoca spre Dej. Fetita, Viorica Doghi era impreuna cu bunica sa cind, la un moment dat, s-a desprins din mina acesteia si a traversat strada in fuga. Ea a fost lovita de camionul condus regulamentar de Valeriu Barnut. In urma impactului fetita a fost grav ranita, fiind transportata la Spitalul de copii, in stare de coma. Acest accident survine la citeva ore dupa ce un alt copil in virsta de sase ani, Andrea Maria Sabau, a fost internat in stare grava cu diagnosticul traumatism cranian inchis si coma de gradul lV. Fetita fusese lovita de catre un autoturism Dacia 1310, condus regulamentar de Sorin Cuirus (32 de ani), prin loc nemarcat. MIHAI SOICA Colegiul Eminescu din Oradea, revendicat de fostul senator Csapo Iosef 854 de persoane, dintre care 130 sint straini sau au domiciliul in strainatate, au solicitat Primariei oradene inapoierea imobilele care le-au fost preluate abuziv. 655 de de persoane cer restituirea in natura, iar alte 198 solicita despagubiri. Pina acum au fost solutionate doar trei dosare. La Oradea au fost identificate 183 de imobile ce gazduiesc scoli, spitale, partide etc. care nu fac obiectul retrocedarilor. Inventarul acestor imobile va fi inaintat prefecturii care va trebui sa gaseasca solutii pentru despagubirea fostilor proprietari. In aceasta situatie se gaseste si Colegiul National Mihai Eminescu din Oradea, a carui cladire este revendicata de Prepozitura Ordinului Premonstratens cu Hramul "Sfintul Stefan, Primul Martir", pe motiv ca "Ordinul Premonstratens s-a ocupat si de invatamintul mediu din Oradea inca din 1802". Solicitarea este semnata de fostul senator UDMR de Bihor, Csapo Josef, in calitate de reprezentant prepozitural al cultului. Conducerea scoli spune ca atit terenul cit si cladirea se afla in proprietatea primariei si ca retrocedarea imobilului presupune scoaterea in strada a 12 clase de elevi si a 17 catedre. "Gestul reprezentantilor Ordinului ni s-a parut un fel de lovitura sub centura, mai ales ca pina acum am avut relatii amiabile cu ei", sustine directorul Colegiului, Iosif Eilender. Valoarea cladirii si a terenului revendicat a fost estimata la peste 4,5 milioane de dolari. Printre unitatile economice ale caror cladiri au fost revendicate de persoane fizice se afla sediul Cooperativei Lemnul, solicitata de cetateanul francez Louis Feldheim si fabrica de nasturi din Oradea revendicata in natura de oradeanul Paul Ioan Arkosi. Primaria Oradea revendica la rindul ei 14 imobile, in care functioneaza in prezent o serie de unitati comerciale. MIRUNA IONESCU Directori de scoala destituiti Directorii mai multor licee din judetul Timis au fost demisi din functie, in urma unui control al Inspectoratului Scolar Judetean care a vizat opt unitati de invatamint si activitatea manageriala depusa de noua cadre de conducere. Edward Vilceanu, directorul Grupului Scolar Aurel Vlaicu din Lugoj, a fost destituit din functie pentru ca a manevrat ilegal banii Comitetului de parinti al scolii. Ioan Bunea, directorul Scolii Generale nr. 18 din Timisoara, a fost si el destituit deoarece si-a incasat salariul la zi desi a fost plecat timp de trei luni in SUA. Cea mai rusinoasa demitere este cea a directorului Colegiului Banatean Timisoara, Ioan Luca, pentru care nota de sinteza a controlului se intinde pe sapte pagini. El a fost obligat sa paraseasca fotoliul de director pentru flagrante neglijente in serviciu si "record de inactivitate". Din 300 de ore obligatorii de asistenta, in trei ani, Luca a efectuat doar patru ore care au fost consemnate in registrul scolii. Pe muchie de cutit se afla si situatia lui Nicolae Simu, directorul Scolii Normale Efimie Murgu, in cazul sau verificarile fiind in plina desfasurare. SERGIU MIAT Circulatia trenurilor pe Defileul Jiului a fost blocata Circulatia trenurilor pe Defileul Jiului, intre localitatile Lainici si Pietrele Albe, a fost blocata ieri noapte timp de sase ore, dupa ce o locomotiva a deraiat de pe calea ferata. Calatorii surprinsi pe defileu au fost transportati cu autobuzele pina la statiile CFR din Sadu, respectiv Petrosani, iar garniturile de tren au fost deviate, ajungind la destinatii cu mari intirzieri. Incidentul s-a produs "in timp ce locomotiva executa manevre specifice in zona", spun cei de la SNCFR. Circulatia trenurilor a fost reluata ieri dimineata, in jurul orei 8.15. MARIUS MITRACHE 9 milioane de lei pentru tripleti Autoritatile locale din Municipiul Petrosani au hotarit sa sprijine financiar familia unui miner disponibilizat, in care s-au nascut primii tripleti din Valea Jiului. Familia Pociovalisteanu este compusa din sase membri, fiind intretinuta in prezent doar de mama. Pentru a veni in sprijinul familiei, Consiliul Local al Municipiului Petrosani a hotarit sa acorde pentru fiecare bebelus cite 3 milioane de lei. Gheorghe David, primarul Municipiului Petrosani, afirma ca in acest caz legislatia privind protectia sociala s-a dovedit a fi insuficienta, singurul ajutor legal fiind doar indemnizatia de nastere, in suma de aproximativ 370.000 lei, la care se adauga alocatia suplimentara. In cererea depusa la primarie, parintii copiilor solicita autoritatilor locale si sprijin pentru a intra cit mai repede in posesia laptelui praf promis de guvernanti, deoarece mama nu poate sa-i alapteze pe cei trei copii, care in luna septembrie implinesc trei luni. MARIUS MITRACHE Calarie pe deselate 30 de concurenti din 11 tari au participat, la Tirgu-Mures, la Concursul International de Calarie al Romaniei. Este vorba despre o proba completa, de o stea al carei fond de premiere este de 6.300 de dolari. "Vor mai fi concerte de muzica usoara si populara, spectacole de teatru. Duminica si-a anuntat venirea prim-ministrul Adrian Nastase", a declarat organizatorul manifestarii, Viorel Bubau. Concursul se incheie duminica si cuprinde probe de dresaj, steeplu, cross si obstacole. ADRIANA MACSUT Canadianul Leo Stroll vrea cetatenie romana Industriasul canadian Lyner Strulovitch (71 de ani), cunoscut sub numele de Leo Stroll, doreste sa solicite cetatenia romana, cu toate ca s-a nascut peste Ocean, avind resedinte in Montreal, Esterel Quebec si in Fisher Island - SUA. Odata cetatenia obtinuta, Leo Stroll vrea sa reprezinte Romania in comunitatea de afaceri nord-americana si sa faca lobby in favoarea tarii noastre. Explicatia oferita de Leo Stroll: parintii sai sint romani, nascuti la Iasi. In Romania s-au nascut, de asemenea, bunicii, unchii si matusile sale. Leo Stroll spune ca are o avere estimata la 420 milioane de dolari, fiind presedintele mai multor companii de succes din America de Nord: Tommy Hilfiger Canada Inc. (unul dintre sponsorii echipei de Formula 1 Ferrari, cu venituri nete de 1,8 miliarde de dolari), Pepe Jeans Canada Inc., Silcho Holdings Inc., Manifaro Inc., Les V?tements Pour Enfants etc. El se poate lauda ca este cel care a introdus in Europa marca de imbracaminte Polo Ralph Lauren si a indeplinit functia de presedinte al firmei Pierre Cardin Canada. LUCIAN DOBRATER Antrenorul Sunda ramine la cardiologie Aurel Sunda, antrenorul principal al echipei divizionare A, UM Timisoara, nu a fost de fata la meciul pe care echipa sa l-a sustinut ieri in Ungaria cu Honved - Budapesta. Fotbalistii timisoreni l-au avut pe marginea terenului doar pe antrenorul secund, Cristian Contescu. Sunda este internat la Clinica de Cardiologie, sub ingrijirea dr. Milovan Slovenski. Pina in prezent antrenorului de la UMT nu i s-a pus un diagnostic. Aurel Sunda s-a prezentat singur la medic, dupa ce a acuzat palpitatii cardiace si senzatia de nod in git. GEORGETA PETROVICI Fabrica de baterii "Dura", Lichidata de Terminator Judecatorul sindic Aurel Mihaes, cel care a declarat societatea Dura SA in faliment, are de luat o decizie intr-o situatie exploziva: firma lichidatoare este acuzata ca slujeste interesele unor chiriasi care vor sa-si pastreze spatiile detinute in interiorul fostei fabrici. In plus, acuzatorii sint indignati de faptul ca unul dintre actionarii firmei lichidatoare este un fost director timisorean care a confectionat arme impotriva revolutionarilor timisoreni din 1989. Pari cu virf metalic pentru revolutionari Societatea Comerciala "Dura" SA Timisoara, singura fabrica de baterii din Romania, si-a inchis definitiv portile si a intrat in lichidare judiciara. Judecatorul sindic Aurel Mihaes, cel care a declarat societatea in faliment, a desemnat firma privata Consultim LIchidari pentru lichidarea fabricii si recuperarea datoriei de peste 10 miliarde de lei acumulata de societate. Lichidarea propriu-zisa va consta in vinzarea prin licitatie a activelor care i-au mai ramas. Problema, spun unii actionari, este ca lichidatorul refuza sa ia in considerare o cladire care apartine de drept societatii "Dura", prin vinzarea careia s-ar putea acoperi intreaga datorie a societatii. Este vorba despre un depozit centralizat, cu parter si trei etaje, care se intinde pe 13205 mp, inscrisa in CF la numarul 125531. "Lichidatorul face jocurile chiriasilor", considera mai multi actionari si detinatori ai unor active care au apartinut societatii "Dura". "Nu dam relatii ca firma de lichidari, fiind sub bagheta judecatorului sindic. Jocuri fac doar cei care au fost invatati o viata intreaga sa faca jocuri", este singurul lucru pe care ni l-a declarat Nicolae Marcu, patron la Consultim Lichidari. Acuzatorii sint indignati, de asemenea, si de faptul ca tocmai Nicolae Marcu face parte dintre patronii firmei lichidatoare. Marcu este renumit printre timisoreni pentru ca, in timpul revolutiei din 1989, in calitate de director al fabricii Spumotim, le-a dat dispozitie subordonatilor sai sa confectioneze citeva sute de pari artizanali, cu virf metalic, si alte citeva sute de bucati de bastoane din cauciuc. Demascat de un grup de revolutionari imediat dupa 22 decembrie 1989, Marcu a declarat ca parii si bastoanele de cauciuc urmau sa fie folosite impotriva "huliganilor" din Timisoara, deoarece avea informatii ca urma sa-i fie atacata fabrica. Razboi pagubos intre directorii de la "Dura" Societatea pe actiuni "Dura", care avea sa devina primul si singurul producator de baterii din Romania, s-a infiintat imediat dupa primul razboi mondial. Venirea comunistilor la putere a dus la nationalizare, fabrica devenind o sectie in cadrul intreprinderii Electrobanat. In anul 1990, "Dura" s-a desprins din Elba, transformindu-se, din nou, in societate pe actiuni. Concurenta bateriilor straine si prostul management au adus insa societatea la faliment. Razboiul izbucnit intre cei doi directori postdecembristi, Ioan Radu si Radi Pavel Timut, care a culminat cu arestarea celui din urma, nu a facut decit sa ingreuneze situatia si sa alimenteze speculatiile privind interesele obscure din jurul fabricii. SERGIU MIAT Coada uriasa la intrarea in tara Peste 60 de TIR-uri asteptau aseara sa intre in Romania din cauza ca terminalul maghiar este plin de autotrenuri si toate cele patru benzi de mers sint ocupate intre cele doua vami, transmite MEDIAFAX. Deoarece la punctul de frontiera Varsand Gyula se efectueaza lucrari de modernizare, majoritatea soferilor prefera sa intre in Ungaria prin Vama Nadlac. Din cauza aglomerarii terminalului maghiar Politia Nadlac opreste toate TIR-urile la intrarea in oras si le lasa sa plece o data cu descongestionarea terminalului maghiar. Soferii se plingeau, la inchiderea editiei, ca stau la coada de 48 de ore.Vamesii romani spun ca daca ieri dimineata numarul TIR-urilor care asteptau la Nadlac era de 150, spre dupa-amiaza situatia incepuse sa se amelioreze. ( D.B.T. ) Pacientul francez, invaluit in mister La sectia Terapie Intensiva a Spitalului Judetean Baia Mare a fost internat joi seara un cetatean de origine franceza care prezinta diferite leziuni si afectiuni psihice. Este posibil ca acesta sa fi fost agresat cu toate ca politistii nu stiu inca nimic in legatura cu un astfel de incident. In jurul acestui caz s-a creat un mister inexplicabil, deocamdata. Imediat dupa internare circulau zvonuri ca francezul G.C. ar fi fost gasit plin de singe intr-o camera de hotel . O alta varianta, sustinuta de niste compatrioti care il viziteaza la spital, este aceea ca ar fi fost gasit intr-o pivnita, unde acesta ar fi cazut. Cert este ca in masina francezului a fost gasit Litiu, un medicament folosit in cazul bolnavilor cu probleme psihiatrice. In combinatie cu alcoolul, medicamentele i-au creat francezului o stare de criza. Seful sectiei Terapie Intensiva, dr. Andrei Muresan, ne-a declarat ca bolnavul sau a fost internat cu excoriatii ale capului si fetei, plaga parietalo-occipitala si leziuni liniare ale bratelor. "Leziunile bratelor ne spun ca este posibil ca el sa fi fost lovit si ca au fost produse in timp ce se apara. Examenul tomografic nu arata leziuni ale creierului". Surprinzator este faptul ca cei citiva coonationali care il viziteaza pe G.C.fac presiuni impotriva mediatizarii cazului. Despre francezul in cauza se mai spune ca a ajuns in Baia Mare cu un taxi comandat tocmai din Budapesta. ADRIAN RUSU Jumatate dintre minerii morti in explozia de la Vulcan erau bauti Potrivit raportului publicat de comisiile de specialitate care au verificat modul in care s-a produs accidentul de la mina Vulcan, 6 din cei 14 mineri care au decedat consumasera alcool inainte sa intre in subteran. Expertiza medico-legala a evidentiat faptul ca cei 6 mineri aveau in singe o alcoolemie cuprinsa intre 0,2 si 0,85 la mie. Gheorghe Cioara, director general al CNH, afirma ca este la curent cu faptul ca o parte dintre mineri nu respecta normele de protectia muncii si vin bauti la serviciu. De aceea, incepind de saptamina viitoare, la intrarea in subteran, minerii vor fi controlati, prin sondaj, cu fiola alcoolmetrica. De asemenea, sindicatele miniere au cerut administratiei CNH sa aplice masuri dure, pina la desfacerea contractului de munca, celor care nu respecta normele de protectia muncii. Vasile Savu, presedintele LSMVJ, spune ca este hotarit sa instaureze disciplina la toate nivelurile din cadrul CNH, incepind de la muncitorii necalificati pina la directori. MARIUS MITRACHE Incercind sa dea jos de pe sine un tramvai, Stoica a ramas fara degete la miini si la picioare Radu Stoica a ramas fara degetele de la mina dreapta si fara cele de la picioare dupa ce, in urma unui pariu, a incercat sa impinga cu miinile goale un tramvai jos de pe sine. Tinarul de 22 de ani din Fagaras este acum atent supravegheat de medicii de la Spitalul Judetean Timisoara, dupa ce a ajuns cu degetele amputate la spital, starea critica fiindu-i agravata si de starea avansata de ebrietate in care se gasea in momentul in care i-a casunat pe tramvai. El marturiseste ca este "indragostit" de tramvai, in cursul zilei parasind patul de spital, unde se plictiseste, ca sa faca o plimbare cu acest mijloc de transport in comun. Radu este optimist in ce priveste viitorul lui chiar cu degetele lipsa si este convins ca, daca s-ar fi opintit putin mai tare, ar fi reusit sa urneasca tramvaiul din loc. GEORGETA PETROVICI Bisericile maghiare cer o lege a retrocedarii Capii bisericilor traditionale maghiare s-au intilnit ieri la Cluj la Centrul Diaconic "Bethlen Kata", cu conducerea UDMR, pentru a obtine sprijinul logistic si de specialitate al parlamentarilor Uniunii pentru promovarea unui proiect de lege privind retrocedarea bunurilor apartinind cultelor, confiscate in perioada 1945-1989. Episcopii prezenti, printre care Jakubbiny, Laszlo Tokes, Szabo, Papp Geza au cerut restabilirea dreptului de proprietate in natura si doar acolo unde cladirile nu mai exista, sub forma unor despagubiri. Din partea UDMR au participat Marko Bela, presedinte, Takacs Csaba, presedinte executiv, Kelemen Hunor, presedintele asociatiilor civice maghiare, Puskas Valentin, vicepresedintele MIHAI BACALU Criza de singe A2 si AB4 Centrul de Transfuzie Sanguina Baia Mare are nevoie urgenta de grupele de singe A2 si AB4 si face prin intermediul nostru un apel catre cei care pot dona singe din aceste grupe. Dr. Gabriela Maftei, medic generalist in cadrul centrului, ne-a declarat ca in perioada verii, numarul donatorilor a scazut dar se asteapta ca numarul acestora sa creasca in perioada imediat urmatoare. In medie, 500 de donatori trec lunar prin centru si cei mai multi sint donatori recunoscuti. ADRIAN RUSU HI Q si ANIMAL X la zilele orasului Orasul muresean Iernut isi sarbatoreste in acest weekend zilele orasului. Sint programate concursuri de pescuit, tenis de masa, fotbal, sah, slujbe religioase, mese festive, tombola, discoteca. Punctul forte il constituie insa concertele sustinute de cunoscutele formatii romanesti ANIMAL X (azi) si HI Q (miine). ADRIANA MACSUT Hermafroditul este fetita Ceea ce "Evenimentul zilei" a aratat deja, au constatat si medicii timisoreni, anume ca sexul copilului hermafrodit nascut in urma cu doua saptamini la Timisoara este femeiesc. Vineri, 31 august a fost stabilit sexul genetic al micutului, rezultatele investigatiilor laborioase la care acesta a fost supus relevind faptul ca micutul este, de fapt, o fetita. Asa cum isi doreste mama ei, fetita se va numi Andreea. Va reamintim ca Andreea este rodul iubirii dintre o minora, Maria L., de 13 ani si Horatiu Dascalescu, de 26 de ani. GEORGETA PETROVICI Model unguresc pentru prostituate Administratia tirgumureseana face eforturi sustinute pentru combaterea prostitutiei si cersetoriei. Aproape zilnic sint organizate razii dar fara prea mult succes. Viceprimarul Csezgi Sandor are o solutie - modelul unguresc "Ar trebui sa infiintam, pentru cersetori si prostituate, zone de toleranta unde sa aiba acces neingradit, iar in restul orasului sa fie zone de interzicere", crede Sandor. ADRIANA MACSUT Comuna Bistra si-a primit inapoi padurile Consiliul Local al comunei Bistra-Alba, a fost improprietarit cu 1200 de hectare de padure comunala, transmite MEDIAFAX. Documentatia necesara retrocedarii a fost depusa la Comisia Judeteana de punere in posesie la inceputul acestui an. Noul proprietar a incheiat un contract cu Directia Silvica pentru ca administrarea sa fie facuta de specialisti. Presedintele Consiliului Judetean Alba, Augustin Presecan, spune ca aceasta retrocedare este foarte importanta pentru moti, dar si pentru primarii celorlalte comune, care in acest mod vor accelera procesul de intocmire a documentelor necesare punerilor in posesie. ( DBT ) Telegrafice Benzina Petrom - 15.800 de lei litrul Petrom a anuntat, o noua scumpire a carburantilor. Un litru de benzina costa 15.800 de lei (cu 460 de lei mai mult) , iar unul de motorina - 13.350 de lei (cu 250 de lei mai mult). Potrivit directorului general al SN Petrom, preturile aufot majorate pentru ca leul s-a depreciat cu mai mult de cinci la suta fata de euro. "Trebuie sa modificam preturile motorinei si benzinei, pentru ca taxele si impozitele pentru vinzarile de carburanti au crescut de la inceputul anului cu 26a, in timp ce pretul de livrare al SN Petrom a fost majorat cu doar 5,8%, pentru benzina Premium, iar in cazul motorinei acest pret a scazut chiar cu 2%", a precizat Popa. (I.A.) Antrax la Botosani In judetul Botosani s-a inregistrat primul bolnav suspect de antrax, ce provine din comuna Miorcani. Este vorba despre Savin Lungu, 27 de ani, din comuna amintita, care prezinta simptome ale acestei boli. (C.D.) Bagaj de 15 milioane, restituit la politie Cristina Marinela Costea (28 de ani), din Bailesti-Dolj, a recuperat ieri un bagaj uitat de proprietara Lucia Angela Popescu (47 de ani), din Hateg-Hunedoara. Pensionata pe caz de boala, femeia se intorcea acasa dupa un sejur in Statiunea Olanesti. Ea s-a urcat in tren fara geanta cu bunuri in valoare de zece milioane si fara poseta in care avea 150 de marci si 100 dolari. Norocul ei a fost ca bagajul a fost dus la politie de un om de bine. (M.M.) Jefuit de vecina Ilie Draghici, 75 de ani, din comuna Bujoreni, a fost jefuit ieri de toti banii pe care ii tinea ascunsi ca Hagi Tudose, sub saltea. Batrinelul strinsese, cu greu, 1.600.000 de lei din vinzarea laptelui. Ascunzatoarea a fost descoperita de o vecina a lui, Lucretia Dragomir, 46 de ani, din Dragasani. (M.M.) Miss Usturoi la Copalau Comuna Copalau, din judetul Botosani, va fi duminica, 2 septembrie, gazda primei editii a Festivalului National al Usturoiului. Potrivit initiatorului si principalului organizator al actiunii, actorul Mihai Malaimare, festivalul va avea o sectiune artistica si una de comunicari stiintifice pe tema usturoiului. La sectiunea artistica sint invitati sa participe Narcisa Suciu, Ro-Mania, Ethno, Teatrele Masca si Grizzly, grupuri si ansambluri folclorice din judetul Botosani. In cadrul Festivalului se va desfasura si un concurs de frumusete intitulat "Miss Usturoi", in care participantele vor trebui sa utilizeze funii de usturoi pentru a prezenta garderoba de zi si seara, sa gateasca o mincare cu acelasi produs si sa vorbeasca despre proprietatile terapeutice ale acestuia. (C.D.) Simirad, asaltat pentru Chippendales Primarul municipiului Iasi s-a aratat joi exasperat de multimea iesencelor care solicita interventii pentru a obtine bilete la spectacolul cu trupa Chippendales care va avea loc la Sala Sporturilor. Desi un bilet costa intre 300.000 si 500.000 de lei, aproape toate locurile au fost deja vindute. "Femeile au si ele dreptul sa vada masculi care nu sint burtosi sau prichindei, dar nu inteleg isteria creata in jurul acestei trupe. Un mascul poate fi perfect din punct de vedere fizic si poate sa nu faca nici cit o ceapa degerata in alte privinte", a declarat Constantin Simirad. (C.D.) Ecaterina Goldstein, singura supravietuitoare de la Auschwitz care detine fotografia ei din lagar "L-am cunoscut pe Mengele" In Romania au avut loc, in ultimele doua saptamini, comemorari ale Holocaustului la Brasov, Sighisoara, Cluj si Bucuresti. Au trecut 57 de ani de-atunci, dar evreii n-au uitat. Cei mai multi evrei din Romania au fost deportati in Transnistria. Deportarile au fost la fel de cumplite ca si conditiile din lagarele de exterminare. Evreii din nordul Transilvaniei au fost dusi in lagarul de exterminare de la Auschwitz. Soarta a vrut ca unii dintre ei, foarte putini, sa supravietuiasca. Supravietuitoare de la Auschwitz Toate fotografiile existente acum in lume cu detinuti din faimosul lagar nazist de concentrare Auschwitz au la baza un singur film fotografic. Un ofiter SS care facea fotografiile pentru propria sa placere, intr-o noapte, a uitat filmul sub perna pe care a adormit. O detinuta a gasit filmul si l-a pastrat, nestiind ce contine. O femeie care traieste si acum in Cluj este singurul supravietuitor, din lume, al lagarului de la Auschwitz, care s-a regasit in fotografiile facute de ofiterul german. Se numeste Elisabeta Goldstein si are 85 de ani. Locuieste in Cluj intr-un apartament dintr-o casa veche. In timp ce ne povesteste doamna Goldstein ne arata fotografii si documente care-i slujesc drept dovezi. A ramas singura dupa ce Holocaustul i-a ucis doi soti, iar comunistii pe cel de-al treilea. Iar acum, noaptea, imagini, scene din lagar i se deruleaza in fata ochilor si nu o lasa sa doarma: "Una dintre scene imi apare mereu in minte. Stateam la apel. Eram in lagarul E din lagarul de exterminare de la Auschwitz. In fiecare bloc stateam cite 1.200 de persoane. Aveam doua apeluri pe zi: unul la cinci dimineata, celalalt la 6 seara. La cel de seara ne primeam portia de mincare pentru a doua zi. O bucata de piine ceva mai mare decit palma, plina de murdarii, inclusiv de la soareci. Blocul nostru era supravegheat de o poloneza: Irka. Doar o perdea separa patul ei de ale noastre. Ea, ca si celelalte poloneze, ii invita pe SS-isti...Ei aduceau berea, iar ele faceau sandvisuri din piinea noastra. De aceea, in fiecare zi, o parte dintre detinuti nu-si primeau portia de piine. In ziua aceea, doua sute ramasesera fara. Am iesit din rind si am spus: "Noi n-am venit aici de buna voie. Avem dreptul la portia noastra de piine". Eram inconstienta. Nu am gindit nici o clipa ce fac. N-a fost un gest eroic. Irka a spus: "Bine, cei care nu si-au primit piinea astazi sa se aseze la rind. Le voi da un semn pe baza caruia miine dimineata isi vor primi portia de azi." Cei ramasi fara piine s-au asezat in rind, cum le-a spus. Si eu m-am retras la locul meu. Deodata, am auzit un strigat. Am iesit din nou din rind. Gest iar extrem de riscant: pentru iesirea din rind de obicei ne impuscau. Semnul despre care spusese Irka era o lovitura puternica peste fata. I-am smuls cravasa din mina si am lovit-o. Atunci, au inceput sa ma bata si ea si SS-istii veniti in graba la fata locului", povesteste Elisabeta. "La apel tineam si mortii in picioare" In urma bataii primite atunci, Elisabeta s-a ales cu o mina fracturata. Cind dr. Mengele a spus sa se prezinte la el toti cei care au probleme medicale, s-a dus si Elisabeta. O durea mina foarte tare: "M-a dus prin celelalte lagare. In primul, am vazut o familie cu doi gemeni imbracati cu hainele pe care le aveau de acasa si cu parul netuns (n.r. - in lagar, detinutii erau tunsi zero). In al doilea, am vazut doi batrini, sot si sotie, tot ca acasa, netunsi si cu hainele pe ei. In al treilea, erau persoane cu tot felul de handicapuri. Mengele mi-a spus sa povestesc despre primele doua lagare cind ma intorc in blocul meu. Sa spun ca am vazut persoane sanatoase, in buna stare. Si ca am vazut copii. Ca nu e adevarat ca sint ucisi. Apoi, mi-a pus mina in ghips. Cind m-am intors in bloc, verisoara mea, care era medic de profesie, mi-a taiat repede ghipsul, ca sa nu ma recunoasca Mengele la apel, a doua zi. La apel tineam si mortii in picioare, pentru ca, daca lipsea cineva, ne puneau sa stam cite o ora in genunchi cu miinile intinse in fata, tinind cu ele o caramida. Daca ne cadeau miinile, primeam alta pedeapsa, mai rea. Trebuia sa iesim mereu toti la numaratoare. In ziua aceea m-am asezat in asa fel incit sa nu tin nici un mort. L-as fi putut scapa din cauza miinii fracturate." Fotografia despre care vorbeam la inceputul articolului a fost facuta chiar dupa ce Elisabeta fusese batuta. Fratele ei a recunoscut-o rasfoind un album despre Holocaust. Elisabeta a ajuns pina in anticamera mortii. Urma sa intre la gazare impreuna cu alti 2.000 de evrei: "Tocmai atunci a sunat alarma si ne-au trimis inapoi. Nu-mi venea sa cred ca am scapat." LAURA LICA Drumul spre Holocaust Marcu Rozen are acum 71 de ani. Avea doar 11 ani cind el si familia sa au fost scosi afara din casa si urcati intr-un vagon de marfa: "Aveam doar 11 ani si imi aduc aminte totul. Familia mea, compusa din cinci persoane, parintii, bunica, un frate mai mic si subsemnatul, a plecat in ziua de 12 noiembrie 1941. Astfel, a inceput infernul, drumul spre Holocaust." Dupa doua zile de mers in vagonul de marfa al unui tren care transporta evrei si dupa traversarea Nistrului cu bacul, oamenii deja infometati si inghetati au inceput drumul de jos. Trei zile in care au inceput sa moara primii evrei. Mureau din cauza epuizarii. Marcu si familia sa, impreuna cu alti evrei s-au ascuns in prima localitate intilnita in cale, Sargorod un mic orasel ucrainean care numara circa 1800 de evrei autohtoni, la care s-au adaugat peste 7000 de evrei deportati". Era copil si cersea pe strazi, impreuna cu fratele sau de numai 6 ani, pentru ceva de mincare. In scurt timp, au murit ambii parinti si bunica. Baietii, ramasi singuri, au supravietuit cum au putut: "Ca sa nu murim de foame mergeam la cersit sau stringeam resturi menajere printre care si coji de cartofi cu care ne hraneam (...) Pe drum intilneam insa uneori si tarani ucraineni dusmanosi si fara suflet care ne alungau si ne bateau cu ce aveau la indemina. La inceputul lunii septembrie, fratele meu mai mic s-a imbolnavit si nu a mai putut fi salvat. Era foarte slab, iar eu - la fel. Ce puteam sa fac? A fost singurul decedat in acea zi. Am asezat trupul lui neinsufletit in caruta si am pornit pe jos in urma ei. Carutasul ma privea cu mila si nu spunea nimic. La cimitir era prezent doar un singur cetatean, care, impreuna cu carutasul, a luat corpul neinsufletit si l-a asezat intr-o groapa comuna, alaturi de alte cadavre aduse in zilele precedente. Citiva bulgari de pamint aruncati peste trup si asta a fost tot. Nici o rugaciune, nici o alta ceremonie. Groapa a ramas deschisa pentru mortii care urmau sa fie adusi in zilele urmatoare. Astfel a disparut si ultimul membru al familiei mele. M-am intors acasa abatut si deznadajduit. A fost cea mai cumplita zi din viata mea." La sfirsitul razboiului, Marcu Rozen a fost dus intr-un orfelinat iar ulterior a fost crescut de niste rude din Botosani. Intrebat cum a rezistat deportarii, Marcu Rozen a raspuns cu un zimbet trist: "Astea sint minuni." "Evenimentul zilei" propune Cele mai frumoase 100 de poezii ale limbii romane Miron Radu Paraschivescu (1911-1971) Blestem de dragoste Cind ti-o fi lumea mai draga, sa-ti pice dreapta beteaga si s-ajungi la cap de pod, cersetor slut si narod. Din puterea ta a plina, supta de vreo curvistina, sa ramii sfrijit ca paiul, urle-ti ghiersul ca buhaiul, limba sa ti se-mpleteasca, sa vorbesti pe pasareasca, sa te topiesti de-a-n picioare, galbin, ca o luminare! Sa nu fie boala rea care-n tine sa nu dea: ardi-te-ar focul, mangalul, sa fii scopit ca muscalul! Cinte-ti popa din Scriptura, sa-ti vaz dfinul pe gura! Crai parsiv, din tiganie, ca m-ai omorit de vie cind m-ai luat din casa fata cruda si nevinovata, si m-ai spintecat in doua sub cerul cu luna noua. Si-n loc sa ma iei mireasa, m-ai lasat sa zac bortoasa si te-ai dus, duce-te-ar apa unde si-a dus mutul iapa! Dar de-o fi si-o fi sa vii iar in brate sa ma tii, sa-mi saruti tita si gura si sa-mi stingi din sin arsura, vedea-te-as tot cum te stiu: nalt, balan si cilibiu, cu ochii arzoi ca focul: aduce-mi-te-ar ghiocul! [35][pl.dll?rid=expresro] 