 Bila neagra la sfirsit de legislatura Legea caselor nationalizate ramine in sarcina viitorului parlament Legea imobilelor nationalizate va ramine, se pare, in suspensie pina dupa alegeri si asta pentru ca, pe de-o parte, parlamentul nu va mai lucra efectiv decit patru zile, iar pe de alta parte pentru ca taranistii promit ca nu vor vota proiectul in forma mediata la Senat. De mai bine de o luna, comisia de mediere formata din senatori si deputati discuta pe marginea formei finale pe care trebuie sa o aiba Legea imobilelor nationalizate, avind in vedere ca varianta adoptata de Camera Deputatilor in vara anului 1999 este destul de mult diferita de varianta adoptata de Senat acum o luna si ceva. Oricum, votarea proiectului in Senat a fost posibila numai dupa semnarea unui protocol intre toate partidele, din care reiesea promisiunea PDSR ca nu va mai pune piedici legii daca i se accepta amendamentele. La mediere insa, deputatii taranisti Gavril Dejeu si Mihai Grigoriu au sustinut ca presedintele PNTCD, Ion Diaconescu, nu si-ar fi dat acordul pentru semnarea protocolului interpartide, deci acesta nu ar fi valabil. Doru Ioan Taracila (PDSR) a afirmat ca, in aceasta situatie, parlamentarii pedeseristi nu vor vota legea. "Peste trei luni vom face legea cum vrem noi", a amenintat vicepresedintele PDSR. La fel au stat lucrurile si ieri, la ultima sedinta de mediere, care s-a finalizat cu o serie de acuze de apartenenta la comunism venite dinspre taranistul Mihai Grigoriu catre parlamentarii PDSR. Grigoriu si Dejeu au afirmat ca deputatii PNTCD se vor reuni intr-o sedinta de grup pentru a hotari ca Legea imobilelor nationalizate sa nu fie votata de ei in forma actuala. Pe de alta parte, Doru Ioan Taracila a promis ca legea nu va intra pe ordinea de zi a Senatului pentru votul raportului de mediere decit dupa ce va primi girul Camerei Deputatilor. Ceea ce inseamna ca Legea imobilelor nationalizate este blocata in acest moment. Cum ieri, in urma sedintei Birourilor Permanente reunite ale Camerei si Senatului, Andrei Chiliman - vicepresedinte al Camerei Deputatilor - a spus ca parlamentul nu va mai lucra decit doua zile pe saptamina pina la 15 noiembrie inseamna ca nu mai ramin decit patru zile de lucru efectiv in plen. Or, daca intr-un an si jumatate Legea imobilelor nationalizate nu a reusit sa fie adoptata, este greu de crezut ca acest lucru se va intimpla in patru zile. "Este o adevarata nationalizare" "Marul discordiei" in sedinta de ieri a comisiei de mediere l-a constituit ultimul articol al legii care, pina la urma, a fost adoptat in varianta PDSR, spre disperarea celor doi deputati taranisti amintiti mai sus. Astfel, conform votului de ieri, legea va prevedea ca actele juridice de instrainare a imobilelor, inclusiv in cadrul procesului de privatizare, preluate fara titlu valabil sint lovite de nulitate absoluta afara de cazul in care actul a fost incheiat cu buna credinta. Aceasta sintagma "cu buna credinta" a incins spiritele, ea fiind sustinuta din rasputeri de PDSR. In varianta Senatului nu se mai explica ce inseamna "cu buna credinta" asa cum se prevedea in varianta Camerei, decizia urmind sa fie luata numai in instanta. "Este o adevarata nationalizare. Acum, prin aceasta lege, se face nationalizarea", afirma dupa sedinta Gavril Dejeu (PNTCD) care considera ca, in actuala forma, legea este neconstitutionala. Raportul de mediere a fost adoptat cu noua voturi pentru, unul impotriva (Mihai Grigoriu) si doua abtineri (Gavril Dejeu si Seres Denes). Procedural, ar urma ca raportul sa fie adoptat separat de fiecare Camera si numai daca exista diferente sa fie votat de Camerele reunite. In patru zile insa nu mai este posibil. NARCISA IORGA In cazul privatizarii RomTelecom, Senatul obliga guvernul sa repare ce a stricat FPS Ramine la latitudinea guvernului sa decida ce se va intimpla cu contractul de privatizare a RomTelecom, in hotarirea adoptata ieri de Senat neprevazindu-se expres nici o propunere de anulare. Saptamina trecuta, cind a fost dezbatut raportul Comisiei speciale de ancheta asupra privatizarii RomTelecom, senatorul Paul Ghitiu (UFD) propusese, in asentimentul majoritatii senatorilor prezenti, ca hotarirea Senatului sa cuprinda o cerere de sesizare a Parchetului privind activitatea comitetului de coordonare care a avizat privatizarea RomTelecom. Ieri insa, acelasi Paul Ghitiu avea sa afirme ca o asemenea cerere "nu este de competenta parlamentului" si ca "singura modalitate este sesizarea in justitie de catre FPS sau de catre guvern". Asa incit, singura referire care se face la contract in hotarirea adoptata ieri este urmatoarea: "Guvernul va analiza corectitudinea si legalitatea procedurilor, metodologiei si conditiilor de privatizare a RomTelecom si va adopta masurile necesare care sa asigure dezvoltarea si modernizarea acestei societati in conformitate cu strategia guvernamentala in telecomunicatii". Astfel, orice decizie in privinta acestei privatizari - calificata in Senat in unanimitate drept "furt", "insalatorie", "jaf" etc. - va reveni strict guvernului. Tot executivului ii ramine sa stabileasca "un cadru reglementar pentru o evolutie adecvata in interesul abonatilor" in privinta controlului tarifelor. Ceea ce impune Senatul guvernului este emiterea unei ordonante de urgenta prin care se prevede obligativitatea avizului Oficiului Concurentei la modificarea tarifelor pentru toate domeniile in care exista monopol. Aceasta ordonanta trebuie emisa de guvern in termen de 30 de zile de la publicarea hotaririi Senatului in "Monitorul Oficial". Tot in 30 de zile, guvernul trebuie sa analizeze si sa decida ce se va intimpla cu cele 16 procente din actiunile FPS, conferite acum cu statut de uzufruct, pe linga cele 35 de procente vindute catre OTEROM. Comisia senatoriala de ancheta apreciaza ca pretul obtinut pe RomTelecom este "de trei-patru ori mai mic fata de dotarea existenta" si cere verificari in privinta acordarii a zece la suta din valoarea tranzactiei drept comision, asa cum prevede statutul OTEROM. Senatul impune guvernului si Ministerului Public extinderea anchetei asupra privatizarii RomTelecom, urmind ca solutiile sa fie prezentate legislativului in 30 de zile de la publicarea hotaririi luate ieri in "Monitorul Oficial". Senatul propune ca dupa alegeri sa fie infiintata o noua Comisie de ancheta, care sa urmareasca mersul cercetarilor si sa continue propriile anchete. Hotarirea Senatului nu cuprinde, asa cum propusesera mai multi senatori saptamina trecuta, obligativitatea trimiterii unei adrese catre Parlamentul Greciei in care sa se prezinte rezultatul anchetei comisiei romanesti. S-a considerat ca acest lucru ar reprezenta o ingerinta in Dreptul international si care ar putea afecta relatiile dintre Romania si Grecia. Si, vorba lui Nicolae Vacaroiu: "Nu va faceti probleme pentru ca si parlamentul si guvernul, si Presedintia Greciei va afla aceste lucruri si daca nu le scriem noi". Raportul RomTelecom a fost insusit de Senat cu 89 de voturi pentru, sapte impotriva si doua abtineri. NARCISA IORGA Campanie cu folos la Suceava Un candidat independent zugraveste 100 de scari de bloc Un candidat independent la Camera Deputatilor, Petru Tarniceru, din Vatra Dornei, a gasit o modalitate originala de a cistiga voturi. Considerind ca in Bazinul Dornelor este suficient de cunoscut, Tarniceru s-a orientat asupra municipiului Suceava. El a identificat 100 de scari de bloc in care locuiesc familii nevoiase si a finantat efectuarea reparatiilor si a zugravitului. Candidatul independent spera ca, pina pe 26 noiembrie, sa termine zugravirea celor 100 de scari de bloc. In caz contrar, el promite terminarea lucrarilor "indiferent de rezultatul alegerilor". TIBERIU AVRAM Numai patru formatiuni politice au reusit sa depuna liste complete in toata tara Corut, mai tare ca Melescanu Acum doua zile, liderul PNL Valeriu Stoica declara ca numai liberalii au depus liste complete in toate circumscriptiile electorale din tara. Biroul Electoral Central il contrazice, afirmind ca sint patru formatiuni care au atins aceasta performanta: PNL, CDR-2000, PD si Alianta Nationala (PUNR -PNR). PDSR are liste in 41 de judete. Partidele conduse de Teodor Melescanu si Corneliu Vadim Tudor au fost intrecute de catre PNL-Campeanu (cu liste in 40 de judete), de Partidul Vietii Romanesti (cu liste in 39 de judete) si de Partidul Socialist al Muncii (cu liste in 35 de judete). ApR a depus liste doar in 32 de judete, iar PRM in 31 de judete. Conform statisticii BEC, Partidul Liberal Democrat Roman a depus liste in 22 de judete, UDMR in 17 judete, Partidul Pensionarilor din Romania in 15 judete, Partidul Social Democrat "Constantin Titel Petrescu" are liste in 13 judete, Partidul Ecologist Roman in 5 judete. Ultimul loc in centralizarea BEC este ocupat de Partidul Muncitoresc Roman, cu liste in doar 4 judete. TEODORA GEORGESCU Aberatia zilei Culmea schimbarii: Ion Iliescu se apropie de monarhie Dupa ce s-a lasat pozat sarutind moastele Sfintei Parascheva, incercind sa-si destrame aura de liber-cugetator, liderul PDSR, Ion Iliescu, isi revizuieste acum si atitudinea fata de monarhie. Iliescu a declarat ieri ca nu a fost "antimonarhist fervent", ba mai mult, a fost chiar "dispus la dialog cu fostul suveran al Romaniei, Mihai I". Iliescu a apreciat ca anturajul lui Mihai este acela care l-a impiedicat pe fostul suveran sa faca "pasul logic spre un dialog deschis si public" cu persoana sa. In ceea ce il priveste, fostul sef al statului a spus ca a manifestat "o deschidere pe care fostul rege nu a stiut sa o aprecieze la vremea respectiva". TEODORA GEORGESCU PDSR are un candidat fals pe afisele electorale din Bacau Pe afisele electorale ale PDSR Bacau pentru Camera Deputatilor se gasesc 15 persoane, fata de 14, cit sint pe listele de candidati. cel de-al cincisprezecelea este dr. Sorin Boana, un cunoscut medic din Bacau. Medicul Boana, cu dubla specializare in boli interne si cardiologie, apare pe afisele PDSR, de unde zimbeste atragator electoratului, insa el nu va aparea pe buletinele de vot. El sustine ca nu stie despre aceasta inadvertenta, dar a recunoscut ca a semnat toate documentele legate de candidatura sa. PDSR a motivat ca a tiparit afisele cu mult inainte de a afla ca nu are voie sa treaca pe liste decit 14 si nu 15 candidati. Biroul Electoral de Circumscriptie este gata sa ia o hotarire in legatura cu afisele PDSR, daca va primi o sesizare in acest sens. Deoarece nu este corect ca PDSR sa se foloseasca de bunul renume al medicului pentru a atrage voturi, daca acesta nu candideaza de fapt. CLAUDIU TARZIU Numele candidatilor, pe toate acoperisurile Un fan al CDR-2000, Marius Maritan, din cartierul sucevean Itcani, si-a socat vecinii prin modul unic de a face campanie candidatului sau favorit, Orest Onofrei. Acesta ocupa locul I pe lista pentru Senat a CDR-2000 si a candidat in alegerile locale pentru functia de primar. In vara, Marius Maritan a fost printre cei care i-au facut campanie lui Orest Onofrei, dar cum candidatul taranist a pierdut atunci alegerile, s-a gindit acum sa faca ceva iesit din comun. Astfel, el si-a lipit pe acoperisul casei peste 300 de afise cu Orest Onofrei, "pentru a putea fi vazute si din avion". Candidatul CDR a spus ieri ca "domnul Maritan a realizat un afisaj exemplar in aceasta campanie si astept ca actiunea lui sa fie contagioasa". TIBERIU AVRAM Bref Radu Vasile e suparat pe presa, deci exista Astazi, fostul premier Radu Vasile va fi prezent la Pitesti, pentru a lua un prim contact cu filiala PD, pe lista careia ocupa pozitia intii pentru Senat. Acceptat nu fara vociferari, Radu Vasile a promis ca va deschide multe usi, in calitate de senator al Argesului, si ca va ajuta judetul, asa cum a facut-o la semnarea contractului de privatizare dintre Dacia si Renault. Vasile a mai declarat, extrem de categoric, ca a intrerupt orice fel de relatii cu presa centrala si ca, pentru tot ce va avea de comunicat in calitate de om politic, va apela la presa argeseana. (G.M.) Emil a promulgat legea portareilor Presedintele Romaniei, Emil Constantinescu, a promulgat Legea privind executorii judecatoresti. Legea cuprinde dispozitii referitoare la competenta teritoriala si materiala a birourilor de executori judecatoresti si organizarea birourilor de executori judecatoresti si reglementeaza indatoririle si raspunderea acestora. Controlul si coordonarea activitatii executorilor judecatoresti vor fi efectuate de catre o directie de specialitate din cadrul Ministerului Justitiei, iar cererile de executare silita vor fi supuse incuviintarii instantei judecatoresti pentru a fi evitate abuzurile sau erorile ce se pot strecura in activitatea de executare silita. Legea se va completa cu dispozitiile Codului de procedura penala. La data inceperii activitatii birourilor de executori judecatoresti, birourile judecatoresti de pe linga judecatorii isi vor inceta activitatea.(M.C.) Presedintia n-a auzit de "enclavizarea" Romaniei Biroul de presa al presedintiei este imputernicit sa declare urmatoarele: Contrar speculatiilor aparute in ultimul timp in diferite medii, nu au existat si nu exista amenintari la adresa securitatii nationale care sa puna in pericol interesele fundamentale ale Romaniei, integritatea teritoriului si autoritatea statului roman. Factorii politici constitutionali - parlament, presedinte, guvern - isi desfasoara activitatea in mod corespunzator, in conformitate cu principiile de functionare a statului democratic, de drept, cu prevederile Constitutiei si ale legilor tarii. Consiliul Suprem de Aparare a Tarii nu a luat in dezbatere, in acest an, probleme de genul amenintarilor atipice, tendintelor spre "enclavizare" sau spre "devalizarea autoritatii statului roman", ori al actiunilor prin care se "vehiculeaza idei antistatale". Presedintele Romaniei nu a discutat astfel de probleme cu nici un membru al Consiliului Suprem de Aparare a Tarii, cu nici o persoana din Armata. PDSR invata limba maghiara PDSR isi va traduce oferta electorala in limba maghiara pentru a o distribui in zonele locuite exclusiv de maghiari, dupa cum a anuntat prim-vicele PDSR, Adrian Nastase, conform Mediafax. Nastase a recunoscut ca PDSR deschide o linie de dialog cu UDMR, avind in vedere ca, dupa alegeri, este important ca viitorul guvern sa se ocupe cu prioritate de problemele economice si sa nu existe probleme etnice. Nastase a mai spus ca PDSR considera ca, dupa alegeri, formulele de guvernare "cele mai realizabile" ar fi de tip social-democrat sau o alianta a PDSR cu un alt partid, probabil PNL. (T.G.) Muresan sta bine cu proiectul ASAL Ministrul agriculturii si alimentatiei, Ioan Muresan, il va informa in aceasta saptamina pe seful misiunii Bancii Mondiale in Romania, Ziad Alahdad, despre stadiul privatizarii fostelor IAS-uri, urmind a discuta si asupra proiectului de lege privind stoparea privatizarii initiat de PDSR in Senat. Pentru a obtine cele 50 de milioane de dolari reprezentind ultima parte din cea de-a doua transa a imprumutului ASAL acordat de Banca Mondiala, Romania trebuie sa concesioneze o suprafata de 250.000 de hectare din terenurile aferente fostelor IAS-uri. Pina in prezent, au fost privatizate 60 de societati comerciale foste IAS-uri, iar suprafata totala de teren concesionat este de 157.297 de hectare. MAA a precizat ca Agentia Domeniilor Statului va mai concesiona in perioada imediat urmatoare 89.375 de hectare, urmind ca, pina la sfirsitul acestui an, suprafata de teren concesionata sa ajunga la 245.672 de hectare. La ora actuala, se afla in derulare negocierile pentru privatizarea a 36 de IAS-uri, iar 39 de astfel de societati sint publicate pentru privatizare. (N.B.) Agenda electorala - In cadrul emisiunii "Alegeri 2000", care va fi difuzata pe canalul Romania 1, la ora 22.30, va avea loc o dezbatere cu tema "Siguranta nationala si siguranta cetateanului". Invitati sint Constantin Dudu Ionescu (CDR-2000), Sorin Frunzaverde (PD), Dan Hazaparu (CER), Virgil Magureanu (AN). Moderatorul emisiunii este Gilda Lazar, iar ziaristi prezenti in platou, Cristian Tudor Popescu si Emil Hurezeanu. - La Antena 1 debuteaza astazi o emisiune electorala rezervata candidatilor la presedintie, intitulata "Drumul Cotrocenilor". Timp de patru saptamini, in fiecare miercuri, incepind cu ora 20.00, de-a lungul a doua ore, principalii aspiranti la cea mai inalta functie in stat, vor raspunde intrebarilor lui Radu Herjeu. Prima editie a emisiunii ii are ca invitati pe Corneliu Vadim Tudor, Petre Roman si Niculae Cerveni.(M.C.) - Presedintele UDMR, Mark Bela, va participa astazi la forumul local din Alunis. Candidatul la presedintie al UDMR, György Frunda, seful staffului de campanie, Laszlo Borbly, si candidatii pentru parlament din judetul Mures vor participa la evenimentele organizate in memoria reformatiei. (T.G.) - Basescu si-a scos candidatii in strada. Ieri, in fata fintinii arteziene de la Arhitectura, au fost vazuti trei din cei sase candidati ai PD la Camera Deputatilor pentru Bucuresti. Acestia imparteau ei insisi materiale electorale si incercau sa convinga trecatorii sa stea de vorba cu ei. Actiunea va continua si in urmatoarele zile, candidatii care vor fi in strada fiind alesi prin rotatie. (N.I.) Dupa dezbateri furtunoase s-a decis: Marea finala prezidentiala de la TVR se va desfasura in doua etape Ultima confruntare televizata pe postul public a iscat pasiuni aprinse ieri in sedinta Birourilor Permanente reunite ale Camerei Deputatilor si Senatului intre parlamentari, producatorii TVR si reprezentantii tuturor celor 13 candidati la presedintie. Primii sapte inscrisi la Biroul Electoral Central vor participa la ultima emisiune "de gen" programata pe TV Romania 1 pe 21 noiembrie. Cu o zi inainte, pe 20 noiembrie, vor aparea in confruntare televizata ultimii sase inscrisi la BEC. Coincidenta: primii sapte sint si candidatii cu cele mai mari cote in sondaje. Acest fapt a atras minia celorlalti sase, care au protestat ieri fie in persoana (cazul lui Lucian Orasel sau al Grazielei Barla), fie prin reprezentanti. Pe buna dreptate, ei cereau socoteala pentru faptul ca nu a fost anuntata din timp aceasta impartire, caci, daca ar fi stiut, s-ar fi inghesuit sa se inscrie in "grupa cu Ion Iliescu". Nici unul dintre candidatii importanti nu vrea sa se intilneasca cu ceilalti, ar fi spus in cadrul sedintei de ieri Mirela Gruita, producator executiv al tuturor emisiunilor electorale de la televiziunea publica. "Sa se traga la sorti", propunea Orasel sustinut doar de Laszlo Borbely, directorul de campanie al lui Gyorgy Frunda (UDMR). "Intimplator, mie imi convine aceasta impartire", avea sa declare Adrian Vasilescu, seful campaniei lui Mugur Isarescu. Adica primii sapte cu ultimii sase. Daca nu-i "convenea", Adrian Vasilescu spune ca s-ar fi discutat daca Mugur Isarescu mai participa sau nu la dezbateri "pentru ca nimeni nu-l obliga" si, in plus, "e dreptul candidatului sa-si aleaga si modul si timpul" in care apare in confruntari. Inainte de a fi luata decizia finala, candidatii mai propusesera o solutie: sa vina toti cei 13 prezidentiabili intr-o singura emisiune. Nu se poate pentru ca majoritatea au incheiat deja contracte cu alte posturi de radio si televiziune, a venit raspunsul din partea TVR. Cea mai aberanta propunere a fost insa aceea ca guvernul sa emita o ordonanta de urgenta pentru a se putea organiza dezbaterea finala cu toti cei 13 candidati la SRTV in ziua de 24 noiembrie, ora 20.00. Cu alte cuvint, sa se dea o ordonanta de urgenta pentru realizarea unei emisiuni. Cererea a fost calificata ca aberanta de mai multi participanti la sedinta de ieri si n-a mai fost supusa la vot. S-a votat insa ca pe 20 noiembrie, incepind cu ora 20.45 si pina la ora 22.15, la TV Romania 1 sa aiba loc confruntarea intre ultimii sase candidati in ordinea inregistrarii la BEC, iar pe 21 noiembrie, in acelasi interval orar, sa aiba loc talkshow-ul cu primii sapte prezidentiabili. Pina atunci insa, vor fi dezbateri de cite o ora si jumatate intre doi candidati, in fiecare luni, marti si joi, incepind cu ziua de 6 noiembrie. Mentionam ca intilniri cu prezidentiabili mai au loc la Antena 1, pe 22 noiembrie, si la PRO TV, pe 23 noiembrie. NARCISA IORGA 