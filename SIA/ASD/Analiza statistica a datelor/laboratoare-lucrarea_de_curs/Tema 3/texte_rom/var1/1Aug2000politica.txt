 In singura comuna eminamente pedeserista din tara, Cuplul Isarescu - Stolojan e privit cu incredere Comuna Soimus este una dintre cele mai mari din judetul Hunedoara. Primarul si toti cei 13 consilieri au fost adjudecati de PDSR. Gheorghe Finiseri are 38 de ani si este mecanic. El ne-a spus ca ii place PDSR, dar are o parere buna despre tandemul Isarescu - Stolojan. " Stolojan a fost cel mai capabil prim-ministru pe care l-a avut Romania" . Gheorghe Furdui, 36 de ani, este din Salistea Sibiului si colecteaza lina. La locale a votat cu PNR, dar ii place mai mult de cei doi. "Stolojan a fost si la noi in comuna cind era prim-ministru. Astia doi is mai buni ca oricare altii. Mai buni si ca Iliescu". Nicolae Selage, 27 ani, somer: "Am o parere foarte buna despre cei doi. Iliescu si Constantinescu numai au inchis locurile de munca. Poate daca astia-s independenti or sa se gindeasca la tara si n-or sa fure atita". LUCIAN STANCIU Liberalii si taranistii se aduna astazi pentru Cintecul de lebada al CDR Greu de crezut ca taranistii si liberalii vor mai gasi o solutie de compromis pentru a pune capat conflictului care-i macina pe liderii celor doua partide, conflict care a atins apogeul la ultima sedinta BNC a PNTCD. La acea vreme, taranistii, prin vocea prim-vicepresedintelui Ioan Muresan, i-au amenintat pe liberali cu excluderea din CDR daca acestia nu vor fi "reprezentati la cel mai inalt nivel" in cadrul Consiliului Conventiei, convocat de presedintele CDR, Ion Diaconescu. "Marul discordiei" dintre cele doua partide a fost, pentru inceput, participarea liberalilor pe liste separate in cadrul alegerilor locale care au avut loc in acest an. Scorul obtinut de liberali in urma localelor i-a situat intr-o pozitie care le permite negocierea cu alte formatiuni politice pentru alegerile din toamna de pe pozitia de invingatori, adica a celor care pot pune conditii in incheierea unei aliante. Pe de alta parte, rezultatele obtinute de taranisti la aceleasi alegeri locale au fost catastrofale, fapt pentru care PNTCD se afla acum intr-o pozitie deloc confortabila pentru negocieri. In loc sa ia "taurul de coarne" si sa-i sanctioneze pe cei care au condus campania, taranistii s-au multumit sa-si gaseasca un tap ispasitor, in speta PNL, care a fost acuzat ca este principalul vinovat pentru rezultatul taranistilor. Intre PNL si PNTCD, ambele partide inregimentate in CDR, exista un protocol care prevede participarea la alegerile generale pe liste comune si sustinerea unui candidat unic la prezidentiale. Numai ca liberalii par din ce in ce mai hotariti sa-si urmeze propriul drum, in vreme ce PNTCD are planuri de restructurare a Conventiei (fuziunea cele doua partide ecologiste componente, cooptarea ANCD - prin absorbtie cu PNTCD, UFD si, bineinteles, PNL). Dupa repetate convocari la negocieri si incercari de a se ajunge la un compromis, taranistii au decis sa nu mai astepte decizia finala a liberalilor de a se reintoarce in CDR. Aceasta din cauza ca raspunsul liberalilor a fost aminat pina pe data de 18 august, prea tardiv pentru PNTCD. PNTCD nu renunta la Isarescu Conditiile impuse de taranisti pentru relansarea tratativelor cu PNL cuprind, printre altele, cererea ca PNL sa fie reprezentat la cel mai inalt nivel la intrunirile CDR si acceptarea candidatului sustinut de PNTCD la prezidentiale, respectiv Mugur Isarescu. Implicit, taranistii cer liberalilor sa renunte la candidatul propriu pentru cea mai inalta functie in stat, Theodor Stolojan. In ultima instanta, Stolojan ar putea fi acceptat de PNTCD pentru postul de premier, doar in tandem cu Mugur Isarescu. O ultima conditie esentiala a taranistilor este aceea ca PNL sa puna capat negocierilor cu ApR, partid catalogat de PNTCD ca "formatiune politica de sorginte socialista", si sa accepte UFD in cadrul Conventiei. In schimb, liderii PNTCD ofera liberalilor copresedintia CDR restructurata. MIHAELA CONSTANTINESCU Liberalii au incercat sa-l impuna taranistilor pe Stolojan PNL a fost reprezentat ieri la sedinta Conventiei de doi dintre negociatorii partidului, vicepresedintii Crin Antonescu si Paul Pacuraru. Acesta din urma ne-a declarat ca "oferta" pe care liberalii urmau sa o faca taranistilor avea in vedere constituirea unei aliante, "alta decit CDR", care sa fie constituita in jurul unui program economic liberal si care sa-l sustina pe Theodor Stolojan in cursa pentru Presedintia Romaniei. Potrivit lui Paul Pacuraru, constructia politica pe care PNL o propune celor care le sint, cel putin din punct de vedere formal, parteneri in Conventie, ar urma sa se numeasca Alianta Liberal Democrata. In viziunea liberalilor, la aceasta alianta ar putea adera toate fortele politice dispuse sa sprijine candidatura la presedintie a lui Stolojan, mai putin PDSR si PRM. Astfel, apreciaza Pacuraru, Alianta Liberal Democrata ar putea fi formata din PNTCD, PNL, ANCD, UFD, ApR. Liberalii insa nu au luat in calcul elementele tehnice ale constructiei politice pe care au propus-o ieri taranistilor, cum ar fi participarea pe liste separate sau comune la alegeri sau structura de functionare. "Important este ca ideea sa fie acceptata. Dupa aceea, ne putem intilni zi de zi ca sa punem la punct detaliile", a spus liderul PNL. Cu toate acestea, inaintea sedintei CDR, surse din conducerea liberalilor ne-au declarat ca, cel mai probabil, taranistii nu vor accepta "oferta" PNL. De altfel, este cel mai probabil ca nu numai PNTCD va refuza propunerea PNL, ci si UFD, hotarit sa mearga alaturi de taranisti intr-o formula restructurata a Conventiei. In aceasta eventualitate, apreciau sursele citate, urma ca liberalii sa ia un "time-out" pina la Congres, care va aproba politica de aliante a partidului. MADALINA SISU Posta electronica Sint buni domnilor! Sau, cel putin sint niste oameni inteligenti care, prin pregatirea lor profesionala si de viata, au o sansa sa conduca bine aceasta corabie in deriva care se numeste Romania. Toti ne-am saturat de agramati, de aventurierii pe care aceste vremuri i-au scos la suprafata si de alti "Neica nimeni". Dupa opinia mea, acest tandem este o solutie. Viorel Gurcan Daca se vrea ca Romania sa cunoasca ceea ce cu adevarat inseamna democratia si nu doar vorbe si minciuni spuse de atitia si atitia, atunci ne trebuie oameni ca cei doi. Fie ca ne place sau nu situatia din tara noastra, la ora actuala oamenii ar trebui sa-si schimbe ei insisi mentalitatea si sa nu mai caute vinovati. Acesti doi oameni sint, dupa parerea mea, cei mai potriviti pe care Romania ii are la ora actuala. Doi tehnocrati care stiu sa minuiasca banii si stiu ce si unde trebuie. Asta este un lucru de baza pe care toti oamenii din tarile puternic dezvoltate il pun in aplicare. As vrea sa spun doar ca romanii de aici ii sustin din tot sufletul pe acesti doi oameni care au nevoie de ajutorul nostru, al tuturor, ca sa scoatem tara din impas si sa aratam tuturor ca Romania este mult mai mult decit ce cred ei. Sa ne ajute Dumnezeu! Adi, Miami, FL, USA Eu sint de acord numai cu dl Mugur Isarescu. Nu sint de acord cu dl Stolojan din doua motive: 1. Domnul Isarescu ca presedinte nu poate lucra cu dl Stolojan ca premier. Acesta (Stolojan) va dori sa aiba propriile lui idei. Pina acum nimeni nu stie care sint acestea. Dl. Isarescu a dovedit practic ce stie sa faca si ce vrea sa faca. 2. Dl Stolojan a cochetat cu comunistii. El l-a preferat pe Iliescu dlui Emil Constantinescu (in anul 1996) spunind ca el alege "valoarea". Orice roman cu buna credinta stie ce valoare are Iliescu. Atunci, de ce romanii trebuie sa riste alegind acest necunoscut? Numai cuplati la partide politice si nu ca "independenti salvatori" pot fi realmente luati in considerare. Cit ar fi de dezamagitoare viata politica/parlamentara din Romania, orice democratie ce se pretinde europeana trebuie sa functioneze prin partide si nu prin solutii ad-hoc, cu candidati "independenti". Chirila Gheorghe Victor Surdu a pus bazele Partidul Social-Agrar Roman "Oamenii s-au adunat ca albinele la stup" Scena politica romaneasca se va imbogati curind cu un nou partid. Acesta va fi infiintat pe bazele grupului de sprijin pentru Programul lui Mugur Isarescu si se va numi Partidul Social-Agrar Roman. Coordonatorul acestui grup este demisionarul din PSDR, Victor Surdu, care ne-a declarat ca, pina in prezent, au aderat 10.200 de persoane. Intrebat cum a reusit sa adune, intr-o perioada atit de scurta, un numar atit de mare de adepti, Surdu ne-a spus ca "a impinzit niste tabele in tara si oamenii s-au adunat ca albinele la stup". Potrivit lui Surdu, viitorul partid va fi unul de centru, cu doctrina social-liberala, iar programul va fi bazat pe Strategia economica a Romaniei pe termen mediu, "extins la componenta sociala si la politicile agroindustriale". Daca viitoarea formatiune politica va fi preocupata de politicile agricole, nu puteau lipsi, din comitetul de coordonare, persoanele din domeniu. Astfel, conform declaratiilor lui Victor Surdu, din comitet mai fac parte dr. ing. Adrian Radulescu, presedintele Asociatiei Fermierilor din Romania, Gheorghe Liciu, presedintele Asociatiei Generale a crescatorilor de tauri, si altii. Se preconizeaza ca viitorul partid sa acorde o atentie speciala "artei si culturii", asa explicindu-se prezenta, in fruntea Departamentului de Arta si Cultura, a compozitorului Ion Cristinoiu si a tenorului Florin Georgescu, de altfel buni prieteni ai lui Victor Surdu. Actele de constituire a viitorului partid vor fi depuse la tribunal cel mai probabil saptamina viitoare, urmind ca la sfirsitul lunii august sa aiba loc Congresul de constituire. Victor Surdu afirma ca formatiunea va face "propaganda din casa in casa, din poarta in poarta, ca sa arate ca Mugur Isarescu este viitorul Romaniei, salvarea tarii din necaz". De asemenea, Surdu sustine ca i-a spus primului-ministru, inca de saptamina trecuta, despre aceasta initiativa, iar raspunsul lui Isarescu ar fi fost ca "saluta initiativa noastra si ureaza succes ambelor parti, adica si noua si lui". MADALINA SISU Bref Democratii suceveni nu-l mai vor pe liste pe Cristian Dumitrescu in Parlament Biroul Municipal al PD Suceava si-a desemnat, la sfirsitul saptaminii trecute, candidatii care vor intra in cursa pentru un loc eligibil la alegerile parlamentare. In ciuda secretului pastrat asupra persoanelor nominalizate, am reusit sa aflam care sint cei pe care democratii din municipiul Suceava si i-ar dori in parlament. Astfel, primul loc la Camera Deputatilor este ocupat de prefectul Vasile Ilie, care este urmat de actualul deputat Mihai Chiriac si de Gheorghe Cotin, director in cadrul Prefecturii si secretar general al organizatiei judetene. In ceea ce priveste Senatul, primul loc este ocupat de Eugen Uricec, director al SC CASTOR SA, presedintele organizatiei municipale. Este surprinzatoare nedesemnarea pe liste a senatorului PD de Suceava Cristian Dumitrescu, liderul grupului PD din Senat. Propunerile BPM al PD Suceava vor fi analizate in cadrul Biroului Permanent Judetean, alaturi de nominalizarile celorlalte filiale din judet. (T.A.) Magureanu inghite PUNR Astazi se semneaza actul disparitiei PUNR de pe scena politica romaneasca: fuziunea cu PNR. Dupa cum a declarat in urma cu patru zile deputatul PUNR Ioan Gavra, noul partid va fi "unul national, chiar nationalist". Protocolul de fuziune va stabili pasii concreti care vor duce la fuzionarea celor doua partide, inclusiv la nivelul organizatiilor. Biroul Executiv si Biroul Permanent al noii formatiuni politice vor fi formate din reuniunea conducerilor actuale ale celor doua partide. PUNR si PNR au decis sa se uneasca in momentul in care au realizat ca, separat, nu au nici o sansa de a mai intra in parlament dupa alegerile din toamna. Consiliile celor doua formatiuni vor vota in viitor numele noii formatiuni politice. (T.G.) Liviu Spataru apara SRI "Declaratii de genul acesta sint de natura sa invenineze societatea romaneasca si sa cultive neincrederea cetatenilor in institutiile esentiale ale statului roman, in speta SRI. Am fost secretarul Comisiei Permanente Mixte a Camerei Deputatilor si Senatului pentru controlul activitatii SRI in perioada noiembrie 1997 - martie 2000 si pot spune, bazindu-ma pe deplina cunoastere a realitatii, ca Serviciului Roman de Informatii ii sint straine orice fel de manifestari proprii politiilor politice. Am primit in perioada in care am activat la comisie multe sesizari de la diversi cetateni pe aceasta tema, verificarile facute scotind de fiecare data la iveala comportamentul normal si legal al serviciului. Pe de alta parte, parlamentului i se pot imputa multe, dar Comisia parlamentara insarcinata cu controlul SRI si-a facut permanent datoria. Consider ca SRI este una dintre putinele institutii ale statului care a actionat in permanenta in conformitate cu legile si in folosul cetatenilor", a declarat ieri deputatul Liviu Spataru, in replica la acuzatiile aduse serviciului de catre un alt fost membru al Comisiei SRI, deputatul Vasile Matei. Cu mina pe Biblie si pe Constitutie, functionarii publici au jurat sa nu fure, sa nu minta si sa nu ia bunul altuia Angajatii Ministerului Functiei Publice au depus, ieri, juramintul de credinta, potrivit Legii statutului functionarului public. Potrivit ministrului functiei publice, Vlad Rosca, institutia pe care o conduce este singura care a realizat la timp constituirea unui corp al functionarilor publici "care nu vor mai putea fi schimbati pe criterii politice". In acest context, Rosca a precizat ca reforma in administratia publica centrala va continua prin "profesionalizarea structurilor administrative la toate nivelurile" si prin diminuarea coruptiei si a birocratiei. "Daca vor mai aparea fenomene de lipsa de respect fata de cetateni din partea functionarilor publici, seful ierarhic poate lua masurile cele mai dure, mergind pina la eliberarea din functie a acestora", a afirmat, ieri, ministrul functiei publice, sub ochii caruia 75 de functionari ai ministerului au jurat cu mina pe Biblie si pe Constitutie.(O.V.) 