 Creditele pentru case stau la mina inflatiei Rezolvarea problemei locative in tarile occidentale si Israel a facut obiectul unei singure solutii: creditul ipotecar. Din pacate, acesta nu poate actiona eficient atunci cind inflatia anuala se ridica la peste 30%, ca in cazul Romaniei. Nu ramine decit ca imprumuturile sa se exprime intr-o valuta puternica: dolar sau euro, pentru a nu mai avea probleme cu inflatia noastra de 40%, ci doar cu a lor, de 2-3% anual. ANL practica un gen de credit ipotecar, in euro, dar care, fortat de posibilitati, are un impact redus. Bancile nu ofera nici atit: imprumuturile lor pentru locuinte nu sint credite ipotecare. Nu poti procura o locuinta pe baza unui credit bancar la care garantia rambursarii imprumutului o constituie tocmai ipotecarea imobilului in cauza, ci trebuie adusa ca garantie o alta proprietate, alaturi de mai multi giranti. Aceasta n-ar fi insa o chestiune insurmontabila daca respectivele credite ar fi exprimate nu in lei (cu dobinda pe masura, corelata cu rata de inflatie), ci in valuta. Unde-i hiba, de ce nu se intimpla totusi asa? Banca centrala nu agreeaza creditele in devize pentru case, fiindca s-ar amplifica dolarizarea economiei. Poate ca BNR are dreptate, dar, in acelasi timp, lipsa acestei modalitati de creditare ne plaseaza in mijlocul unui cerc vicios. Cine l-ar putea intrerupe? Doar investitorii straini. Piata occidentala este una saturata de investitii imobiliare ceea ce, teoretic, ii obliga pe intreprinzatori sa-si indrepte disponibilitatile catre est. Calculele le sint favorabile. O garsoniera pe care o pot cumpara cu 7.000-9.000 dolari le ofera o chirie lunara de 80-100 de dolari, care constituie un echivalent de dobinda mai bun ca la orice depozit bancar din tara lor. Si totusi investitorii straini manifesta retinere. Prefera sa se indrepte catre Cehia, Polonia sau Ungaria, dar nu spre Romania. Care-i cauza? Ei acuza ca in "curtea" romaneasca nu este inca suficient de curat: legislatia nu e stabila, iar puterea de cumparare e fluctuanta. Acuza ca nivelul de trai se inclina sub fiecare corectie de inflatie sau de rata de schimb. IONUT BALAN Contractantul unui credit pentru cumparare de locuinta are de platit rate intre 5 si 20 de ani Creditele acordate de bancile comerciale sint fie pentru construirea, fie pentru cumpararea de locuinte, amenajari sau reparatii de locuinte. Bancile care deruleaza astfel de credite sint Banca Comerciala Romana (BCR), Banca Romana pentru Dezvoltare (BRD), Banca Transilvania, Casa de Economii si Consemnatiuni (CEC), Banca Romana de Scont (BRS). In toate cazurile, pentru obtinerea acestui tip de credit trebuie sa existe ipoteci de rangul I asupra unor imobile, pe linga celelalte garantii si giranti. Durata creditarii se intinde pe 5, 10, 15 si 20 de ani, in functie de banca, iar nivelul dobinzii fluctueaza in functie de evolutia pietei. BCR are in derulare creditul "CAMINUL" pe termen de maximum 10 ani. BRD crediteaza cumpararea de locuinte pe o perioada de maximum 15 ani, iar pentru casele de vacanta pe maximum 10 ani. CEC merge pe o scadenta a imprumutului de pina la 20 de ani. BRS ofera doua posibilitati: creditul "punte" pe o durata de pina la 90 de zile, atunci cind solicitantul doreste cumpararea sau inceperea construirii unei locuinte, vinzind o alta locuinta aflata in proprietatea sa, si creditul propriu-zis pentru cumpararea de locuinte, neconditionat de vinzarea altui imobil, care se acorda pe un termen de 5 ani. Solicitantii pot primi intre 60% si 75% din volumul creditului In ceea ce priveste BRD, dobinda creditului variaza intre 48% si 49%, la care se adauga un comision de gestiune situat la 0,3% din valoarea creditului, precum si un comision de ipoteca de 35.000 lei. La BCR, dobinzile la credite oscileaza intre 41% si 43%. Rata lunara totala (dobinda + credit) nu va putea fi mai mare de jumatate sau mai mica de o cincime din veniturile nete lunare realizate de familia solicitantului si de cei care o gireaza. Dobinzile creditelor acordate de CEC pentru cumpararea si construirea de locuinte se ridica la 47% pe an. BRS percepe o dobinda de 49% - 64% pe an pentru creditul "punte" si intre 51% si 66% pe an pentru celalalt tip de credit, interval determinat de bonitatea clientului. Bancile comerciale finanteaza pina la 70% din valoarea creditului, in cazul BRD, 75% la BRS si pina la 60% la BCR. Avansurile solicitate de banci se calculeaza procentual si se raporteaza la valoarea creditului solicitat. Ele se plaseaza la 35% la BRD, 25% la BRS sau 15% la BCR din totalul creditului acordat. Creditele pentru reparatii se acorda pe o durata cuprinsa intre unul si 5 ani Creditele pentru amenajarea si reparatia locuintelor au conditii ceva mai avantajoase comparativ cu cele care servesc la cumpararea caselor. Creditul "PRIETENUL CASEI" se acorda de catre BCR in scopul amenajarii si repararii de locuinte (alimentare cu gaze, caldura, apa si energie electrica, extinderi, consolidari, reparatii etc.), pe termen de maximum 5 ani, persoanelor fizice care realizeaza venituri lunare certe. Garantarea creditului se va face cu veniturile nete lunare realizate de solicitant, sotul/sotia acestuia, precum si de catre girantii platitori. Avansul se situeaza la minimum 15% din valoarea devizului de reparatii. Rata dobinzii perceputa de CEC la credite pentru modernizarea, consolidarea sau repararea locuintelor se ridica la 47% si se acorda pe o durata de pina la 5 ani. Rata creditului si dobinda lunara nu trebuie sa depaseasca jumatate din veniturile nete lunare ale sotului, sotiei si ale celorlalte persoane fizice care garanteaza pentru ei. Valoarea minima a garantiilor reale acceptate de CEC va fi cel putin egala cu creditul solicitat plus dobinda calculata pentru 30 de zile. Creditele acordate de BRS pentru efectuarea de lucrari de amenajari, extinderi si reparatii pentru imobile se intind pe o perioada de pina la 2 ani, iar valoarea creditului este de maximum 100 milioane de lei. Solicitantul de credit trebuie sa faca dovada ca este proprietarul imobilului (liber de sarcini), iar acesta va fi ipotecat in favoarea bancii in vederea acoperirii necesarului de garantii. Rambursarea creditului se face in rate lunare egale al caror nivel, impreuna cu dobinda aferenta, nu trebuie sa depaseasca jumatate din venitul net cumulat realizat de imprumutat. Dobinda scade la 53% pe an daca perioada pina la scadenta nu depaseste 12 luni. GABRIELA TINTEANU Kompass introduce companiile romanesti pe piata virtuala Compania multinationala Kompass a lansat prima editie a Anuarului 2000/2001, care contine informatii detaliate despre mediul de afaceri romanesc. Compania a structurat o baza de date care contine informatii detaliate despre firme, produse si servicii din toate sectoarele economice, care sint destinate facilitarii legaturilor de afaceri. Aceste informatii sint prezentate in volume tiparite, pe compact-discuri si pe Internet. Informatia este structurata intr-un sistem de clasificare care acopera 71 de sectoare economice, 1.800 grupe de produse in cadrul sectoarelor si peste 52.000 de produse si servicii, intr-un limbaj universal de comunicare disponibil in 38 de limbi. Profilul unei companii prezentate de Kompass include date de identificare si de contact, descrierea activitatilor, conducerea companiei, numarul de angajati si capitalul social. (L.M) Consiliul Concurentei cere abrogarea monopolului asupra comercializarii alcoolului Consiliul Concurentei propune guvernului abrogarea Ordonantei 181/2000, care instituie monopolul de stat asupra comercializarii alcoolului deoarece aceasta contravine prevederilor Legii concurentei si acordurilor internationale la care Romania este parte. Conform Consiliului, instituirea unui monopol cu caracter comercial contravine dispozitiilor constitutionale, care prevad obligatia statului de a asigura libertatea comertului si protectia concurentei. De asemenea, Legea concurentei interzice orice actiuni ale organelor administratiei publice care duc la impiedicarea sau denaturarea concurentei, prin decizii care limiteaza libertatea comertului sau autonomia agentilor economici. OUG 181/2000 contravine Legii concurentei, prin practicile anticoncurentiale de fixare concertata, in mod direct, a preturilor de vinzare, prin limitarea si controlul productiei si distributiei, impartirea pietelor de desfacere si a surselor de aprovizionare, prin conditii inegale la prestatii echivalente. Totodata, dispozitiile ordonantei vin in contradictie si cu prevederile Tratatului de la Amsterdam, care obliga statele membre sa ajusteze treptat monopolurile, precum si cu Acordul European de Asociere intre Romania si comunitatile europene si statele membre, care prevede un termen de cinci ani pentru ajustarea oricarui monopol de stat cu caracter comercial. (G.T.) In noiembrie, Cursul de schimb s-a luat la trinta cu zvonurile si inflatia Dupa un parcurs previzibil, moneda nationala a incheiat luna noiembrie cu o depreciere de 2,07% (25.364 lei/dolar - 30 noiembrie, comparativ cu 24.850 lei/dolar - 31 octombrie). Cresterea de curs in cauza, una dintre cele mai reduse din anul 2000, a avut legatura directa cu interventiile aproape zilnice ale bancii centrale, interesata ca deprecierea leului sa se plaseze, in medie, la 20 lei/dolar pe zi. In acest fel Banca Nationala a reusit sa taie o parte din elanul inflatiei care probabil se va situa in cea de a treia luna de toamna sub limita de 2,5%, sa anuleze zvonurile, care imediat dupa alegeri au urcat cursurile de la casele de schimb cu 500-700 lei/dolar peste cotatia oficiala, sa indeparteze panica creata de cozile de la doua banci si sa n-o lase sa se propage in sistem. In lipsa unui numar mare de emisiuni de titluri de stat, BNR a atras surplusul de lei din piata plasind bancilor comerciale titluri din portofoliul propriu, ceea ce a reusit sa incurajeze plasamentele in moneda nationala si sa le restringa pe cele in valuta. Fara a blama sau lauda strategia bancii centrale trebuie spus doar ca o astfel de abordare implica si riscuri. In lipsa unei autentice reforme structurale si fara "supapa" suplimentara constituita de curs se acumuleaza tensiuni care mai apoi se pot materializa in dezechilibre. In aceeasi ordine, imposibilitatea ca rezerva valutara sa acopere minimum trei luni de import la finele anului 2000 poate sa determine evaluari negative din partea unor agentii de rating. Aceasta nu inseamna insa ca optica BNR se va modifica in luna decembrie. Banca centrala va trebui sa lupte mai departe cu zvonurile si presiunea, care nu-i vor permite sa accepte o depreciere a leului mai mari de 3%. Analistii spun ca nici fizic nu este loc de mai mult pentru ca ultima luna a anului are putine zile lucratoare. De surplus de moneda nu se va mai ocupa in decembrie BNR ci Ministerul Finantelor care va atrage pe baza titlurilor de stat minimum 3900 miliarde de lei. IONUT BALAN Dupa RomTelecom, Evolutia ratei de schimb: 31 decembrie 1999 - 30 noiembrie 2000 Perioada USD Dinamica EURO Dinamica 31 decembrie 1999 18.255 - 17.996 ianuarie 2000 18.465 1,15 18.115 0,66 februarie 2000 18.892 2,31 18.409 1,62 martie 2000 19.480 3,11 18.621 1,15 aprilie 2000 20.076 3,06 18.224 -2,13 mai 2000 20.697 3,09 19.301 5,91 iunie 2000 21-358 3,19 20.434 5,87 iulie 2000 21.890 2,49 20.245 -0,93 august 2000 22.973 4,95 20.654 2,02 aeptembrie 2000 24.169 5,21 21.277 3,02 octombrie 2000 24.880 2,82 20.896 -1,80 noiembrie 2000 25.364 2,07 21.986 5,21 S.N. Radiocomunicatii - a doua mare privatizare pe piata romaneasca de telecomunicatii Societatea Nationala de Radiocomunicatii se va privatiza in curind, avind in vedere ca guvernul a mandatat, miercuri seara, Agentia Nationala pentru Comunicatii si Informatica (ANCI) sa vinda un pachet de minimum 35% din actiunile detinute de stat la S.N. Radiocomunicatii. In vederea demararii procedurilor de privatizare se mai asteapta, insa, avizelele MApN, MI si ale Serviciului de Telecomunicatii Speciale, care urmeaza a fi gata pina joia viitoare. Potrivit deciziei guvernului, ANCI trebuie sa majoreze capitalul social al S.N. Radiocomunicatii inainte de privatizare, astfel incit cumparatorul sa detina, in final, maximum 70% din capitalul total al societatii. Salariatii acesteia, care vor sa devina actionari, vor avea la dispozitie un pachet de 5% din totalul actiunilor, pe care le pot achizitiona. Restul actiunilor se vor vinde prin negociere directa cu operatori din sectorul telecomunicatiilor sau cu consortii formate din operatori si investitori financiari care trebuie sa aiba experienta in operarea si dezvoltarea retelelor de telecomunicatii, sa aiba cifra de afaceri pe ultimul an financiar de cel putin 100 de milioane de dolari proveniti din activitati de furnizare a serviciilor de telecomunicatii si sa nu aiba sau sa nu fi avut vreun litigiu cu statul roman. Dintre investitorii care se vor arata interesati de privatizarea S.N. Radiocomunicatii vor fi selectati doar cei care se vor arata dispusi sa renunte la orice alta investitie concurentiala in Romania. Consultanta pentru privatizare va fi acordata de consortiul condus de ABN AMRO Corporate Finance (incluzind firma de avocatura Linklaters&Partners), iar auditul va fi facut de PricewaterHouse Coopers. Decizia guvernului ca statul sa-si mentina, totusi, proprietatea asupra a cel putin 25% din actiunile societatii dupa privatizare este motivata prin faptul ca acest lucru ar avea cel putin doua efecte pozitive: primul - acela ca statul ar beneficia de o eventuala crestere a valorilor actiunilor sale si al doilea - acela ca participarea statului ar asigura investitorului garantia ca guvernul va sustine procesul de restructurare a societatii. Privatizarea S.N. Radiocomunicatii va fi cea de-a doua mare privatizare in domeniul telecomunicatiilor din Romania, dupa privatizarea S.N. RomTelecom de catre firma greaca OTE, in urma cu doi ani. (O.P.) Caldura vine din Tara Soarelui-Rasare Statul se imprumuta pentru a da caldura si apa calda minerilor Guvernul a mandatat, ieri, Ministerul Finantelor sa se imprumute de pe piata externa si sa finanteze lucrarile de imbunatatire si extindere a sistemului de termoficare si distributie a apei calde in Valea Jiului, astfel incit, in cel mai scurt timp, toate locuintele din aceasta zona sa poata avea acces la aceste utilitati. Hotarirea guvernului autorizeaza Termoelectrica sa angajeze lucrarile de reabilitare a CET Paroseni si a retelei de transport si distributie a apei fierbinti cu un singur contractant - un consortiu format din doua firme japoneze si una finlandeza. Pretul total al lucrarilor se va ridica la aproximativ 25 milioane de euro, bani pe care Termoelectrica va trebui sa-i ramburseze in 10 ani. De asemenea, Compania Nationala a Huilei a fost autorizata de guvern sa angajeze contractarea echipamentelor si a utilajelor necesare modernizarii si retehnologizarii exploatarilor miniere Paroseni si Vulcan, precum si a uzinei de preparatie de la Coroiesti. Costul total al acestor lucrari se va ridica la aproximativ 7.300 milioane de yeni si 65,7 milioane de euro, suma urmind a fi rambursata de CNH in termen de 5 ani. De mentionat ca, in afara de angajarea firmelor japoneze in procesul de executie a lucrarilor din Valea Jiului, finantarea lucrarilor de la exploatarile miniere se va face cu participarea Bancii Japoneze de Comert Exterior si a Agentiei de Credite si Export a Japoniei. OANA PATRAULESCU In numele "bunei credinte", guvernul are grija de BNR Ordonanta care spala de pacate Pe ultima suta de metri, dinspre guvern a inceput sa ploua cu ordonante de urgenta. Printre cele cu caracter social sau de maxima urgenta, vezi Termoelectrica, se mai strecoara si unele texte care incearca sa asigure protectie angajatilor BNR de la directia de supraveghere bancara. Astfel, potrivit unei ordonante de urgenta adoptate joi seara, salariatii BNR implicati in supravegherea bancara nu raspund pentru faptele savirsite in virtutea atributiilor de serviciu. Motivatia adoptarii ordonantei este asigurarea cadrului legal de protectie a personalului si a institutiei responsabile cu supravegherea bancara deoarece, pina in prezent, impotriva a doi salariati din BNR au fost initiate actiuni judiciare a doua banci pentru fapte intreprinse pentru realizarea atributiilor lor de serviciu derivate din Legea Bancara si Legea privind statutul BNR. Se pune intrebarea: de cind executivul se implica "prin lege" in activitatea justitiei? Ca sa nu mai vorbim despre faptul ca respectiva ordonanta este data pentru completarea articolului 26 din statutul BNR, dar textul face referire la Legea Bancara, care este lege organica. "Nici o persoana angrenata in activitatea de supraveghere nu poate fi subiect pasiv al niciunei actiuni, plingeri, cereri sau raspunderi in legatura cu executarea imputernicirilor sau indeplinirea atributiilor rezultate din activitatile sale in legatura cu aplicarea legii bancare realizate cu buna credinta". Cine stabileste aceasta "buna credinta" si pe ce criterii ramine o necunoscuta. Ceea ce ramine neclar este necesitatea acestei noi prevederi legislative. Sa fie vorba de posibila schimbarea a Consiliului de Administratie al BNR? Daca totul a fost clar si curat la directia de supraveghere, de ce mai era necesara aceasta subliniere "de buna credinta". Mai exact, pentru o fapta cu finalitate negativa nu exista nici un fel de pedeapsa pentru ca... hotaririle au fost de buna credinta! Totodata, aceasta ordonanta adoptata "pe picior" creeaza un precedent pentru alte institutii cu "bube" precum CNVM sau FPS. (G.T.) 