 Solicitind eliberarea conationalilor lor din temnitele Moscovei, Doi ceceni au luat ostatici 41 de civili rusi Doi barbati ceceni inarmati au deturnat marti un autocar in Caucazul de Nord, luind 41 de ostatici si cerind in schimb eliberarea a cinci ceceni aflati in inchisoare pentru o deturnare de avion care a avut loc in 1994. La aproximativ cinci ore de la declansarea crizei, Parchetul teritorial din Stavropol, regiune invecinata Ceceniei, a anuntat debutul unei operatiuni de "neutralizare a teroristilor", dar informatia a fost dezmintita de un responsabil al politiei regionale, colonelul Viktor Barnas. El a negat ca un asalt ar fi fost in curs la orele amiezii, asigurind insa ca se desfasoara convorbiri cu teroristii. Citeva ore mai tirziu, agentiile de presa anuntau ca Barnas a fost ranit in cursul acestor convorbiri, precum si soferul autocarului. Autobuzul se afla aproape de aeroportul de la Mineralniie Vodi, in vecinatatea Ceceniei, unde armata rusa detine pozitii din 1999. Luarea de ostatici s-a produs la 6.45 (ora locala, 4.45 ora Romaniei), in apropiere de orasul Nevinomisk, situat la aproximativ 150 de kilometri de statiunea termala Mineralniie Vodi, dupa care teroristii s-au indreptat spre aeroportul acesteia. Autocarul a fost oprit pe podul de pe autostrada Rostov-Baku, blocat de doua camioane, un tanc si incercuit de un important dispozitiv format din luptatorii brigazii speciale antiteroriste Alfa, totul fiind supravegheat de un elicopter. Potrivit serviciilor de securitate locala, cei doi teroristi ceceni, mascati si inarmati, au cerut, pe linga eliberarea celor cinci ceceni, condamnati in Rusia la cite 15 ani de inchisoare, un elicopter, arme - sase mitraliere si doua lansatoare de grenade, amenintind ca vor ucide pasagerii daca cererile nu le vor fi satisfacute. Serviciile ruse de securitate afirma ca au fost eliberati noua ostatici, intre care femei si copii, in autocar raminind aproximativ 30 de persoane. Trei dintre cei eliberati au fost spitalizati, doi fiind in stare de soc si suferind de hipertensiune, iar o a treia persoana, ranita pare-se in urma unui schimb de focuri, a fost operata. Fortele de securitate au adus la autobuz apa, gheata si bauturi calde. De asemenea, mai multe ambulante sint pregatite pentru orice interventie de urgenta, ca si spitalele din regiune. Presedintele cecen Aslan Mashadov a condamnat "luarea ca ostatici de cetateni rusi civili" si a acuzat autoritatile de la Moscova de "ingaduinta" pentru ca nu au putut sa asigure securitatea civililor in zona in care detin controlul. CAMELIA MUNTEAN Bacterii extraterestre in atmosfera Pamintului Oamenii de stiinta britanici considera ca au gasit bacterii din spatiul extraterestru la intrarea in atmosfera Pamintului, relateaza "The Times". Daca va fi confirmata, aceasta descoperire va constitui cea mai puternica dovada pentru o teorie controversata inca, a panspermiei, potrivit careia viata a aparut si a evoluat in spatiu, ajungind pe Pamint (si poate si pe alte planete) prin intermediul cometelor si al asteroizilor. Savantii au colectat cu ajutorul unor baloane speciale mai multe mostre de aer de la o altitudine de 41 de kilometri, chiar la iesirea in spatiul extraterestru. La analiza, in mostrele respective s-au gasit bacterii despre care cercetatorii sint convinsi ca provin din spatiu. "Sansele de a gasi ceva terestru la o altitudine de 41 de kilometri sint foarte mici. Se poate intimpla doar ca rezultat al unor eruptii violente ori al unor resturi lasate de misiunile spatiale, dar noi am detectat intre una si zece aglomerari de astfel de bacterii pe litru de aer. Este o cantitate uriasa", a declarat unul dintre autorii descoperirii, profesorul Chandra Wickramasinghe, de la Universitatea Cardiff. Oamenii de stiinta incearca sa cultive si sa dezvolte aceste bacterii in mediu de laborator si sa le examineze ADN-ul.(I.A.) America a fost descoperita de japonezi! Japonezii au descoperit si colonizat continentul american cu mii de ani inaintea vikingilor sau a lui Cristofor Columb, arata un nou studiu realizat de cercetatorii Universitatii Michigan, sub conducerea doctorului in antropologie Loring Brace. Potrivit "The Daily Telegraph", echipa lui Brace a descoperit dovezi care atesta ca Japonia a fost "rampa de lansare" a unui important val de colonizare a Lumii Noi, acum circa 15.000 de ani. Precedentele studii antropologice mentionau si ele o colonizare asiatica pre-vikinga, insa apreciau ca valul migrator a plecat de undeva din China sau din Mongolia. Studiul supervizat de Brace, care a insumat eforturile mai multor oameni de stiinta americani, chinezi si mongoli, a constat in masurarea si analizarea comparativa a caracteristicilor faciale ale celor mai vechi cranii gasite pe teritoriul Europei, Asiei si Americii. Astfel s-a stabilit ca stravechii colonisti ai Americii nu provin din rindul nici unei rase din Asia continentala, ci din cel al populatiei Ainu, din Japonia, si al predecesorilor acestora, cunoscuti drept Jomon. Printre descendentii colonistilor niponi se numara triburile indiene Iroqui, Blackfoot si Sioux. CONSTANTIN VLAD Universul, dezvaluit de un computer Universitatea din Durham, nord-estul Angliei, va prezenta astazi in premiera un supercomputer dotat cu o capacitate foarte mare de stocare a datelor si de rulare a programelor, cu ajutorul caruia specialistii spera sa poata descoperi secretele originii universului. Cel mai mare computer din Marea Britanie, botezat "Cosmology Machine", a costat 2 milioane de dolari si este unul dintre cele mai puternice din Europa. "Computerul ne va permite sa recream intregul proces al evolutiei Universului, de la Big Bang pina in prezent", a declarat profesorul Carlos Frenk. La o capacitate de 10 miliarde de calcule pe secunda, computerul va prelua enorma cantitate de date despre galaxii, stele, gazele cosmice si misterioasele "gauri negre" din univers pentru a calcula modul in care s-au format si au evoluat sistemele solare. Supercomputerul a fost creat de compania Sun Microsistems si are o memorie echivalenta cu cea cuprinsa in 11.000 de CD-ROM-uri. (L.C.) Femeia-scorpion O tinara de 24 de ani din Malaysia a dat dovada de un curaj nebunesc si a stat inchisa impreuna cu 2.700 de scorpioni, timp de 30 de zile, intr-o camera de sticla, transmit agentiile de presa. Curajoasa Malena Hassan a convietuit pasnic cu veninoasele creaturi, reusind sa stabileasca un nou record mondial. Fotoreporterii si admiratorii sai s-au inghesuit sa o fotografieze alaturi de o gramada de scorpioni pe care Malena tinea miinile fara pic de teama. ISABELLA ALEXANDRESCU Caruselul groazei Adolescentii si copiii veniti sa se destinda in Parcul de Aventuri si Distractii din statul american Michigan au trecut prin clipe de spaima deoarece Roata Mare, numita "Roata Haosului", s-a desprins de pe ax si a ramas proptita intr-unul dintre stilpii de sustinere, relateaza EPA. In accident, mai mult de 20 de persoane au fost ranite. Cei aflati in Roata au fost nevoiti sa astepte trei ore, care li s-au parut interminabile, pentru a putea fi dati jos de echipele de interventie, deoarece autoritatile se temeau ca masinaria se afla in echilibru instabil si ar putea sa cada. Pentru ca stateau atirnati, prinsi in chingi de scaune, unora li s-a facut rau si a fost necesar interventia medicilor, care i-au stropit cu apa si le-au dat bauturi energizante. ISABELLA ALEXANDRESCU Rusii pot ciurui noul scut antiracheta al americanilor Rusia a gasit un nou si extrem de eficient raspuns la planurile Statelor Unite de a crea un scut national antiracheta - o racheta intercontinentala folosind tehnologie de ultima ora, capabila sa penetreze acest sistem, releva surse ale serviciilor secrete, citate de "The Times". Rusii au testat cu succes, acum doua saptamini, o racheta de tip SS25 modificata, avind ultima treapta propulsata reactiv, ceea ce sugereaza ca specialistii rusi au facut progrese in privinta motoarelor cu combustie supersonice (tehnologie "ultrajet"), care ar putea ghida si propulsa focoase nucleare prin scutul antiracheta pe care administratia Bush vrea sa il construiasca. Racheta testata de rusi pare sa fi folosit un motor ultrajet, accelerind dupa ce a intrat din nou in atmosfera si arzind aer mai degraba decit combustibil, pentru a propulsa un focos fals spre un poligon de testare din peninsula Kamciatka. O astfel de racheta, daca foloseste si tehnologie de ghidare, poate atinge viteze de Mach 5 (aproximativ 6.000 de kilometri pe ora), fiind foarte greu de depistat si de distrus. ISABELLA ALEXANDRESCU Flash Ex-premier comunist ceh, inculpat pentru abuz de putere Lubomir Strugal, fost premier al Cehoslovaciei comuniste in perioada 1970-1998, a fost inculpat ieri sub acuzatia de abuz de putere, urmind sa compara in fata unui tribunal din Praga. In virsta de 76 de ani, Strugal este suspectat de a fi ordonat in martie 1965, perioada in care era ministru de interne, clasarea unei anchete deschise in cazul a sapte agenti ai politiei secrete Statni Bezpecnost (StB), responsabili de trei asasinate comise dupa lovitura de stat din 1948. Torturate in timpul interogatoriilor, cele trei victime au fost transportate la periferia orasului Praga si asasinate in timpul unei pretinse tentative de fuga. Daca va fi gasit vinovat, Lubomir Strugal risca o pedeapsa de pina la zece ani de inchisoare . (L.C.) Doua milenii inchisoare pentru doi lideri ai ETA Doi fosti lideri ai gruparii separatiste basce ETA, Francisco Mujika Garmendia, alias Pakito, si Jose Maria Arregui, alias Fiti, au fost condamnati luni de un tribunal din Madrid la cite 1.128 de ani de inchisoare pentru atentate comise impotriva Garzii Civile in 1998. Ei au fost gasiti vinovati de moartea a doua persoane, 46 de tentative de asasinat, 20 de cazuri de ranire grava si importante distrugeri de bunuri materiale.(C.M.) Detectoare de cutit pentru politistii britanici Patrulele de politie din Londra vor folosi de acum inainte detectoare de metale din cauza ca numarul de atacuri cu arme albe a crescut ingrijorator, indica "The Times". Detectoarele sint portabile si au o lungime de aproximativ 30 de centimetri, urmind sa fie folosite in timpul perchezitiilor facute indivizilor dubiosi. Aparatele au un cimp electric care reactioneaza imediat la orice obiect metalic si urmeaza a fi testate pe o perioada de patru luni, inainte de a fi introduse pe scara larga. (I.A.) Catolicii sud-africani zic "NU" prezervativelor Episcopii catolici din Africa de Sud, tara in care sint cei mai multi bolnavi de SIDA din lume, au respins propunerea unui preot de a se permite folosirea prezervativului ca mijloc de lupta impotriva raspindirii alarmante a acestei boli. Inaltii prelati si-au justificat decizia reamintind ca, potrivit conceptiei traditionale a Bisericii Catolice, folosirea prezervativului aduce atingere demnitatii umane, transformind un act de iubire intr-o cautare egoista a placerii. Episcopii considera promovarea prezervativului drept "imorala si eronata in lupta impotriva SIDA" pentru ca, afirma ei, nu ofera o protectie sigura, ba, dimpotriva, cred ca "prezervativul este una dintre principalele cauze ale propagarii virusului HIV". (C.M.) Doi lideri ai Hamas, ucisi de armata israeliana Opt palestinieni, dintre care doi sefi ai gruparii islamiste Hamas si doi copii, au fost ucisi ieri de tirurile tancurilor israeliene, care au tras asupra unui birou al acestei miscari, situat intr-un bloc de sapte etaje, din localitatea Nablus, in nordul Cisiordaniei. Cei doi lideri ai gruparii Hamas se numesc Jamal Mansour si Jamal Salim. Alti 15 oameni care locuiau in imobil au fost raniti. Inca dinaintea acestor violente, Autoritatea Palestiniana a dat "unda verde" comiterii de atentate in Israel, a tinut sa sublinieze seful Statului Major al armatei israeliene, generalul Shaoul Mofaz. (I.A.) Sean Connery a scapatat: James Bond se imbraca in fusta si vinde Skoda Octavia Actorul de origine scotiana Sean Connery, care i-a dat viata legendarului James Bond, a uitat gloria de odinioara si, ceva mai pragmatic, incearca primii pasi in publicitate: deocamdata, ca vinzator de masini. Fostul "Agent 007" a semnat recent un contract cu producatorul ceh Skoda, urmind sa apara intr-una dintre reclamele pentru automobilul Skoda Octavia. In acest spot, care va fi difuzat in toata Europa, Connery va face o minunata "calatorie" intr-un tinut muntos. Imbracat in kilt, fusta traditionala scotiana, James Bond va descinde la un moment dat din luxoasa Skoda Octavia, pentru un moment de liniste in mijlocul naturii. DIANA EVANTIA BARCA Sophie Dahl prefera tinereii! Mick Jagger a fost parasit de noua lui iubita, Sophie Dahl, desi cei doi pareau, pina nu de mult, foarte indragostiti si dornici de o relatie de lunga durata. Mick, in virsta de 57 de ani, si Sophie, de 24, s-au intilnit, in urma cu cinci luni, la petrecerea organizata cu ocazia aniversarii fiicei lui Jagger, Jade. Cei doi au inceput sa iasa impreuna, spre disperarea nenumaratelor femei din viata mult prea temperamentalului solist de la Rolling Stones. Semne de enervare a dat chiar si fosta sotie a lui Jagger, Jerry Hall. Plictisita de aceste intrigi, Sophie l-a parasit pe Mick, in favoarea mai tinerelului James Gooding (26 de ani), fostul iubit al superblondei Kylie Minogue. Gurile rele spun ca Sophie a facut un pas intelept, avind in vedere ca James, fotomodel, este frumusel de pica si mai in putere decit batrinul sau rival. DIANA EVANTIA BARCA [25][pl.dll?rid=expresro] 