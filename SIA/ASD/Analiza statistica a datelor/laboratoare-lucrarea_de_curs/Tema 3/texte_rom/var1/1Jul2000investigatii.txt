 Dan Voiculescu - director peste pusculita "Argus" Dan Voiculescu, patronul imperiului Crescent-Grivco, a negat intotdeauna cu vehementa orice legatura cu Securitatea. "Relatiile dintre reprezentantii firmei Crescent si Securitate au fost banale, relatii obligatorii pentru a putea desfasura activitatea (avizul ca lucrezi la firma), pasaport simplu, efectiv sa te lase, sa nu te ancheteze, sa am o relatie pe baza unor chestiuni interumane" - declara inca din 1991 Dan Voiculescu. Deoarece accesul la arhivele fostului Departament de Informatii Externe nu ne este accesibil, iar "memoria colectiva" ne poate juca feste, singura modalitate de a verifica spusele afaceristului din Zorileanu ramine cartea de munca. Am consultat, asadar, documentul amintit si am descoperit cu stupoare ca Dan Voiculescu a fost angajat, vreme de 8 (opt) ani la "Oficiul Argus". Culmea, n-a fost un angajat oarecare, ci a detinut functiile de director (1982-1984), respectiv director general (1984-1990). Asa scrie in cartea de munca a lui Dan Voiculescu, fapt mai presus de orice indoiala (vezi facsimil). Este adevarat, exact in aceeasi perioada, Dan Voiculescu conducea si treburile companiei Crescent-Grecia, respectiv Crescent-Cipru. Totusi, un om nu putea in mod normal sa lucreze in doua locuri deodata, fie el doctor in comert exterior. Iata insa ca putea, ba era chiar musai sa figureze in ambele firme, cita vreme regula spunea ca doar angajatii "Argus" pot lucra la Crescent. Ce era de fapt "Oficiul Argus"? Desi pina azi nici o institutie a statului nu a recunoscut ca Argus ar fi fost o firma controlata direct de Securitate sint indicii care conduc totusi la aceasta ipoteza. Oficiul Argus, condus multa vreme de renumitul colonel Dragos Diaconescu (cel cu afacerea LUCONA), nu era altceva decit o pepiniera de cadre pentru reprezentantele deschise la Bucuresti de catre diverse firme straine. Cu lupa pe afacerile occidentale si mina intinsa la comision Orice firma straina care isi deschidea o reprezentanta in Capitala si avea nevoie de mina de lucru autohtona, gasea intelegere la baietii lui Dragos Diaconescu. Oficial, ARGUS asigura cu personal tocmai aceste reprezentante. Neoficial, firma era, ca si ICE DUNAREA, intesata cu ofiteri acoperiti ai DIE, care coordonau, la rindul lor, fara exceptie, activitatea informativa a cadrelor acoperite sau a agenturii plasate la intreprinderile si reprezentantele firmelor straine din Romania. Este de la sine inteles ca un director general angajat intr-o institutie cu un asemenea "obiect de activitate", nu putea sa aiba doar relatii "banale" cu viesparul. Spunem asta si pentru ca, practic, era imposibil ca Securitatea pe care o stim sa promoveze relatii de tip "banal" la un asemenea nivel. Tehnic vorbind, "Argus" era o institutie de acoperire a UM 0650 (contraspionaj economic al DSS), dupa ce initial fusese controlata de Directia a III-a a aceluiasi DSS. Unitatea (independenta) 0650 avea in raspundere Ministerul Comertului Exterior (MCCEI) si deci toate intreprinderile cu acest profil. "Argus", ca unitate in care lucrau ofiteri de la "0650", a avut ca obiectiv, dincolo de plasarea de cadre in afacerile occidentalilor atrasi la Bucuresti, si obtinerea de comisioane confidentiale pentru pusculita Securitatii, asa-zisul aport valutar special (AVS). Era, de aceea, aflata indirect sub controlul sefului AVS din DIE, omul responsabil cu fondurile secrete ale Securitatii. De amintit aici ca ultimii doi sefi ai compartimentului AVS din DIE (UM 0107 AVS) au fost, in ordine, coloneii Octavian Stelian Ioan Andronic si Constantin Anghelache (actualul sef-adjunct de la clubul de fotbal RAPID Bucuresti). Dar, pentru ca ne-am indepartat periculos de mult de subiect chiar daca, la schimb, ne-am apropiat milimetric de "Averea Diavolului", revenim la tema in discutie spunind ca multimiliardarul Dan Voiculescu a negat intotdeauna, cu vehementa, orice legatura cu Securitatea. DAN BADEA Sf. Crescent, colaborator al Sf. Pavel Numele celebrei firme "Crescent" a iscat nenumarate speculatii. Un renumit saptaminal clujean - "NU" descoperea, inca din 1993, ca prin anagramare numele firmei patronate de Dan Voiculescu devine "Secret N.C.". Cu alte cuvinte, arata saptaminalul clujean, astazi disparut din peisajul presei, "Crescent" se ocupa de conturile secrete ale lui N.C. (Nicolae Ceausescu). Exista insa si o varianta mai ortodoxa, pentru ca firma inscrisa in Cipru poarta numele unui sfint ortodox, e drept, mai putin cunoscut. Sfintul Apostol Crescent, a fost colaborator al Sfintului Apostol Pavel in misiunea evanghelizatoare, fiind mentionat de acesta in "Epistola a II-a catre Timotei" (4,10) ca propovaduitor in Galitia. Sfintul Crescent este praznuit impreuna cu Sila, Silvan si Epenet in ziua de 30 iulie, si impreuna cu toti cei saptezeci de apostoli in 4 ianuarie. FLORIAN BICHIR "Necrofilu'" si "Capitanu'" lupta pentru suprematie Satanistii isi aleg capetenia Retinut in 1997 de politie, "Necrofilu'" a sustinut ca este trimisul Satanei pentru judetul Bacau La inceputul acestei luni, mai multe ziare si televiziuni au anuntat ca Cimitirul CFR din Bacau a fost devastat de "un grup de indivizi ramasi necunoscuti" care au incercat, fara succes, sa forteze capela cimitirului. Ei voiau sa ia de acolo un cadavru pe care sa-l foloseasca pentru ritualuri satanice. Fiindca n-au reusit, au distrus pina in zori mai bine de cincizeci de morminte. Speriate de amploarea pe care a luat-o miscarea satanista, autoritatile locale, Protopopiatul Bacau, dar si institutiile abilitate au inceput sa cerceteze fenomenul. Pisici rastignite si svastici pe pereti Conform autoritatilor, devastarea a avut loc cu ocazia initierii in satanism a tinarului Costin Apreutesei, elev la Liceul Ferdinand din Bacau. "Verificarile sint in curs, insa noi nu putem sa actionam decit daca se intrunesc elementele constitutive ale unei infractiuni", ne-a declarat colonelul Vasile Vrabie, inspectorul-sef al IPJ Bacau. Un rol important in desfasurarea cercetarilor il au informatiile primite de la preoti: "Noi aflam mult mai repede tot ce misca in oras. Lumea de aici este traditionalista si are mai multa incredere in preot, care afla absolut totul, decit in politisti", ne-a declarat un cucernic din Bacau. S-a aflat astfel ca, in fiecare weekend, satanistii se aduna in centrul orasului Tirgu-Ocna, in locul numit "La castorane". Dupa ce se lasa intunericul, ei se duc la subsolul fostei Case de Apa din oras, decorat cu tot felul de insemne, dintre care nu lipsesc svasticile si urarea "Welcome to the Paradise Black Angels". Din cind in cind, mai rastignesc o pisica, iar in serile "festive" profaneaza Cimitirul Tisesti sau Cimitirul Eroilor din Slanic Moldova. Nici locul traditional de adunare - cavourile Bisericii Domnesti - nu a fost abandonat. Aici s-a serbat, in 1999, intoarcerea din Germania a unui "camarad", studentul Constantin Serban, in cinstea caruia s-a sacrificat o pisica si s-a baut pentru "ultimele zile de guvernare a Satanei". "Biblia satanica" a fost adusa din Germania Sediul satanistilor este insa la Tirgu-Ocna; seful lor e unul Maruntelu, poreclit de satanisti «Capitanu'». Micul lider local este flancat de doi "locotenenti" de nadejde. Unul dintre ei este Iulian, care se ocupa cu achizitionarea din Republica Moldova de tigari euforizante (ajutat de un prieten de acolo, Aliosa). Cind basarabeanul nu-i poate ajuta, satanistii se multumesc sa si le procure cu 50.000 bucata de linga barul "Atlantic". Celalalt "locotent" este poeta satanista Florentina Tabun, de la Liceul Costache Negri, autoarea unor lucrari "literare" intitulate "Chemarea Diavolului" sau "Atins de moarte", pe care le recita prin redactia revistei scolare "Adolescenta". Florentina a ajuns rapid o celebritate in rindul satanistilor, in decembrie anul trecut, cind, dupa o petrecere, s-a spinzurat cu o funie neagra in Cimitirul Tisesti. Fata a fost salvata in ultimul moment de Maruntelu, dar dragostea sa fata de Satana i-a impresionat pe toti adeptii incornoratului. Cine crede ca satanistii sint niste inculti se insala. Atunci cind sint treji, ei isi dedica mai tot timpul studiului. Cartea lor de capatii, "Totul despre satanism", poate fi procurata aproape de la orice taraba. O alta lucrare, "Biblia satanica", a fost adusa din Germania. Cind vor termina traducerea integrala a "Bibliei negre", satanistii au de gind sa inceapa si lectii despre "liturghia neagra", pentru care vor sa-si aleaga si citiva "preoti". Trimisul Satanei pentru judetul Bacau Cum in fiecare organizatie apar si disidente, se pare ca locul "Capitanului" se clatina in ultima vreme. Dupa cum ne-a dezvaluit o fosta adepta, adusa pe calea cea buna, cel care aspira la sefia satanistilor este Gabriel Rusu, poreclit «Necrofilu'», o «somitate» in satanismul din Romania. "In iunie 1997 a fost retinut de Politia din Bucuresti pentru ca mergea la miezul noptii pe marcajul alb al bulevardelor, imbracat in negru si avind un craniu si o luminare aprinsa in mina," povesteste fosta satanista. Politistilor le-a spus ca este trimisul Satanei pentru judetul Bacau, povestindu-le cum roade cartilagii de pe ciolanele mucegaite din Cimitirul Bellu. Urmarea: «Necrofilu'» a devenit celebru si a ajuns la Spitalul nr. 9. "La spital cerea doza dubla de Diazepam, fura Romparkinul colegilor si bea cite un litru de spirt medicinal, asa ca a fost dat afara dupa 11 zile, ca «ameliorat». Acum s-a intors in Tirgu-Ocna si vrea sa fie sef", ne-a povestit fosta adepta a Satanei. Ancheta locala continua, insa este foarte greu de crezut ca satanistii vor pati ceva pentru ca faptele lor, cu exceptia devastarii cimitirelor, nu intra sub incidenta legii. Oricum, fiii Satanei asteapta confruntarea dintre «Capitanu'» si «Necrofilu'». Este de asteptat, ca in zilele urmatoare, lupta pentru suprematie in tabara satanistilor bacauani sa cunoasca tulburatoare forme de manifestare. Atita timp cit disputa are o miza "inegalabila" - cine va fi prim-reprezentantul Satanei in zona - adeptii "lumii negre" nu vor inceta sa faca valuri. FLORIAN BICHIR Ministrul de interne Dudu Ionescu, inghesuit de doi tarani din Gorj Birourile Permanente ale Parlamentului au primit, miercuri, sesizarea penala formulata de doi gorjeni impotriva ministrului de interne Constantin Dudu Ionescu, pe care il acuza, alaturi de subprefectul de Gorj, Dan Popescu, de actiunea de favorizare a infractorului. Chiar daca, practic, Dudu Ionescu - taranistul cu cea mai buna imagine - poate fi victima unui sistem judiciar care scirtiie inca, serios. Cei doi tarani n-au nimic cu ministrul, ci cu primarul din satul lor. Dar pentru ca nimeni nu a luat masuri ei au recurs la un gest extrem: plingere penala impotriva ministrului de interne. Doar-doar dreptatea va iesi la lumina. Aristica si Horia Cirstea, tata si fiu, in virsta de 68, respectiv 40 de ani, din comuna Danesti, judetul Gorj, sint autorii mai multor sesizari adresate organelor abilitate ale statului incepind din 1990, prin care atrageau atentia ca in comuna Danesti se fac fraude in valoare de miliarde de lei sub pretextul unor lucrari publice (refaceri de drumuri, alimentare cu apa etc.). Acestia au ajuns cu plingerile lor pina la ministrul Dudu Ionescu, pe care il acuza ca nu a luat nici o masura pentru a-l pedepsi pe Marcel Bizu (PDSR), primarul acuzat a fi capul ilegalitatilor petrecute la Danesti. Cei doi au protestat anul trecut in fata Prefecturii Gorj, facind greva foamei alaturi de citiva consilieri locali ai comunei Danesti. Ei ii cereau atunci subprefectului Dan Popescu, care tocmai fusese numit in functie, sa se implice in rezolvarea sesizarilor formulate impotriva primarului pedeserist Marcel Bizu. Dan Popescu a ocupat inainte functia de inspector-sef al ICLPUAT Gorj si era acuzat de familia Cirstea de asociere in vederea comiterii de infractiuni, alaturi de primarul Bizu, pentru cheltuirea frauduloasa a 150 de milioane de lei pentru refacerea drumului de la Matasari. Licitatia pentru executarea lucrarilor a fost cistigata, la vremea respectiva, de firma Coninvest SRL, desi singurele utilaje pe care le avea in dotare erau o roaba si o betoniera, neputind face fata conditiilor cerute pentru executarea in bune conditii a lucrarilor de refacere a drumului. Primarul Marcel Bizu mai este acuzat de cei doi cetateni ca a folosit abuziv, in interes personal sau electoral, sute de hectare de teren din rezerva primariei sau in proprietatea cetatenilor. De asemenea, conducerii Primariei Danesti i se reproseaza ca a instrainat bunuri publice sau comunitare, constind in izlazuri comunale, drumul de acces al cetatenilor si patrimoniul fostului CAP. Fals, uz de fals si abuz in serviciu sint cele mai grave acuzatii pe care Aristica si Horia Cirstea le aduc primarului Bizu care, conform acestora, au fost musamalizate de subprefectul Dan Popescu. Cu demisia pe masa Ministerului Functiei Publice, Dan Popescu face recurs impotriva celor doi Cirstea Dupa acuzatiile formulate anul trecut la adresa sa, Dan Popescu s-a aflat in proces cu cei doi acuzatori, care au fost amendati penal cu suma de 1,5 milioane de lei, fiecare. Dan Popescu s-a declarat nemultumit de sentinta si, joi, a declarat recurs la Tribunalul Judetean Gorj. El considera ca acuzatiile acestora sint subiective la adresa persoanei sale, desi acele "ilegalitati s-au produs cu siguranta" si, la vremea respectiva, din pozitia de inspector-sef al ICLPUAT a sesizat MLPAT, Prefectura Judetului Gorj si Garda Financiara. Popescu a declarat joi ca el nu avea obligatia sa sesizeze Parchetul cu privire la ilegalitatile comise in comuna Danesti si ca alte institutii ale statului aveau aceasta sarcina. Dan Popescu si-a prezentat acum doua zile demisia din functia de subprefect al judetului Gorj, el fiind ales consilier judetean pe listele PNTCD. La conferinta de presa organizata atunci, el deplingea faptul ca unii primari care au savirsit numeroase ilegalitati si abuzuri in timpul mandatului trecut au fost reconfirmati in functie la recentele alegeri locale, un exemplu relevant fiind chiar cel al lui Marcel Bizu, votat de 416 cetateni, la o diferenta de 277 de voturi fata de candidatul PUNR. Prefectul de Gorj, Pantelimon Manta, afirma ieri, ca procesul cu pricina este in faza cercetarilor penale si ca el, personal, a venit cu propunerea de demitere a primarului acuzat de fals, uz de fals si abuz in serviciu. Conform subprefectului demisionar, Manta nu avea dreptul sa ceara acest lucru, dar putea sa faca o recomandare procuraturii asupra situatiei de la Danesti. Dan Popescu spune ca numai Curtea de Conturi putea verifica situatia reclamata de cei doi Cirstea la Primaria din Danesti si spera ca dosarul plimbat de o buna bucata de vreme isi va gasi rezolvarea. Plingerea taranilor din Danesti, inaintata Biroului Permanent al Camerei Deputatilor de catre procurorul general al Romaniei, Mircea Criste, a fost trimisa si Comisiei Juridice a Camerei pentru solutionare. CLAUDIA TIPLUICA Dudu Ionescu: "Aplicind legea am ajuns sa fiu acuzat!" Ministrul Constantin Dudu Ionescu nu se afla in tara la ora redactarii acestui material, el urmind sa soseasca de la Bruxelles in cursul noptii, dupa inchiderea editiei. Prin intermediul consilierului David Helvig, ne-a parvenit luarea de pozitie a lui Constantin Dudu Ionescu fata de acuzatiile care i se aduc. "Raspunzind unei interpelari parlamentare facute de senatorul Gheorghe Pavalascu referitoare la diferite nereguli existente intr-o comuna din judetul Gorj, ma confrunt cu o situatie evidenta de abuz de drept. (...) Referitor la adresa, pot sa declar doar ca sint confruntat cu o situatie inedita: aplicind legea am ajuns sa fiu acuzat!". La rindul sau, secretarul de stat Liviu Popescu este de parere ca tot scandalul a pornit de la modul de redactare a materialului semnat de procurorul general Mircea Criste. "Exprimarea este vadit tendentioasa si, pentru nespecialisti, lasa loc de interpretari. Practic, Parchetul cere aprobare pentru a analiza plingerea si a se pronunta daca ea trebuie clasata sau are vreun simbure de adevar. Asta prevede Legea raspunderii ministeriale", ne-a declarat Liviu Popescu. Valeriu Stoica: "Este vorba de o obligatie impusa de lege" "Nu este vorba de o actiune arbitrara a procurorului general Mircea Criste, ci de o obligatie impusa de lege. Ori de cite ori se face o plingere impotriva unui ministru, indiferent de prostiile care se spun in acele plingeri, procurorii nu o pot analiza pe fond; Parchetul, potrivit Constitutiei si Legii raspunderii ministeriale, trebuie sa trimita acele plingeri la Camera Deputatilor, Senat sau Presedintie, care se pronunta asupra lor", a precizat ministrul justitiei, Valeriu Stoica. Procurorul general Mircea Criste explica cele intimplate in aceiasi termeni: "Noi nu am adoptat nici o pozitie fata de aceste plingeri (Nota redactiei: impotriva ministrilor taranisti Dinu Gavrilescu, Ioan Muresan, Constantin Dudu Ionescu). Potrivit legii, le trimitem mai departe, la Camera Deputatilor, Senat sau Presedintie. Legea nu ne permite nici macar sa evaluam continutul unor astfel de plingeri, daramite sa ne pronuntam", a spus Mircea Criste. NICOLETA SAVIN Romanii fura masini din Slovacia, in cirdasie cu ungurii si cehii Saptamina trecuta a avut loc, la Bucuresti, a doua reuniune la nivel inalt a reprezentantilor Ministerelor de Interne din statele membre ale Uniunii Europene. Colonelul Jan Pipta, seful Corpului Politienesc Slovac, a raspuns citorva intrebari puse de reporterii "Evenimentului zilei". - Ce inseamna crima organizata in Slovacia? - Furt de masini, trafic cu carne vie si imigratie ilegala. Dar cel mai ingrijorator fenomen a devenit traficul cu droguri. Daca la inceputul anilor '90 eram o tara de tranzit, in ultimii ani, Slovacia a devenit o tara consumatoare de droguri. Cei mai des intilniti traficanti de droguri sint cei din clanurile albanezilor din Kosovo, foarte agresivi, care folosesc pentru activitatea de distributie pe strada rromii slovaci. In ceea ce priveste activitatea grupurilor de crima organizata, marea lor majoritate provine din fosta Uniune Sovietica, mai ales din Ucraina. In sfirsit, incep sa ne creeze mari probleme doua grupari: cea chineza si cea vietnameza, orientata spre acapararea pietelor si a magazinelor. - In ce activitati ilegale sint implicati cetatenii romani? In afara de trecerea frauduloasa a frontierei cu Austria, ei sint implicati in furtul de autoturisme, lucru pe care il fac impreuna cu cetatenii maghiari, slovaci si cehi. Ne impiedicam foarte des de cersitul rromilor de origine romana, care se preteaza si la vinzarea de obiecte din aur false. Pentru infractionalitatea marunta, rromii folosesc foarte des copiii, lucru pe care probabil il cunoasteti foarte bine de la voi din tara. - In Romania, drogurile capturate se pastreaza intr-un mare depozit de ani intregi, iar cafeaua, alcoolul si tigarile confiscate sint repuse in circuitul comercial. Ce se intimpla in Slovacia cu aceste capturi? - Toate bunurile provenind din contrabanda se distrug imediat ce se incheie procesul de verificare a marfii si, bineinteles, dupa ce se incheie procedurile juridice necesare. Oricum, distrugerea bunurilor de contrabanda se face cit mai repede. - Care este salariul unui politist slovac? - Niciodata banii nu sint destui. Insa daca statul nu va plati munca politistului, se va gasi intotdeauna altcineva care sa o faca. La noi, politistul are cam de doua ori salariul mediu pe economie, deci cam 19.600 de coroane. "Serviciul Secret Slovac a fost implicat in rapirea fiului fostului presedinte al Slovaciei" - In ce stadiu se gasesc cercetarile cu privire la rapirea fiului fostului presedinte al Slovaciei, Kovac, si cit de mult a fost implicat fostul premier Vladimir Meciar in aceasta rapire? - Implicarea directa a lui Meciar nu a fost dovedita pina in prezent. La ora actuala s-au terminat audierile cu privire la aceasta rapire, citeva zeci de persoane fiind chestionate. Avem probe care dovedesc ca rapirea a fost realizata si organizata de Serviciul de Informatii Slovac, la ordinul fostului sef al SIS, Ivan Lexa, pentru compromiterea fostului presedinte. Principalul invinovatit in aceasta rapire este Ivan Lexa. El risca o pedeapsa de pina la 15 ani. Trebuie spus ca fostul sef al SIS, Ivan Lexa, a mai organizat si alte "operatiuni speciale", cum ar fi vinzarea fictiva a unui tablou celebru, pentru compromiterea unei inalte fete bisericesti, un episcop care se impotrivea guvernului Meciar. Din punct de vedere al politiei, exista deja destule probe concludente, care sa duca la condamnarea lui Lexa, dar asteptam ca justitia sa-si spuna cuvintul. - Cum priviti dumneavoastra, ca sef al politiei slovace, relatia cu ziaristii? - Particip personal la conferintele de presa organizate saptaminal si sint pentru o deschidere totala fata de presa. In plus, am avut grija ca toti ziaristii acreditati sa aiba numarul meu de mobil privat, pentru a ma gasi oricind, daca se iveste vreo problema. Si nu va ascund ca, din cind in cind, mai ies la o bere cu ziaristii slovaci. STEFAN CANDEA PAUL CRISTIAN RADU Legea se schimba, mentalitatile ramin Politia din Focsani pastreaza o condicuta cu cei banuiti a fi homosexuali In 1993 cinci baieti au fost condamnati pentru relatii homosexuale Homosexualii si lesbienele din Romania au motive de bucurie. Ei nu-si vor mai ascunde orientarea sexuala considerata rusinoasa si se vor putea iubi asa cum considera ei, fara sa fie arestati, condamnati, daca relatia lor este cunoscuta public. Homosexualii au declarat ca de multe ori au fost batuti si torturati de unii politisti pentru a scoate de la ei adevarul. Au fost homosexuali care s-au sinucis din cauza rusinii, presiunilor si izolarilor la care au fost supusi. "Este enorm de greu sa traiesti intr-o societate bolnava de prejudecati care te condamna pentru lucruri de care nu esti vinovat", declara un tinar, al carui cel mai bun prieten s-a sinucis in 1995 din cauza hartuielii continue a celor din jur, care aflasera despre stilul sau de viata. Celebrul Articol 200 a provocat si la Focsani, in urma cu citiva ani, un scandal monstru. Cinci tineri denuntati la politie de o femeie ca au intretinut relatii sexuale intre ei au fost arestati in 1993. "Scandaluri publice" Cazul celor cinci a aparut si in cartea "Scandaluri publice - Orientarea sexuala si legea penala in Romania", raport elaborat de Human Rights Watch si International Gay and Lesbian, Human Rights Commission. Totul a pornit de la vizionarea unor casete video, in 1991, in casa unui anume tip Mihai V. Atunci, Cosmin G. avea numai 19 ani. El a povestit ulterior reprezentantilor organizatiei IGLHRC ca acest Mihai V. avea in casa un video, ceea ce nimeni nu mai vazuse in Focsani la acea data. El a spus ca, la un moment dat, Mihai l-a luat in alta camera si l-a intrebat daca nu vrea sa faca sex oral. A fost de acord. Autorii raportului sustin ca, un an mai tirziu, Mihai a facut avansuri similare altor prieteni ai lui Cosmin G., care au acceptat si ei. Femeia cu care locuia Mihai a descoperit totul si i-a reclamat la politie. Imediat politistii i-au retinut pe Mihai V., Costel B. si August M. si pe un alt tip Mihai B. Conform spuselor lui Cosmin, care de altfel a ispasit si o pedeapsa in Penitenciarul Focsani, politia a incercat sa-i acuze pe Costel si August de a fi facut uz de forta pentru a obtine relatii intime cu Mihai. Ei s-au plins ca au fost siliti sa marturiseasca despre relatiile pe care le-au avut de buna voie. Cosmin a fost arestat si el imediat ce s-a aflat ca este implicat. El a spus ca politistii l-au batjocorit intr-un interogatoriu chinuitor, de mai multe ore, si i-au promis ca daca marturiseste nu-l vor pune sub acuzare si ca va fi urmarit doar ca martor. El a acceptat si a oferit detalii despre actul sexual oral petrecut in urma cu un an. Condicuta Desi a fost eliberat conditionat, mai tirziu a primit o citatie prin care era acuzat, conform Articolului 200, si a primit o pedeapsa de pina la cinci ani. In cele din urma, pentru a scapa de scandal, a fugit in Germania. Procesul celor cinci s-a judecat in 1993, cu Cosmin in lipsa. Cei patru au fost condamnati la locul de munca pentru relatii homosexuale liber consimtite. Intors in Romania, Cosmin a decis sa se confrunte cu autoritatile si in mai putin de o luna, a fost arestat pentru ca la proces fusese condamnat la un an si jumatate de puscarie cu executare si nu la locul de munca, in ciuda promisiunilor facute de politisti. Se pare ca multi dintre ei au fugit din tara. Desi politia spune ca nu s-a mai confruntat cu astfel de cazuri, ofiterii pastreaza o condicuta cu toate persoanele din Focsani, banuite ca ar fi homosexuali. CAMELIA CHERESTES Captura record de bite estivale Extrem de receptivi la schimbari, mestesugarii comercianti veniti pe litoral s-au adaptat rapid la nevoile "economiei de piata". Ei au schimbat "scrincioburile", naiurile si vazele din lemn, sculptate cu migala, toata iarna, cu obiecte artizanale mult mai practice. Bite butucanoase din lemn, dupa modelul american al celor de baseball au cucerit de vreo doi ani pietele din Romania. Sint bune, macar asa ca le tii in mina pentru impresie si pentru "intimidarea adversarului". Amatori de asemenea suveniruri contondente se gasesc, evident. Mai ales ca "baietasii de cartier" vin la mare nu atit pentru placerea de a face o baie, cit pentru a face furori. Se pare ca bitele cu pricina sint, de altfel, cel mai cautat obiect din lemn la Neptun. Insa, atit pentru micii artizani, dar mai ales pentru clientii lor, se pare ca, cel putin pentru o perioada de timp, bitele vor disparea din decor. In urma unei actiuni-fulger organizate joi seara, in bazarul La Prichindel, din statiunea Neptun, politistii din Mangalia le-au stricat vinzatorilor afacerile confiscindu-le cea mai pretioasa marfa. Ei au ridicat nici mai mult, nici mai putin de 200 de asemenea arme albe, de dimensiuni diferite, de la 30 la 70 de cm. Evident ca exista mai multe modele si culori, dar si preturi diferite, dupa lungime sau grosime. In preambulul manifestarilor care incep astazi pe litoralul romanesc, politistii au organizat o razie, in baza Legii 12/1990, privind protectia populatiei impotriva comertului ilicit. "Am confiscat marfa si o vom preda departamentului de corpuri delicte, care va dispune distrugerea lor. Desi inofensive la prima vedere, bitele fac parte din categoria obiectelor contondente, iar producatorii lor sint sanctionati ca atare", ne-a declarat joi seara lt. Cristian Oprisan, seful Biroului Ordine Publica al politiei din Mangalia. El a mai adaugat ca a confiscat marfa si ca urmare a faptului ca fortele de ordine au avut mare bataie de cap anul trecut din cauza acestor "suveniruri", folosite printre altele si pentru reglarea conturilor. MIHAELA STOICA Cazul Draica, primul dosar oficial de spalare de bani Surse din IPJ Constanta au declarat pentru "Evenimentul zilei" ca a inceput cercetarea imprejurarilor in care o persoana fizica a ajuns in posesia a 5.905 actiuni nominative ale SC "Ambasador" SA Bucuresti, pe care apoi le-a cesionat firmei "Cibela Groupe". Desi numele persoanei respective este secretizat, am aflat ca este vorba despre Ion Draica, din Constanta. Dupa ce a detinut cele aproape 6.000 de actiuni in conditii apreciate de politisti drept "dubioase", Draica a obtinut din cesionare 2,5 miliarde lei, suma platita ilegal de firma "Cibela". Incadrarea juridica sub care se fac cercetarile este aceea de spalare de bani. Aceasta infractiune nu exista in Codul Penal romanesc. In 1999 a fost adoptata si a intrat in vigoare o lege speciala, care incrimineaza spalarea de bani. Daca acuzatiile politistilor vor fi confirmate de Parchet si justitie, dosarul "Draica" ar fi primul rezolvat dupa aparitia legii. ONDINE GHERGUT NICOLETA SAVIN Un canadian si un suedez, cercetati de politie pentru o teapa de 2,5 milioane de marci germane Politistii serviciului "Economic" din cadrul Politiei Capitalei au inceput urmarirea penala impotriva a doi afaceristi straini, acuzati de inselaciune. Potrivit politiei, Gary Campbel, in virsta de 46 de ani, cetatean canadian, si Andrew Raslan, 37 de ani, cetatean suedez, reprezentanti ai firmelor SARAH CAFE INTERNATIONAL CANADA si LEXUS MARITIME CANADA, au incheiat un contract cu SALTO HOLDING SA Romania privind importul unei instalatii de procesat cafea pe care urma sa o utilizeze SC SARAH CAFE, cu sediul in Constanta, Zona libera Agigea. La aceasta societate erau asociate SALTO HOLDING SA si SARAH CAFE INTERNATIONAL CANADA. Pentru achitarea utilajelor, SALTO HOLDING SA a emis un bilet la ordin (garantat de Banca Dacia Felix ) in valoare de 2.475.000 de marci germane. Politistii au stabilit ca utilajele au fost aduse in tara la sfirsitul anului 1995, insa Gary Campel si Andrew Raslan au infiintat o alta firma - SARAH CAFE Romania, care a preluat instalatia de procesat cafea, ca aport la capitalul social. Ei au obtinut apoi un credit de la BIR, garantat cu utilajele in litigiu. Conform anchetei politiei, Banca Dacia Felix a achitat cele 2.475.000 de marci pentru utilaje, urmind sa recupereze suma de la SALTO HOLDING SA. Politistii sustin ca cei doi straini au inselat SALTO HOLDING SA, cercetarile fiind continuate cu Campbel si Rastan in stare de libertate, pentru ca cei doi au plecat din tara. DANIEL NEAMU 