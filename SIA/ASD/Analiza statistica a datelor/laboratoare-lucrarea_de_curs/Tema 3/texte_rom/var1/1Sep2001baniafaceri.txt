 Philip a investit in curatenia ecologica Cum se "arde gazul" pe bani Protectia mediului a inceput sa preocupe, in ultimii ani, tot mai intens autoritatile romane, cu atit mai mult cu cit acestui domeniu i se acorda o atentie deosebita in tarile Uniunii Europene. Desi, la prima vedere, pare greu de crezut, investitiile in activitati de reducere a poluarii, mai exact in incineratoare, reprezinta deja o afacere ce va inflori, cu siguranta, in anii urmatori. Incineratoarele din spitale nu au aviz de mediu In 1999 a fost emisa Hotarirea de Guvern nr. 155, referitoare la introducerea evidentei gestiunii deseurilor, iar alte acte normative aparute ulterior nominalizeaza o serie de deseuri care nu pot fi aruncate la halda de gunoi a localitatii, fiind obligatorie incinerarea lor. Este vorba, in primul rind, de produsele farmaceutice, medicale, deseurile din laboratoarele de analiza (umane sau veterinare), produsele expirate de origine animala, pesticide, insecticide etc. Pina acum, aceste deseuri erau aruncate la groapa de gunoi a localitatii, devenind focare de infectie sau surse microbiene. In plus, in mai toate localitatile tarii pot fi intilnite animale sau chiar oameni care rascolesc groapa de gunoi a asezarii. Ce se poate intimpla daca animalele sau oamenii intra in contact cu deseurile generatoare de infectii sau microbi si le transmit apoi mai departe e lesne de inchipuit. Din acest motiv, in ultima vreme, inspectorii de protectie a mediului impun institutiilor din activitatea carora rezulta deseuri din categoriile mentionate sa le incinereze. Problema este ca exista foarte putine incineratoare avizate din punct de vedere al protectiei mediului. In fiecare spital exista asa-zise incineratoare vechi insa de 20-30 de ani, in fapt, niste cuptoare cu cos de fum, care numai ecologice nu sint. "Incineratoarele" din majoritatea spitalelor tarii nu au primit nici acum avizul de mediu. "Serviciu la usa clientului" Suceveanul Philip Rozopol a simtit ca, in contextul mentionat, se pot face bani frumosi, chiar daca investitiile sint ceva mai costisitoare. A infiintat o firma specializata in procesarea tehnologica (incinerarea) a deseurilor si a cumparat apoi doua utilaje incineratoare din Austria, in valoarea totala de 100.000 de euro. In cursul lunii trecute, cele doua utilaje au fost supuse testelor de catre Inspectoratul de Protectie a Mediului Suceava, constatindu-se ca poluarea este zero. Dupa primirea avizelor necesare, Philip Rozopol s-a apucat de treaba, incheind contracte cu institutiile obligate sa-si incinereze deseurile. "Realizam un serviciu la usa clientului deoarece dispunem de trei masini care pot prelua deseurile chiar de la poarta unitatii", ne-a declarat Philip Rozopol. Pentru a intra in acest sistem se poate face un abonament (varianta la care au apelat in special dispensarele, cabinetele medicale si spitalele), situatie in care pretul unui kilogram de deseuri este de 2 dolari, la o cantitate de sub 100 kg, si 1,8 dolari, la peste 100 kg. Fara abonament, kilogramul de deseuri costa 2 dolari, indiferent de cantitatea totala. Incinerarea se face in doua etape, arderea propriu-zisa, la o temperatura de 850 grade C, urmata de distrugerea si descompunerea gazelor, la o temperatura de 1250 grade C. "Ramine o cenusa ce reprezinta aproximativ 5a din greutatea initiala a deseurilor, cenusa ce poate fi aruncata, fara nici un risc, la halda ecologica", ne-a explicat Philip Rozopol, care a precizat ca aceasta investitie se amortizeaza in cinci ani. Uzina de procesare a deseurilor, pentru toate resturile menajere din Suceava Chiar daca incineratoarele functioneaza de putin timp, Philip Rozopol ne-a declarat ca, analizind avantajele acestei activitati, a decis sa mai achizitioneze doua astfel de utilaje, pe care le va amplasa in judetele Iasi si Vaslui. Mai mult, tinind cont de faptul ca, in tarile dezvoltate, si deseurile menajere se incinereaza, Rozopol a facut deja demersuri pentru cumpararea unei uzine de procesare a deseurilor, al carei pret este de 5 milioane de euro, precum si pentru obtinerea avizelor necesare de la Consiliul Local. O astfel de uzina este strict ecologica, neavind cos de fum, si poate fi amplasata, cel putin teoretic, chiar in centrul unei localitati. Are o capacitate de incinerare de 60.000 de tone pe an si, practic, poate "devora" toate deseurile menajere din Suceava. Philip Rozopol a mai adaugat ca asigura si incinerarea produselor aflate in importuri temporare sau antrepozit, iar numarul clientilor creste de la o zi la alta. Trebuie mentionat ca cele doua incineratoare, puse deja in functiune in Suceava, au fost cumparate prin finantare proprie, la fel cum va fi achizitionata si uzina de procesare, in valoare de 5 milioane de euro. TIBERIU AVRAM Germanii sprijina exporturile romanesti Firmele autohtone ies in lume Piata germana incepe sa se deschida pentru firmele romanesti, dupa ce o parte dintre acestea au gasit solutii pentru a-si livra si promova produsele. Citiva producatori de vinuri au deschis in Germania o firma prin care isi vor vinde marfa pe aceasta piata, iar fabricile de sticlarie si portelan au vindut 170 de tone de produse prin intermediul unei firme de transport international. In prezent, Germania este, ca importanta, cel de-al doilea partener comercial al Romaniei. In primele sapte luni ale acestui an, firmele romanesti au exportat in Germania marfa in valoare de aproximativ un miliard de dolari. 6 vinuri intr-o piata Sase producatori de vinuri din Romania au infiintat in Germania o firma prin intermediul careia vor vinde pe piata din aceasta tara. "Asociatii firmei ROVIN gmbH sint firmele Vie Vin Murfatlar, Jidvei, Cramele Prahova, Fruvimed, Edelweiss, SERVE. Firma va avea ca obiect de activitate vinzarea si promovarea celor mai bune vinuri romanesti pe piata Germaniei", a declarat Irina Iacob, coordonatorul departamentului pentru export al societatii Vie Vin Murfatlar. Capitalul social al ROVIN este de 216.000 de marci, fiecare asociat participind cu 36.000 de marci. "Societatea are un depozit situat la 40 de km de Stuttgart, prin care comercializeaza in special vinuri de calitate superioara", a adaugat Irina Iacob. Si pahare pe masura Fabricile de sticlarie si portelan romanesti exporta lunar aproximativ 170 de tone de produse de uz casnic in Germania, prin intermediul firmei de transporturi internationale Lexa. Aceasta companie presteaza servicii de transport din anul 1992, cind a demarat si intermedierea exportului de articole de sticlarie si portelan, activitate care a ajuns in prezent la un volum de circa 13 camioane in decurs de o luna. Principalii producatori cu care colaboreaza Lexa sint fabricile de sticla de la Curtea de Arges, Tirgu-Jiu, Avrig, Turda, Gherla, Baia Mare si Alba Iulia. Majoritatea transporturilor sint efectuate la Hamburg, de unde acestea sint trimise catre America de Nord. VLAD MACOVEI Desi "meteodependenta", Berea ramine in topul bauturilor consumate Piata berii este una dintre cele mai dinamice piete, unde actorii consacrati evolueaza dupa toate regulile economice. Concurenta functioneaza ca la carte, iar in campaniile de publicitate ale marcilor de bere se vehiculeaza sume ametitoare. "Piata romaneasca de bere a atins un stadiu de maturitate, in care cresterile nu sint atit extensive (investitii de la zero si dezvoltarea capacitatilor de productie), cit mai degraba intensive, axate pe calitate, pe investitii in marketing si distributie", sustine Steve Woodward, presedintele Ursus. In Romania, consumul de bere oscileaza Una dintre caracteristicile pietei autohtone de bere este aceea ca ea este inca destul de mult influentata de schimbarile sezoniere. In Romania, berea este aproape in exclusivitate un produs "meteodependent". Canicula din timpul verii face ca vinzarile de bere sa explodeze. Faptul ca vara aceasta a fost putin mai racoroasa decit cea trecuta a facut ca, in primele sapte luni ale anului, piata berii sa inregistreze o usoara scadere, cu 356.487 de hectolitri (4,9%) fata de perioada similara a anului trecut. Primul semestru al acestui an a adus o scadere a volumului vinzarilor de bere la sticla de la 4,5 milioane de hectolitri, in 2000, la 4,3 milioane de hectolitri, iar in cazul berii la halba, de la 1,2 milioane de hectolitri la numai 993.000 de hectolitri. Producatorii pun aceasta scadere pe seama conditiilor meteo nefavorabile din lunile mai si iunie, cind temperaturile inregistrate au fost inferioare mediei normale, iar cererea de bere nu a fost foarte mare. Lucrurile au intrat pe fagasul normal o data cu luna iulie, considerata perioada de virf, care a fost cea mai buna din ultimii cinci ani in privinta volumului vinzarilor. BBAG - lider de piata in primul semestru al anului In primul semestru al anului in curs, cei mai importanti actori de pe piata berii au fost companiile BBAG (care are in portofoliu marcile Arbema, Malbera, Craiova, Golden Brau, Silva, Kaiser, Schlossgold, Harghita, Hategana, Gambrinus, Ciuc) cu o cota de piata de 35%, Interbrew (Leffe, Hoegaarden, Hopfen König, Bergenbier, Stella Artois, Noroc, Caraiman, Efes) 13%, SAB (Ursus, Pilsner Urquell, Keller Lager) 10%, URB (Skol, Tuborg, Carlsberg) 5%. Restul de 37% din piata a fost impartita de ceilalti producatori, mai mici. Recenta achizitionare a fabricii de bere Timisoreana de catre SAB ar putea aduce aceasta companie in pozitia secunda in rindul marilor producatori de bere internationali din Romania, cu o cota de piata consolidata de 14,5%. In clasamentul producatorilor de bere regionali mari, in luna iulie, prima pozitie a fost ocupata de Aurora Brasov, urmata de Fulger, Timisoreana, Margineni, Bermas, Zimbru, Martens si Azuga. Producatorii spun ca locul cistigat pe piata este un bastion greu de aparat. "Uneori, mentinerea cotei de piata este mai greu de realizat decit obtinerea de noi procente, iar sustinerea unei marci deja existente cere un mai mare efort creativ decit lansarea unei noi marci", spune Woodward. Poate aceasta este si explicatia faptului ca in primul semestru al acestui an nu a avut loc decit o singura lansare a unei noi marci de bere - Carlsberg, apartinind United Romanian Breweries (URB). Romanii - prea saraci ca sa bea bere ieftina Studiile asupra consumatorilor arata ca, in acest an, romanii au inceput sa aprecize mai mult calitatea decit pretul, astfel incit marcile de bere de pe segmentul mediu au inregistrat o crestere semnificativa. Cercetarile de piata au aratat ca marcile de bere cel mai frecvent consumate de romani sint Bergenbier, Ursus, Ciuc si Tuborg. In topul notorietatii marcilor de bere, primele pozitii se inverseaza, astfel incit Ursus reprezinta cea mai cunoscuta bere in rindul consumatorilor romani, urmata de Bergenbier, Tuborg, Ciuc, Hopfen König, Stella Artois, Silva, Golden Brau si Skol. Berea Ursus detine si primul loc in ceea ce priveste loialitatea consumatorilor (exprimata in frecventa de cumparare a marcii preferate din 10 ocazii de cumparare), urmata de Tuborg si Ciuc. NICOLETA BURTAN Cum sa iti cheltui banii Suna clopotelul, pune-ti ghiozdanelul Un nou an scolar este o reala bucurie pentru toti copiii, mai ales atunci cind parintii incep sa bata magazinele pentru a le cumpara rechizite scolare. Ghiozdanul este cel mai important. Cind cumparati acest accesoriu, de care nu se poate lipsi copilul dvs., tineti cont, in primul rind, de faptul ca acesta trebuie sa reziste cel putin un an. Un pret bun nu inseamna neaparat si calitate. Un aspect atragator nu implica si utilitate. Rucsacurile ieftine, in special cele din fis, sint micute, dragute, dar nu si rezistente. O hirjoneala dupa orele de scoala, un moment de neatentie, si veti constata ca rucsacul copilului dvs. a fost agatat sau chiar rupt. Cind alegeti un ghiozdan, fiti atenti la amanunte: materialul trebuie sa fie rezistent si impermeabil, interiorul sa aiba sertare incapatoare, cu buzunare exterioare care sint ideale pentru penare, pensule, acuarele, chei; sa poata fi reglat in functie de inaltime; sa fie cartonat, pentru a proteja coloana atunci cind este tinut in spate. In magazinele din Bucuresti gasiti, in afara de ghiozdanele clasice, ghiozdane Pokemon, ghiozdane ale caror barete pot fi umflate cu aer pentru ca o greutate mare sa nu faca rani pe umerii copilului, ghiozdane cu roti - pentru coloana fragila si care nu suporta sustinerea greutatii; ghiozdane care au benzi fosforescente - daca este seara si copilul dvs. traverseaza printr-un loc nepermis, datorita acestor benzi, el poate fi vazut din timp de conducatorii auto. Ghiozdanele care au mai multe compartimente sint ideale pentru copiii din clasele mici, in timp ce liceenii pot opta pentru ghiozdane sau rucsacuri cu unul singur. Astazi, rucsacurile pe care le intilnim la tot pasul prin magazine, inlocuiesc, cu succes chiar, ghiozdanele obisnuitele. Unele rucsacuri sint de buna calitate si sint cautate mai ales de adolescenti care socotesc invechita ideea de ghiozdan. Rucsacurile sint mai flexibile, pot fi purtate in spate sau pe umar, majoritatea au o forma ovala si nu patrata - specifica ghiozdanului-, sint multicompartimentate si se inchid fie cu siret, fie cu fermoar. ERYKA LANG Libraria Academiei, Calea Victoriei nr. 12, et. I Adidas 175.000 lei Nike 155.000 lei Pokemon - are abtibilduri, potrivit pentru elevii din clasele mici 160.000 lei Lamonza 252.000 lei Lamonza cu roti 472.000 lei Air Concept bretelele se umfla cu aer 728.500 lei Dyna Juniors 376.600 lei Everest 400.000 lei Sert 282.000 lei Nylon 649.750 lei Cocor - etaj I Herlitz -doua compartimente 345.000 lei Herlitz - un compartiment 268.000 lei Zig Zag 543.000 lei Herlitz - cartonat, captusit, doua compartimente, un sertar pentru penar 620.000 lei Cocor - etaj II Mini Sport Nike 180.000 lei Boob Sport Club 200.000 lei Hongfa 150.000 lei Jung Pin 198.000 lei M & M 180.000 lei Libraria George Cosbuc, str. Lipscani nr. 26 Sert - din fis, doua compartimente 173.000 lei Sert - material textil; potrivit pentru clasele I-IV 190.000 lei Pokemon - din fis, un singur compartiment, cu abtibilduri exterioare, potrivit pentru elevii din clasele mici 393.000 lei Lamonza - din fis, doua compartimente, buzunare laterale, potrivit pentru clasele IV-VIII 252.000 lei Lamonza - un compartiment, buzunare laterale cu fermoare, potrivit pentru elevii de liceu 268.000 lei Yara - material PVC, un compartiment, buzunare laterale 192.000 lei Yara - material textil, potrivit pentru elevii din clasele mici 350.000 lei Yara - material textil, un compartiment, cu borseta 400.000 lei Lamonza - material textil, are roti 472.000 lei Pokemon - un compartiment, rotund, potrivit pentru fete 666.500 lei Yara - rucsac din fis, are benzi fosforescente, un compartiment 300.000 lei Sert - rucsac care se inchide cu snur, buzunar exterior 141.000 lei Jing Pin - rucsac cu buzunare laterale 155.000 lei Yara - rucsac cu un compartiment, potrivit pentru elevii din clasele mari 125.000 lei Riverton - rucsac din fis, se inchide cu fermoar, un compartiment 364.200 lei Pentru a va usura cautarea, va prezentam citeva magazine care comercializeaza o gama variata de ghiozdane si rucsacuri: Magazin Marca produs Pret Carrefour Vitton - material textil, doua compartimente, buzunare laterale, plus un penar gratuit 139.900 lei Zig Zag - doua compartimente, potrivit pentru elevii din clasele mici 129.000 lei 3 D - tip scrisoare, potrivit pentru elevii din clasele mici 269.990 lei Barbie - rucsac potrivit pentru fete din clasele mici 529.900 lei Complices - 44 cm 999.900 lei Lee Cooper - 46 cm 1.239.900 lei Smiley - 42 cm plus un penar Sil 929.900 lei Gaston - 38 cm 899.900 lei Rotile Kiroulette - 42 cm 1.099.000 lei Kookai - 41 cm 1.199.900 lei Diab'less - rucsac triunghiular, din material de blue-jeans 949.900 lei X-cept Lafuma - rucsac, 28 cm 999.900 lei Metro Cash & Carry (preturile includ TVA) Workstation - material textil, doua compartimente, buzunar exterior plus un penar gratis 237.881 lei Trilli - rucsac material textil, multicompartimentat, extensibil, cu protectie pentru coloana 630.581 lei Zig Zag - rucsac material textil, doua buzunare exterioare, buzunar special pentru chei, potrivit pentru prescolari 118.881 lei Gipsy Jeans - rucsac material textil, multicompartimentat, extensibil, cu protectie pentru coloana 535.381 lei Zig Zag - rucsac material textil, buzunar exterior 178.381 lei Zig Zag - rucsac material textil, buzunar exterior 214.081 lei NBA - rucsac din material textil, un buzunar exterior 333.081 lei Zig Zag Activity Sport - rucsac din material textil, buzunar exterior 154.581 lei Timp de doua saptamini, scad preturile la mezelurile Angst Reteaua de magazine Angst anunta reduceri de preturi la produsele din carne, in perioada 1-15 septembrie. "Inainte de inceperea scolii, cind toata lumea se intoarce din concediu fara prea multi bani, ne-am gindit sa venim in sprijinul cumparatorilor si, timp de doua saptamini, sa ieftinim produsele din carne vindute in magazinele noastre cu 5% pina la 9%", a declarat directorul general al firmei Angst, Sorin Minea. Firma Angst se adreseaza unui segment de cumparatori cu venituri medii si vinde produsele cu adaos comercial minim, fara sa scada calitatea. "Vrem sa realizam profit din cresterea volumului de vinzari, si nu pe baza unui adaos comercial mare", spune Sorin Minea. Retetele dupa care sint realizate produsele Angst sint 75% romanesti si 25% elvetiene. Producatorul afirma ca nu foloseste inlocuitori de carne si evita, pe cit posibil, utilizarea aditivilor alimentari. Carnea de porc provine atit din Romania, cit si din import, iar aditivii minerali, condimentele si membranele sint importate. Angst se mindreste cu faptul ca, in urma numeroaselor controale, institutiile abilitate nu au depistat nici o neregula in ce priveste calitatea produselor sale. Firma incearca sa extinda aria de vinzare, prin distribuirea produselor Angst in magazine alimentare din toata tara. "Incercam astfel sa obisnuim si consumatorii din afara Bucurestiului cu produsele noastre. Este etapa premergatoare extinderii retelei de magazine proprii la nivel national", a spus directorul de vinzari al firmei Angst, Stefan Padure. 40% din productia zilnica, de aproximativ 17 tone, se desface prin reteaua proprie de magazine din Bucuresti. Firma considera ca este sistemul cel mai avantajos de vinzare pentru ca asigura imediat banii necesari reluarii finantarii productiei zilnice. Angst este o societate particulara pe actiuni, romano-elvetiana (cu 80% capital elvetian). La bazele infiintarii firmei a stat o afacere de familie din Elvetia, care s-a dezvoltat si s-a extins in Brazilia, iar apoi, la inceputul anilor 90, a intrat si in Romania. Angst Ro S.A. are doua fabrici de mezeluri - la Timisoara si in Bucuresti. Firma a deschis, in 1991, prima fabrica mica, avind o capacitate de 7 tone pe zi. In timp, vinzarile de produse Angst au crescut, fabricuta s-a dezvoltat si, din 1997, produce 17 tone pe zi. Potrivit reprezentantilor firmei, cu productia din cele doua fabrici, Angst se afla in topul primilor trei producatori de mezeluri din tara. LOREDANA OPROIU Bilantul protectiei cumparatorilor Autoritatea Nationala pentru Protectia Consumatorilor (ANPC) a desfasurat, in primele sapte luni ale acestui an, un numar de peste 50.000 de actiuni de control care s-au soldat cu aplicarea unor amenzi in valoare de 32 miliarde lei, a afirmat presedintele ANPC, Rovana Plumb. Autoritatea pentru Protectia Consumatorilor a primit in aceasta perioada a anului peste 13.000 de reclamatii din partea cetatenilor, referitoare la modul in care le-au fost oferite anumite produse sau servicii. Rovana Plumb a afirmat ca sinteza elaborata pentru primele sapte luni ale anului demonstreaza ca agentii economici fie nu cunosc inca legislatia existenta in domeniul protectiei consumatorilor, fie ofera, cu rea-credinta, produse si servicii care afecteaza sanatatea cumparatorilor. (A.M.) [13][pl.dll?rid=expresro] 