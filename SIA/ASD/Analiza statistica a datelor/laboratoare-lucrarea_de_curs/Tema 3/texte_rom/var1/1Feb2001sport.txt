 La televizor s-a vazut doar virful aisbergului Scandal intre Prunea si Bölöni In ciuda rezultatelor pozitive inregistrate, turneul efectuat de fotbalistii "tricolori" in Portugalia si Croatia a generat si citeva tensiuni si neintelegeri intre unii jucatori si selectionerul Ladislau Bölöni. Marti seara, dupa partida disputata la Pula intre Croatia si Romania, intre antrenorul Bölöni, pe de o parte, si jucatorii Florin Prunea si Vali Nastase, pe de alta, a avut loc un schimb dur de replici, sustin surse din anturajul echipei nationale. Nemultumiti ca nu au jucat impotriva croatilor, jucatorii i-au reprosat acest lucru tehnicianului. Nastase a invocat faptul ca impotriva Portugaliei a fost folosit pe post de mijlocas la inchidere, desi la Dinamo joaca stoper, iar in meciul cu Croatia n-a "prins" nici un minut, desi a fost la incalzire aproape o ora. "Meciul" dintre Bölöni si Prunea a fost si mai incins. Selectionerul a tinut sa-i explice rebelului ca l-a titularizat pe Stelea deoarece ii promisese acest lucru. Portarul "ciinilor rosii" n-a acceptat insa motivatiile, argumentind ca n-a fost inclus nici macar printre rezervele meciului cu Croatia, desi cu citeva zile inainte facuse o partida excelenta impotriva Portugaliei. Prunea s-a simtit jignit de faptul ca, la intilnirea de la Pula, in locul sau a fost preferat debutantul Ionut Irimia. Bölöni si Prunea nu se afla la primul clinci de acest fel. Cei doi s-au mai infruntat saptamina trecuta, si tot din cauza lui Stelea. Dinamovistul i-a reprosat atunci selectionerului acelasi lucru ca si acum: ca l-a preferat pe "spaniol" in partida cu Africa de Sud. "Ramasitele" delegatiei "tricolore" - 12 dintre cei 19 fotbalisti din campionatul intern au plecat de la Pula direct in Italia pentru a participa alaturi de echipele de club la turneul de la Norcia - s-au intors in tara la miezul noptii trecute, dupa o calatorie pe ruta Zagreb-Zürich-Bucuresti. MATEI UDREA Mauta si Anghel, implicati intr-un accident de circulatie Fotbalistii Marian Mauta si Florin Anghel, de la FC Brasov, au suferit un accident rutier, marti seara, in jurul orei 17.30, in comuna Bunesti. Ei s-au ales cu leziuni superficiale, insa medicul echipei FC Brasov, Laurian Taus, a fost ranit mai grav, alegindu-se cu citeva coaste fracturate, contuzie la coloana dorsala si cu un traumatism toracic deschis. Cei doi fotbalisti, impreuna cu Laurian Taus, veneau de la Tirgu- Mures, unde efectuasera o serie de analize medicale. Ei erau intr-un autoturism Cielo, condus de Adriana Mauta, sotia unuia dintre fotbalisti. Politistii spun ca soferita nu a acordat prioritate unui autocamion care circula regulamentar din sens opus, pe un drum aflat in reparatii. Automobilul Cielo a lovit autocamionul condus de Gheorghe Zaharia (46 de ani), din Brasov, dupa care a intrat in plin intr-o Dacie condusa de Sorin Tiba (25 de ani), din Tirgu Mures, care oprise pe marginea soselei pentru a-i acorda prioritate camionului. In urma impactului, Laurian Taus (74 de ani) a fost cel mai grav ranit, fiind internat la sectia Reanimare a Spitalului Judetean Brasov. Adriana Mauta s-a ales si ea cu citeva leziuni la nivelul fetei, care nu au necesitat insa internare. Accidentati usor au fost si cei doi fotbalisti, insa starea lor este buna. Marian Mauta si Florin Anghel au fost ieri prezenti, ca simpli spectatori, in tribunele stadionului "ICIM" , unde s-a jucat meciul amical dintre FC Brasov si UTA. "Nu s-a intimplat nimic. Am fost implicat intr-un accident. Mergeam spre Tirgu-Mures, unde trebuia sa mi se puna un diagnostic deoarece sufar de o insuficienta aortica. A oprit o Dacie in fata noastra brusc, noi nu am putut evita impactul si am intrat in scara camionului. Nici Florin Anghel, care ma insotea, n-a patit nimic. Nici medicul n-are mare lucru. Niste coaste rupte. L-am vizitat chiar acum la spital. L-au internat la Reanimare ca sa fie singur in salon, dar nu e nimic grav", ne-a declarat Marian Mauta. CAMELIA CSIKI "Briliantul" si-a schimbat atitudinea fata de joc Mutu: "Ma bag in clinciuri si fac alunecari" Adrian Mutu, atacantul Veronei, a inscris un gol de kinograma in partida sustinuta miercuri de selectionata B de fotbal a Romaniei in compania reprezentativei similare a Croatiei, intilnire incheiata cu scorul de 2-2. "Am inceput meciul mai greu, insa ne-am revenit pe parcurs. Domnul Bölöni ne-a felicitat ca am terminat un meci asa de greu cu un rezultat bun. Observatiile mai putin bune despre joc probabil ca ni le va spune la urmatoarea convocare", ne-a declarat noul "decar" al "tricolorilor". Adi Mutu, singurul fotbalist roman din Serie A, considera ca si-a imbunatatit mult jocul. "Din decembrie am inceput sa joc mai mult pentru echipa decit pentru mine. Am lucrat la forta. Ma bag in clinciuri, fac alunecari, intr-un cuvint, ma lupt cu adversarul. Poate s-a vazut asta si in meciul cu Croatia, desi terenul a fost greu", a adaugat ex-dinamovistul. In etapa viitoare din "Il Calcio", Verona va juca, in deplasare, impotriva Perugiei, ocazie cu care in tribuna si-au anuntat prezenta si fostii coechipieri ai "Briliantului" de la FC Arges. "Sint mindru ca vor veni sa ma vada", a marturisit Mutu. DANIEL CONTESCU "Fetite" care costa intre 3.000 si 10.000 de dolari! Fotbalisti de la AS Roma, clienti ai unei retele de prostitutie AS Roma e lider in campionatul italian de fotbal, insa formatia pregatita de Fabio Capello nu este ferita de necazuri. Site-ul Onefootball.com a dezvaluit ca politia italiana i-ar putea cita pe citiva fotbalisti ai echipei, presupusi clienti ai unei adrese de Internet clandestine, dedicata prostitutiei de lux, in urma unei descinderi in cursul careia s-au operat numeroase arestari. Doi dintre inculpati au declarat in cursul audierilor ca mai multi internationali italieni, printre care se numara jucatori de la AS Roma si Inter Milano, au accesat in ultimele doua saptamini site-ul www.metropolitan.it pentru a obtine favoruri sexuale din partea unor femei. Le erau prezentate adresele, fotografiile prostituatelor si, bineinteles, pretul. Pentru ca judecatorii sa-i trimita la inchisoare pe cei doi inculpati, jucatorii italieni trebuie sa depuna marturie in fata instantei si sa vorbeasca despre relatia lor cu prostituatele. Pretul fetelor oscila intre 3.000 si 10.000 de dolari, in functie de serviciile prestate. Au mai fost cazuri in fotbalul profesionist cind jucatori sau antrenori s-au dovedit a fi tinta unor astfel de scandaluri. Tehnicianul Christophe Daum a renuntat la echipa Bayer Leverkusen si la reprezentativa nationala a Germaniei, dupa ce s-a descoperit ca era client al unui bordel de lux si consuma cocaina. De asemenea, fotbalistii bolivieni Etcheverry si Baldivieso au fost acuzati ca ar fi homosexuali cu doar citeva zile inainte de startul Campionatului Mondial SUA 1994. DANIEL NAZARE Steaua cere o caruta de bani pe Duro FC Steaua a fixat la 300.000 de dolari suma de transfer pentru albanezul Albert Duro, jucator pus pe lista de transferari de antrenorul Victor Piturca. Duro mai are contract pina la vara cu gruparea din Ghencea, insa conducerea clubului, reprezentata de directorul sportiv Cornel Cacovean, nu vrea sa auda de vreo suma mai mica. "Am o situatie destul de grea. Eu vreau sa joc, dar conducerea cere prea multi bani pe mine. Probabil voi fi imprumutat pina la vara, apoi nu stiu ce voi face. O echipa interesata de mine va trebui sa plateasca aproape o jumatate de milion de dolari, la cit se ridica indemnizatia de formare-promovare. Este dificil sa se gaseasca o formatie din Romania care sa dea acesti bani pe mine, iar din strainatate nu am nici o oferta. A fost vorba sa dau probe la Sahtior Donetk, insa eu nu accept acest lucru. Deocamdata, ma antrenez cu echipa de tineret", ne-a declarat Duro. DANIEL CONTESCU Fotbalul american si catch-ul vor fuziona Fotbalul extrem, o afacere de miliarde Desi fotbalul american nu e un sport de domnisoare, Lumea Noua pregateste lansarea unui nou sport, denumit fotbal extrem. Simbata, intr-o transmisie difuzata de postul de televiziune NBC, se va disputa prima partida din XFL, adica "X-trem Football League", un sport care imbina fotbalul american cu elemente de catch. Initiatorul acestui sport, nimeni altul decit Vince Mc Mahon, cel care si-a transformat federatia de catch intr-unul din cele mai bine platite show-business-uri, a reusit chiar sa-i convinga pe cei de la NBC sa-i devina parteneri in aceasta afacere. Ideea e pe placul americanului: reguli mai simple, care sa permita in primul rind contactul fizic si violenta. Vor fi mai multe camere deasupra si in jurul terenului, in tribune si in vestiare. Casti cu microfoane Mai mult, in castile jucatorilor vor fi montate microfoane pentru ca telespectatorii sa nu piarda cumva tipetele de agonie sau injuraturile care insotesc un placaj la git sau un genunchi in zonele sensibile ale adversarului. Nu vor lipsi nici majoretele, imbracate doar in citeva petice de piele care, conform organizatorilor, vor intretine relatii extrem de apropiate cu jucatorii. Reactia de bucurie a celui care inscrie un touchdown, interzisa de fotbalul clasic, va fi incurajata. Cel care va reusi acest lucru poate executa orice coregrafie doreste, avind siguranta ca telespectatorii il vor vedea in "gros-plan". "Ucigasii", "Maniacii" sau "Nelegiuitii" Chiar daca multi contesta deja acest fenomen, considerind ca Mc Mahon va transforma fotbalul american intr-un circ monstruos, in care totul se va desfasura pe baza de scenarii, cele opt echipe constituite in acest moment abia asteapta startul. Apropo de participante, trebuie amintit si faptul ca numele echipelor au fost alese pe gustul publicului, "Turbarea", "Ucigasii", "Demonii", "Izbiturile", "Maniacii" si "Nelegiuitii" asigurind, din start, o reteta bogata. Jucatorii, in general recrutati dintre fotbalistii care n-au avut valoare de NFL, nu iau in calcul faptul ca salariile lor sint de 20 de ori mai mici decit ale fotbalistilor adevarati si promit ca spectacolul va fi total. "O sa fie un carnagiu generalizat", a declarat Keith Elias, jucator de la "Ucigasii" din New York. Iar Vince Mc Mahon, care a facut o avere considerabila din catch, isi freaca deja miinile de bucurie. "Fotbalul trebuie sa fie salbatic, fotbalul trebuie sa fie insingerat", suna o afirmatie a sa, preluata de AFP. HORIA HASNAS Flash Chivu, intre primii 15 jucatori tineri ai lumii Numarul din luna februarie al prestigioasei publicatii engleze "World Soccer" il nominalizeaza pe internationalul roman Cristian Chivu printre cei mai buni 15 tineri fotbalisti din lume. Fotbalistul de la Ajax se afla intr-o companie selecta care ii mai cuprinde, printre altii, pe italianul Francesco Coco, portughezul Nuno Gomes, camerunezii Pierre Wome si Geremi, cehul Tomas Rosicky si paraguayanul Roque Santa Cruz. Ziaristii britanici au apreciat ca "tinarul international roman a explodat la EURO 2000, intrind in vizorul multor formatii mari ale continentului. Poate evolua atit ca fundas central sau stinga, cit si ca mijlocas la inchidere sau de banda stinga. In acest moment, Chivu este cotat la 25 de milioane de dolari, o suma extrem de mare pentru un fotbalist a carui principala preocupare o constituie faza defensiva, insa zilele sale la Ajax sint numarate". (S.T.) Ivan de la Pea a fost atacat de un tilhar cu cagula Ivan de la Pea, jucator la echipa FC Barcelona, a fost la un pas de a fi sechestrat si jefuit de doi indivizi. In timp ce se intorcea de la un antrenament, fotbalistul spaniol si-a dat seama ca automobilul sau, un Porsche Boxter, este urmarit de un Ford Escort de culoare rosie. Nu a prea dat importanta, insa la intrarea in parcarea de la vila sa a observat ca autoturismul respectiv se tine scai de el. A asteptat putin si a vazut ca una dintre cele doua persoane, care purta o cagula pe cap, vine spre el. De la Pea a virat brusc si a mers direct la stadionul "Nou Camp", aflat foarte aproape, de unde a anuntat politia. Jucatorul catalan a memorat numarul de inmatriculare al autoturismului Ford Escort si l-a oferit persoanelor abilitate sa dea de urma infractorilor. Politia a demarat imediat cercetarile si a gasit masina respectiva, inauntru aflindu-se o persoana, alaturi de o fetita in virsta de patru ani. Cind un politist a dorit sa-l identifice, infractorul l-a ranit si a amenintat ca o va omori pe micuta, dupa care a tras mai multe focuri de arma. Pina la urma, politistii l-au imobilizat si l-au arestat pe Santiago C.M., care s-a dovedit un client vechi al inchisorilor din Spania. El era cautat inca de pe 26 ianuarie, atunci cind rapise un individ, ii pusese un pistol la timpla si il dusese la un bancomat, folosindu-i apoi cartile de credit pentru a-si insusi o suma consistenta de bani. De altfel, autoturismul apartinea cetateanului jefuit pe 26 ianuarie. Cealalta persoana care a participat la infractiune nu a fost retinuta inca de politie. (D.N) Dulca si Axinia au unda verde Florin Axinia si Cristi Dulca, fotbalisti la Ceahlaul Piatra-Neamt, au primit ieri avizul de joc. Cei doi nemteni au efectuat controlul medical cardiologic la Institutul National de Medicina Sportiva din cadrul Complexului "Lia Manoliu". "Eu n-am avut in viata mea probleme cu inima. Tatal meu (n.r. - Ioan), care are 65 de ani, participa de la virsta de 45 de ani la concursuri atletice internationale rezervate veteranilor, cum ar fi Campionatul European", ne-a declarat Dulca. Pe 20 ianuarie, sotia lui Cristi a nascut, la Bucuresti, o fetita, cel de-al doilea copil al fostului capitan de la Rapid. Fetita va purta numele Francesca Alexandra, iar nas ii va fi un italian stabilit la Cluj, bun prieten cu Cristi. (D.C.) Rachita se apuca de inot Liberoul Vivi Rachita este foarte aproape de a semna un contract de joc cu echipa bulgara de fotbal Litex Loveci. In timpul partidei de marti, Levski - Rocar (1-0), disputata in cadrul turneului "Norcia Winter Cup", conducatorul gruparii bulgare l-a sunat pe patronul Grisa Ghencev si i-a recomandat achizitionarea fostului fundas stelist. "Problema este ca nu ma inteleg deloc cu bulgarii. Astia nu stiu alta limba decit bulgara. Dau din miini mai rau ca la inot cind e sa comunic cu ei", ne-a marturist Rachita, care isi doreste la noua sa echipa un salariu anual de 150.000 de dolari. "Am facut scurta la picior de cit am degajat", a declarat fundasul roman, referindu-se la partida cu Rocar, de-a lungul careia Litex s-a aparat in permanenta. Astazi, in Grupa E a turneului italian, Litex Loveci, care il are in componenta si pe Bogdan Patrascu, intilneste selectionata regiunii Umbria, in timp ce FC Arges va infrunta Rocarul.(D.C.) "Bancarii", la vinatoare de bosniaci Debutul echipei FC National la "Norcia Winter Cup", aseara, a insemnat pentru elevii tinarului antrenor Cosmin Olaroiu un galop de sanatate. Fotbalistii "bancari" au trecut, mai lejer decit o arata scorul (2-1), de formatia bosniaca Zeleznicear Sarajevo. Pentru FC National au marcat Petre Marin si sirbul Mitrovici. Florin Petcu a ratat o lovitura de la 11 metri. La finalul meciului, tehnicianul gruparii din Parcul cu platani a acuzat jocul dur practicat de ex-iugoslavi, fiind totusi multumit de faptul ca nici unul dintre elevii sai nu a fost accidentat grav. Marti dupa-amiaza, celelalte echipe romanesti care participa la competitia italiana au obtinut, aproape toate, victorii la scor. Astfel, Steaua a trecut de Ascoli cu 8-0, Rapid a invins Arezzo cu 3-0, FC Arges a surclasat selectionata provinciei italiene Umbria cu scorul de 5-0, si "Poli" Timisoara a spulberat selectionata militara din Umbria cu un sec 7-0. Universitatea Craiova nu a reusit sa se impuna in fata formatiei Tatabanya (locul patru in campionatul Ungariei), partida incheindu-se la egalitate, 2-2. Singura echipa din Romania invinsa in prima zi a turneului de la Norcia a fost Rocar. Bucurestenii au fost invinsi cu 1-0 de bulgarii de la Litex Loveci. (L.C.) Rugby la TV 5 Doua meciuri din cadrul Turneului celor 6 natiuni vor fi transmise la TV 5 dupa cum urmeaza: Franta - Scotia, duminica 4 februarie, ora 16.00, ora Romaniei si Franta - Tara Galilor, simbata 17 martie, ora 16.00, ora Romaniei. Incoltit de serviciile secrete din Rusia, Dadakov a renuntat la Spartak Moscova pentru ca are origini cecene Sahrudi Dadakov, presedintele clubului de fotbal TSKA Moscova, a dezvaluit marti, intr-un interviu acordat unui saptaminal moscovit, ca intreaga conducere a gruparii din capitala Rusiei a fost obligata sa demisioneze ca urmare a presiunilor exercitate de serviciile secrete. Dadakov, de origine cecena, a precizat ca in ultimii doi ani FSB (fost KGB) l-a santajat si l-a amenintat cu moartea, obligindu-l sa renunte la pachetul majoritar de actiuni pe care-l detinea la fostul club al Armatei Rosii. "De la declansarea ostilitatilor din Cecenia, ofiteri ai FSB ne-au amenintat pe noi si familiile noastre cu moartea si ne-au solicitat sa vindem actiunile banuind ca i-am fi sustinut pe luptatorii ceceni. Am fost nevoiti sa cedam, in ciuda faptului ca n-aveam nici o legatura cu gherilele cecene. Sper ca noii proprietari sa nu aiba asemenea probleme", a afirmat Andrei Trubtin, fostul presedinte al Comitetului Director de la TSKA. SILVIU TANASE 