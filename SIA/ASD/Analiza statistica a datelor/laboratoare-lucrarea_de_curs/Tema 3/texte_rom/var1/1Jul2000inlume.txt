 Nationalismul, inamicul nr. 1 al UE Austria, monitorizata Viena a acceptat joi decizia Uniunii Europene de a monitoriza situatia drepturilor omului in Austria. Cancelarul austriac Wolfgang Schuessel a apreciat ca decizia celor 14 state partenere nu este o "infringere" pentru guvernul austriac, relateaza AFP. De asemenea, el a mai adaugat ca decizia de monitorizare reprezinta, de fapt, un progres si si-a facut cunoscuta intentia de a coopera cu cei trei experti ai Curtii Europene pentru Drepturile Omului, dar s-a aratat nemultumit de absenta unui termen de ridicare a sanctiunilor impuse Austriei de UE. "Vrem sa cooperam raminind insa fermi", a declarat el, adaugind ca "greseala" partenerilor a fost aceea de a "nu fi avut curajul sa spuna ca vor sa ridice sanctiunile". Oricum, a afirmat el, expertii vor evalua comportamentul autoritatilor de la Viena fata de refugiati, minoritati si imigranti, precum si evolutia partidului de extrema dreapta aliat cu conservatorii din coalitie. Referindu-se la aceasta decizie, ministrul francez insarcinat cu afaceri europene, Pierre Moscovici, a declarat ca acordul la care au ajuns cele 14 state europene este prealabil ridicarii sanctiunilor, Viena sperind ca acesta s-ar putea produce cel mai devreme peste trei luni. CAMELIA MUNTEAN "International Herald Tribune": Euroscepticismul fostelor state comuniste compromite eforturile de integrare Pe masura ce statele din centrul si estul Europei candidate la aderarea la UE fac eforturi sa indeplineasca cerintele severe ale programului de integrare, ele par tot mai reticente, chiar refractare, la idealul unei Europe unite: granite deschise, piete deschise si societati deschise, se arata intr-un comentariu din prestigioasa publicatie "International Herald Tribune". Euroscepticismul ar putea influenta capacitatea statelor candidate de a intra in UE ca parteneri cu drepturi depline, sau le va face incapabile sa cistige sprijin pentru unele din cele mai grele cerinte, ceea ce le va transforma in "eterne pretendente". In ultima perioada, doi inalti lideri politici, premierul ungar, Viktor Orban, si fostul premier ceh, Vaclav Klaus, acum presedinte al Camerei inferioare a parlamentului de la Praga, si-au exprimat tot mai fatis, in declaratii publice, scepticismul fata de Uniunea Europeana. Frica de competitie cuprinde estul Europei Atit Orban, cit si Klaus au mizat pe sentimentele antieuropene din tarile lor pentru a obtine voturi in plus la alegeri. In Slovacia, Vladimir Meciar s-a folosit de o combinatie de nationalism si paternalism pentru a cistiga o treime din alegatori. In perioada in care a condus tara, aceasta a devenit total "nepotrivita" pentru aderare, in opinia liderilor europeni, din cauza ca Meciar s-a "luptat" cu minoritatea maghiara, cu cehii, cu SUA si cu UE. Abia dupa plecarea sa de la putere, in 1998, Slovacia a inceput negocierile de aderare. Nemultumirea statelor candidate se bazeaza, dupa cum spune un analist politic, pe urmatoarea gindire: "Ori stam cu ai nostri si statul are grija de noi, ori ne alaturam unui grup mai mare si ajungem in competitie deschisa", in conditiile in care, de exemplu, muncitorii si taranii din centrul si estul Europei nu vor sa concureze cu cei spanioli si portughezi. Euroscepticii adauga la lista de argumente antiaderare si refuzul Uniunii de a stabili o data ferma pentru integrare. ISABELLA ALEXANDRESCU Nationalismul est-european, mai periculos decit cel austriac Uniunea Europeana ar putea fi silita sa recurga in viitor la sanctiuni mai dure decit cele aplicate Austriei, in conditiile in care nationalismul austriac paleste in comparatie cu cel inregistrat in statele din estul Europei, se arata intr-un comentariu al agentiei americane independente de informatii Stratfor. Hotarirea cu care autoritatile de la Bruxelles au actionat in acest caz reprezinta mai mult o amenintare la adresa nationalismului extremist de pe continentul european, un semnal de alarma si un avertisment ca Europa abia si-a inceput lupta impotriva acestor tendinte. Aceasta lupta este in mod special importanta in conditiile in care, aflata in plin proces de extindere, organizatia europeana are multa nevoie de securitate economica. Pericolul extinderii miscarilor nationalist-extremiste in Europa nu este deloc de dorit, in perspectiva procesului de largire a Uniunii. Potrivit analistilor americani, responsabilii europeni nu par deocamdata ingrijorati de faptul ca in statele din centrul si sudul Europei fenomenul nationalist-extremist este cu mult mai profund decit ar putea sa devina vreodata in Austria. Nationalismul est-european, un mecanism de reactie la adresa dominatiei ruse Statele din centrul si estul Europei si-au dezvoltat propriul nationalism, extrem de profund, care a fost, potrivit sursei citate, un raspuns firesc fata de dominatia Rusiei comuniste. Fosta Uniune Sovietica, prin demersurile sale agresive, a favorizat aparitia miscarilor nationaliste, care au devenit o necesitate a natiunii respective pentru a putea rezista dominatiei Moscovei. Cind cehii sau estonienii au incercat sa existe ca cehi sau estonieni si nu ca tovarasi ai lumii socialiste sovietice, Moscova a perceput asta ca pe o provocare directa si o incalcare a regulilor sale. Singura forma de a lupta impotriva asimilarii sovietice a fost, la vremea respectiva, sporirea sentimentului nationalist. Acum, in mod paradoxal, se poate face o paralela intre fosta Uniune Sovietica si Uniunea Europeana, in conditiile in care oamenii devin din ce in ce mai mult europeni si din ce in ce mai putini greci, austrieci sau francezi. Federalizarea Europei implica riscuri Dupa experienta uniformizarii sovietice, statele din centrul si estul Europei vor traversa experienta unei uniuni europene de state, ceea ce, probabil, va provoca revirimentul nationalismului. Este de asteptat ca tendintele nationaliste, in recul in mai toate statele europene, sa se intensifice de acum incolo si, din acest punct de vedere, Europa se afla chiar "pe marginea prapastiei". Una dintre putinele cai prin care Uniunea ar putea sa controleze acest fenomen este sa impuna o reforma constitutionala prin care organizatia sa devina mai "federala". Oricum, paradoxul, in aceasta situatie, este evident: tendinta spre federalizare va accentua, de fapt, sentimentele nationaliste. Europa se afla intr-un moment critic din acest punct de vedere. In vederea extinderii, Uniunea trebuie sa adopte o politica federalista, fara a suscita, insa, reactii nationaliste din partea membrilor sai si fara a aliena tendintele nationaliste deja existente ale statelor candidate. DIANA EVANTIA BARCA Coruptie si afaceri ilegale in Casa Domnului Mafia ortodoxa rusa Biserica Ortodoxa a Rusiei a devenit o "corporatie gigantica" atinsa de toate viciile actualei crize economice prin care trece tara, de la mita si coruptie pina la operatiuni de spalare a banilor si evaziune fiscala, se arata intr-un material aparut ieri in "Daily Telegraph". Exploatind la maximum statutul sau privilegiat in noua Rusie, Biserica Ortodoxa s-a implicat in afaceri grandioase, din care obtine venituri anuale de miliarde de dolari, bani de care beneficiaza mai ales reprezentantii de seama ai bisericii, preotii din sate zbatindu-se inca in lipsuri si saracie. Analizind dosarele sale financiare, expertii de la Universitatea din Moscova au descoperit ca "biserica este o uriasa zona independenta, cu propriile-i activitati financiare si lucrative, transformata intr-un excelent mediu pentru operatiunile de spalare de bani de care beneficiaza economia subterana si sectorul infractional". Biserica Ortodoxa Rusa, cea mai mare din lume, nu are obligatia sa publice rapoarte, insa se stie ca a fost implicata, direct sau prin investitii, in mai multe afaceri banoase, cum ar fi exporturile de carburant sau importul de tigari si diamante. Potrivit studiului citat, clericii au stiut sa profite din plin de "statutul privilegiat" al bisericii si, avind in vedere ca raporturile sale contabile sint practic inexistente, iar aceasta institutie beneficiaza de o multime de scutiri de taxe, multi preoti s-au lasat dusi in ispita, coordonind afaceri de anvergura. Aceasta stare de fapt incurajeaza coruptia in rindurile clericilor si atrage ca un magnet infractorii din exterior, potrivit concluziilor raportului intocmit de Centrul pentru Cercetarea Sistemelor Economice Ilegale, din Moscova. Un reprezentant al bisericii a declarat ca e relativ usor de "spalat" banii proveniti din economia subterana, suma nejustificata fiind donata unei minastiri care returneaza banii ulterior, desigur, dupa ce si-a luat o cota-parte. Infractorii folosesc din plin faptul ca biserica are scutiri de taxe la vinzarea bijuteriilor din aur, iar unii clerici, cu nimic mai prejos, schimba frecvent destinatia ajutoarelor umanitare primite. DIANA EVANTIA BARCA Coalitia democratica din Mongolia a dezamagit dupa patru ani de guvernare Coruptia lucreaza pentru fostii comunisti Dezamagiti de prestatia actualei coalitii de centru-dreapta, electorii mongoli sint inclinati sa incredinteze guvernarea fostilor comunisti, care au dirijat tara "cu o mina de fier" pina in 1991, sanctionind astfel fortele democratice, care au esuat lamentabil in batalia impotriva coruptiei, transmite AFP, citind rezultatele sondajelor publicate inaintea alegerilor legislative de miine. Cel de-al treilea scrutin democratic organizat in aceasta republica, fost satelit sovietic pina la prabusirea blocului comunist, va aduce din nou in prim-plan fortele comuniste, potrivit sondajelor, desi electorii sint indemnati sa-si demonstreze atasamentul pentru valorile democratiei, in ciuda dificultatilor pe care le intimpina in viata cotidiana. In general, mongolii se prezinta masiv la vot. La alegerile precedente, din 1996, participarea la vot a fost de peste 90 la suta, situatie ideala in conditiile in care comunitatile de nomazi, de exemplu, sint nevoite sa parcurga citeodata chiar si o suta de kilometri pina la primul birou de vot. "Democratia in Mongolia reprezinta o experienta extrem de importanta, dar si foarte dificila, avind in vedere statele cu care se invecineaza, respectiv China si Coreea de Nord", a declarat un observator occidental. Cele 16 partide inscrise in "cursa" electorala au abordat campanii extrem de zgomotoase, dominate de promisiuni bulversante si concerte rock. Potrivit ultimelor sondaje, Partidul Revolutionar Popular Mongol (PRPM-fost comunist) este creditat cu 51 la suta din intentiile de vot, in timp ce principala formatiune democratica, Partidul National Democrat Mongol, se afla mult in urma. PRPM, aflat la putere pina in 1996, asigurind o tranzitie spre democratie, si-a negat trecutul autoritar in cursul acestei campanii, declarindu-se pentru reforme economice si privatizare si insistind pe ideea eradicarii coruptiei, principala problema a actualei administratii democratice. BIANCA BACARDI Picatura chinezeasca ameninta Rusia In doua decenii, imigrantii chinezi vor deveni majoritari in Extremul Orient rus In Rusia au intrat ilegal in ultimele 18 luni peste un milion de chinezi, a anuntat serviciul federal rus al garzilor de frontiera (FPS), citat de France Presse. In perioada ianuarie 1999 si iunie 2000, au intrat legal in Rusia 1.500.000 de chinezi, din care doar 237.000 sint inregistrati si au acte in regula, in timp ce restul s-au "volatilizat" pe teritoriul Rusiei. In regiunile din Extremul Orient rus, numarul chinezilor l-ar putea depasi in urmatorii 20 de ani pe cel al populatiei locale, se arata intr-un raport al FPS. Chinezii beneficiaza in prezent de permis de intrare in Rusia pentru sejururile scurte, dar multi dintre ei se folosesc de acest lucru pentru a se stabili ilegal in aceasta tara. CAMELIA MUNTEAN Barbie are o concurenta negresa in cursa pentru "presedintia papusilor" Barbie, celabra papusa blonda care a cucerit inima fetitelor din intreaga lume, are drept concurenta in competitia "cine-i prima la Casa Alba" o "afro-americana" pe nume Vanessa. Despre aceasta, firma care o fabrica spune ca este preocupata si de altceva decit joaca si moda si, in plus, are si facultate. "Vanessa e mai mult decit draguta, imbracata in roz. Este inteligenta. Este independenta. Este singura candidata in aceasta campanie care poate sta pe propriile sale picioare, literalmente", a declarat Jennifer Baker, patroana companiei "Get Set Club". "Ce fel de campanie prezidentiala o sa aiba Barbie - mai multi pantofi la Casa Alba? Noi ne concentram mai mult pe aventura si invatatura decit pe moda", a adaugat creatoarea Vanessei. Lansata in luna mai, campania "Barbie pentru Casa Alba" este sprijinita de o organizatie caritabila, White House Project, care are ca obiect de activitate promovarea femeilor implicate in politica. Vanessa este o activista comunitara, banchera si, in acelasi timp, om de stiinta. MANUELA SERAFIM Bulgaria, campioana la economie subterana De la inceputul lunii iunie, cind autoritatile le-au impus taximetristilor dotarea obligatorie cu aparate de taxat, privindu-i astfel de posibilitatea de a umfla preturile pe seama clientilor, taxiurile la Sofia au devenit de doua ori mai scumpe, relateaza AFP. Protestele acestora au fost inutile, deoarece autoritatile sint hotarite sa scoata la lumina macar o parte din economia subterana. Efortul de legalizare a economiei paralele nu a reusit sa-si atinga obiectivele nici in acest caz, dupa cum s-a intimplat si cu cei care fac diverse activitati de comert. Potrivit ministrului de finate, Muravei Radev, o treime din vinzarile cu amanuntul sint clandestine. De la inceputul anului, guvernul i-a obligat pe toti comerciantii sa dea bonuri de casa si le-a cerut bulgarilor sa ceara aceste bonuri pentru a ajuta statul sa colecteze impozite. Potrivit estimarilor Institutului National de Statistica, 22 la suta din Produsul Intern Brut (PIB) al Bulgariei provine din "economia subterana". Un alt studiu, elaborat in 1999, atesta faptul ca Bulgaria se afla pe primul loc intre tarile din Europa Centrala, cu 32,7 procente din PIB provenite din acest tip de economie. Firme particulare din aceasta tara profita de rata ridicata a somajului pentru a angaja muncitori fara contract, acestia riscind insa, conform unei decizii luate la inceputul acestui an, amenzi de o valoare ridicata si chiar pedeapsa cu inchisoarea daca nu platesc asigurari sociale pentru personalul angajat. Contrabanda asigura o treime din schimburile comerciale Recent, ministrul bulgar de interne, Emanuil Iordanov, s-a angajat pe linga distribuitorii marilor societati internationale de producere a alcoolului sa intareasca masurile impotriva importurilor clandestine. La acest capitol, statisticile arata ca 35 de procente din bauturile alcoolice consumate in Bulgaria provin din importurile ilegale, iar intre 10 si 13 la suta sint produse in atelierele clandestine din aceasta tara, care imita bauturile de marca. O comparatie a statisticilor de schimb intre Bulgaria si UE a relevat faptul ca 33 la suta din schimburi, adica 858 milioane de dolari, sint realizate de retelele de contrabanda. 15 procente din exporturile Bulgariei spre UE nu apar in cifrele Institutului European pentru Statistica Eurostat. De asemenea, marfuri in valoare de 483 de milioane de dolari exportate de Uniunea Europeana in Bulgaria nu au fost inregistrate ca importuri. "Contrabanda genereaza resurse financiare care alimenteaza activitatile criminale organizate", a declarat un cercetator de la Centrul de Studii pentru Democratie, Ivailo Anghelov. ALEXANDRA RARES Flash Romania, antepenultima in Europa la conditii de viata Romania este pe locul 64 in clasamentul tarilor lumii referitor la conditiile generale de viata, inclus in Raportul pe anul 2000 al Programului Natiunilor Unite pentru Dezvoltare (PNUD), dat publicitatii joi, la New York. Clasamentul cuprinde 174 de state, iar printre factorii luati in considerare la stabilirea conditiilor de viata se afla venitul pe cap de locuitor, asistenta medicala, speranta de viata si conditiile de educatie la toate nivelurile. Pe primul loc in clasamentul PNUD se afla Canada, urmata de Norvegia, Statele Unite, Australia, Islanda, Suedia, Belgia, Olanda, Japonia si Marea Britanie. In continuarea clasamentului urmeaza majoritatea tarilor europene, citeva tari din Asia si America de Sud (Israel - locul 23, Hong Kong - 26, Coreea de Sud - 31, Argentina - 35). Intre tarile sud-est europene, inaintea Romaniei se afla Slovenia, situata pe cel mai avansat loc (29), urmata de Republica Ceha (33), Slovacia (40), Ungaria (43), Polonia (44), Estonia (46), Croatia (49), Lituania (52), Belarus (57), Bulgaria (60) si Letonia (63), iar in urma Romaniei se afla Macedonia (69) si Albania (94). Rusia (62) devanseaza Romania cu doua locuri. ( Mediafax ) Seful diplomatiei poloneze, fost prizonier la Auschwitz Senatorul Wladyslaw Bartoszewski, 78 de ani, il va inlocui pe Bronislaw Geremek in functia de ministru de externe al Poloniei, transmite Rompres. Bartoszewski, unul dintre cei mai renumiti istorici polonezi, a fost ambasadorul Poloniei in Austria, la inceputul anilor Ô90. Fost prizonier in lagarul de concentrare nazist de la Auschwitz, el a jucat un rol important in procesul de reconciliere polono-germana. Noul sef al diplomatiei poloneze a afirmat, la ceremonia de investire, ca va continua strategia politica a lui Geremek, menita sa asigure integrarea Poloniei in UE pina in 2003. Partidul lui Geremek s-a retras pe 5 iunie din coalitia guvernamentala din cauza unor dispute privind modul in care se vor face reformele economice si se iau deciziile de personal. Patru alti ministri din partidul lui Geremek au parasit coalitia la inceputul lunii iunie. ( I.A. ) Vikingii poarta centura de siguranta la nadragi In Norvegia, ultima moda in materie de furturi este subtilizarea centurilor de siguranta care echipeaza scaunele avioanelor de pasageri, pe care tinerii norvegieni le folosesc apoi pe post de curea de pantaloni, transmite Reuters. "Ne ingrijoreaza aceasta situatie", a declarat un reprezentant al companiilor aeriene norvegiene, care, precizind ca pe zi dispar in medie cam cinci astfel de centuri, a explicat ca acest gen de furt pune in pericol siguranta zborurilor. "Pasagerii nu pot calatori fara centuri de siguranta", a adaugat acesta, precizind ca reprezentantii companiilor aeriene au in vedere metode speciale de a fixa aceste centuri, astfel incit ele sa nu mai poata fi desprinse atit de usor. Potrivit acestuia, hotii de catarame opereaza mai ales pe rutele interne. ( D.B. ) Copil vindut pentru o bucata de rasol Disperata si ajunsa la capatul puterilor, o brazilianca saraca, care muncea din greu ca servitoare pentru a-si hrani o familie cu 23 de membri, a hotarit sa-l vinda pe unul dintre micuti, pe care a primit suma de 110 dolari si o bucata de carne de vita, transmite Reuters. Micuta Beatriz, nascuta la data de 6 iunie, anul acesta, a fost vinduta unei prietene de familie, iar acum se afla in custodia organizatiei de protectie a copilului SOS Crianca. "Politia a declansat o ancheta pentru a stabili circumstantele exacte ale acestei intimplari, respectiv felul in care a fost desfasurata aceasta neobisnuita tranzactie", a declarat Maria Leuma Cassanio, director al acestei agentii. "Maria Deua Araujo, in virsta de 40 de ani, este cu adevarat foarte saraca si cei 23 de copii ai sai erau intr-adevar in pericolul de a muri de foame", a mai declarat Cassanio, precizind insa ca, in ciuda acestei triste realitati, aceasta dubioasa tranzactie ramine ilegala. ( D.B. ) Japonezii, doboriti de lapte Mai mult de o mie de persoane din vestul Japoniei s-au plins de ameteli si diaree dupa ce au baut lapte batut provenit de la cea mai mare firma producatoare din tara, transmite AFP. Pina vineri la prinz, fusesera deja inregistrate 1217 persoane care prezentau simptome de intoxicatie alimentara, cum ar fi voma, dureri de burta si diaree. Persoanele care s-au imbolnavit aveau virste intre zece luni si 94 de ani. Sute de mii de cutii de lapte au fost retrase de pe piata. ( I.A. ) Urina stimuleaza gaina Gainile fac oua mai mari si mai gustoase daca miros o substanta intilnita in urina umana, au descoperit citiva cercetatori britanici si israelieni, citati de prestigioasa revista "New Scientist". Potrivit aceleiasi surse, substanta in cauza, numita 2-metoxi-3-isobutilpirazina, mai are capacitatea de a imbunatati memoria gainilor, pasari a caror prostie a devenit proverbiala. Abundenta in natura, pirazina mai poate fi intilnita in urina de coiot si in fecalele de iepure. Aceeasi substanta mai este folosita in industria alimentara ca ameliorator de aroma. Calitatea sa de a "mari" ouale a fost descoperita abia recent, in urma unui studiu de 4 luni, care a constat in expunerea la pirazina a unui lot de 10 gaini. Gainile care au mirost aceasta substanta au facut oua cu 4 grame mai grele decit cele facute de gainile neexpuse, diferenta fiind apreciata intre 5 si 10 la suta. ( C.V. ) Designerii brazilieni propun Slipul de-o palma Timp de o saptamina, Sao Paolo este capitala sud-americana a modei. Morumbi Fashion Show reuneste sub acelasi acoperis, pe acelasi podium, ultimele creatii vestimentare ale designerilor brazilieni. Tendintele sezonului primavara/vara, pentru inceputul de mileniu, propun materiale vaporoase, imprimate sau uni, croieli ce urmaresc linia corpului, decolteuri foarte indraznete si despicaturi adinci. Cit despre costumele de baie, in 2001 pe Coasta Pacificului se poarta bikinii cu snur, cupa sutienului in forma triunghiulara si slipul de-o palma. ( O.M. ) 