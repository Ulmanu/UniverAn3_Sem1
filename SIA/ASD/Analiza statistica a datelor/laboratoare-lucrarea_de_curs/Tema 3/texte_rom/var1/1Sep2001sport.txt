 Meciul Germania-Anglia zguduie continentul Beckham: "Ii bat jucind intr-un picior" Acest sfirsit de saptamina a programat o noua runda de partide contind pentru zona europeana a preliminariilor de calificare la Cupa Mondiala. Capul de afis al weekend-ului este, fara indoiala, eterna infruntare dintre doua foste mari forte ale fotbalului european, Germania si Anglia, echipe care in prezent isi cauta identitatile si care incearca sa reajunga unde au stat decenii la rind. Totusi se poate observa un net avantaj de partea gazdelor de azi, formatia pregatita de fosta glorie a "panzerelor", Rudi Völler. Nemtii au atuul psihologic al terenului propriu (unde nu au mai pierdut in fata englezilor din 1965), al victoriei din partida-tur obtinuta chiar pe "Wembley" (1-0, la ultimul meci disputat in "templul fotbalului") si al sigurantei ca nu au cum sa rateze calificarea la turneul final nipono-sud-coreean, avind un avantaj de sase puncte fata de adversarul din aceasta seara. Voller este insa rezervat in privinta sanselor de victorie ale elevilor sai: "Un meci impotriva Angliei este intotdeauna o confruntare foarte dificila. Fiecare jucator trebuie sa joace pina la epuizare. Nu exista favoriti prestabiliti, chiar daca evoluam in fata propriilor spectatori". Oaspetii, pregatiti de suedezul Sven Goran Eriksson, par insa mult mai optimisti, ei venind pe "Olympiastadion" din München doar cu gindul unei victorii. Spre exemplu, David Beckham, refacut dupa recenta accidentare, spune, conform numarului de ieri din "The Sun", ca "ii voi bate jucind intr-un picior. Si nu-mi va pasa ca voi putea recidiva, daca din asta va rezulta un gol". Ungaria, adversara noastra de miercuri, se va arunca azi, din nou, in lupta pentru ocuparea locului secund in Grupa a 8-a, intilnind reprezentativa Georgiei, in deplasare, la Tbilisi. Partida va incepe la ora 19.00 (ora Romaniei) si va transmisa in direct pe TVR 2. MARGARIT BANUTA GRUPA 1 : Elvetia-Iugoslavia, Slovenia-Rusia, Feroe-Luxemburg. CLASAMENT: 1. RUSIA 17 puncte; 2. Slovenia 13 p; 3. Iugoslavia 12 p; 4. Elvetia 11 p; 5. Feroe 4 p; 6. Luxemburg 0 p; GRUPA a 2-a : Andorra-Portugalia, Irlanda-Olanda. 1. IRLANDA 18 p; 2. Portugalia 15 p; 3. Olanda 14 p; 4. Estonia 8 p; 5. Cipru 8 p; 6. Andorra 0 p; GRUPA a 3-a : Islanda-Cehia, Malta-Bulgaria, Danemarca-Irlanda de Nord. 1. DANEMARCA 15 p; 2. Cehia 14 p; 3. Bulgaria 14 p; 4. Islanda 10 p; 5. Irlanda de Nord 4 p; Malta 1 p; GRUPA a 4-a : Macedonia-Suedia, Moldova-Azerbaidjan, Slovacia-Turcia. 1. SUEDIA 17 p; 2. Turcia 15 p; 3. Slovacia 11 p; 4. Macedonia 6 p; 5. Azerbaidjan 4 p; 6. Moldova 3 p; GRUPA a 5-a : Belarus-Ucraina, Tara Galilor-Armenia, Polonia-Norvegia. 1. POLONIA 17 p; 2. Belarus 12 p; 3. Ucraina 10 p; 4. Tara Galilor 5 p; 5. Norvegia 4 p; 6. Armenia 4 p; GRUPA a 6-a : Scotia-Croatia. 1. BELGIA 14 p; 2. Croatia 11 p; 3. Scotia 11 p; 4. Letonia 4 p; 5. San Marino 1 p; GRUPA a 7-a : Bosnia-Israel, Spania-Austria. 1. SPANIA 14 p; 2. Austria 11 p; 3. Israel 10 p; 4. Bosnia 4 p; 5. Liechtenstein 0 p; GRUPA a 8-a : Georgia-Ungaria, Lituania-Italia. 1. ITALIA 16 p; 2. Romania 12 p; 3. Ungaria 8 p; 4. Georgia 3 p; 5. Lituania 1 p; GRUPA a 9-a : Albania-Finlanda, Germania-Anglia. 1. GERMANIA 16 p; 2. Anglia 10 p; 3. Grecia 6 p; 4. Finlanda 5 p; 5. Albania 3 p. Reghecampf va fi tata din nou In 1998, la inceputul lunii august, peste familia fotbalistului Laurentiu Reghecampf se abatea o mare nenorocire. Fetita jucatorului, Ana Lisa, in virsta de numai un an si o luna, deceda din cauza unei afectiuni rare la inima, Tetralogia Fallot. Durerea pricinuita de pierderea unicului lor copil i-a doborit pe Laurentiu si Mariana, sotia sa, ei neputind uita tragedia. Reghecampf a plecat apoi in Bulgaria, pentru a evolua la Litex Loveci. S-a simtit bine in mica localitate din tara vecina, anuntind, la un moment dat, ca el si Mariana isi doresc foarte mult un copil. In fiecare an, dorinta cea mai mare a familiei Reghecampf, aceea de a avea un mostenitor, era tot mai arzatoare. Germania, unde se afla de un an, se pare ca le prieste. Dupa ce formalitatile de obtinere a cetateniei germane se apropie de finalizare, pentru Laurentiu si Mariana cosmarul pare ca a luat sfirsit. Sotia fostului international roman este insarcinata in luna a treia, si starea generala a viitoarei mamici este excelenta. "Sintem fericiti", ne-a marturisit fundasul dreapta de la Energie Cottbus, considerat unul dintre primii cinci fotbalisti pe postul sau din 1.Bundesliga. "Am crezut ca nu vom mai cunoaste niciodata bucuria de a avea un copil. Sa ne ajute bunul Dumnezeu ca toate lucrurile sa mearga bine si sa trecem cu bine urmatoarele luni", a adaugat Reghe. ADI DOBRE "Ciine rosu" pe doi ani Dinamo i l-a suflat Stelei pe Stinga Fostul international Ovidiu Stinga este, incepind de ieri, jucatorul clubului Dinamo Bucuresti. Dupa perioada petrecuta in Olanda, la PSV Eindhoven, el s-a intors in tara liber de contract, astfel ca gruparea din Soseaua Stefan cel Mare l-a putut achizitiona fara probleme. Stinga a semnat un contract pentru doua sezoane si va primi un salariu anual de 130.000 dolari. Initial, Ovidiu a semnat cu FC Steaua pentru o luna, dar oficialii din Ghencea nu au fost de acord cu pretentiile financiare ale jucatorului. Prima de instalare de 27.000 de dolari In urma cu o saptamina, Stinga a incercat sa se transfere la echipa belgiana Germinal Beerschot, insa negocierile au esuat. Asa a ajuns in curtea eternei rivale, care s-a si grabit sa-l treaca pe lista cu lotul comunicat la UEFA. Dinamo va inregistra luni contractul la Liga Profesionista de Fotbal si ii va plati mijlocasului o prima de instalare in valoare de 27.000 dolari. ( L.C. ) La Spa-Francorchamps, OANA GEORGESCU se intreaba Cu cine voteaza Schumi? 51 de victorii, al patrulea titlu mondial al carierei, care coincide si cu cel de-al unsprezecelea realizat de-a lungul timpului de scuderia Ferrari, si o multime de alte superlative greu de egalat de acum incolo - iata "detaliile" pe care la aduce in bagaje Michael Schumacher cu ocazia Marelui Premiu de F1 al Belgiei, programat miine - si transmis in direct la PRO TV, de la ora 15.00 - pe faimosul circuit de la Spa-Francorchamps. Cu toate ca, jocurile fiind facute, interesul pentru urmatoarele curse ar putea scadea, lucrurile nu stau deloc asa. De acum, "Schumi" este cel care are piinea si cutitul: de evolutia sa depinde ierarhia finala a locurilor 2, 3 si 4 - ocupate, deocamdata, de David Coulthard (McLaren, 51 p), Rubens Barrichello (Ferrari, 46 p) si Ralf Schumacher (Williams, 44 p). Diferenta de puncte este la acest nivel nesemnificativa, asa incit, pina la finalul sezonului, pot exista oricind rasturnari de situatie. Daca David Coulthard va trebui sa lupte singur pentru un loc pe podium, toti se intreaba cu cine va vota "Schumi": cu coechipierul lui - satul si deranjat de eternul loc doi in echipa, sau cu fratiorul Ralf, care i-ar putea deveni coleg in sezonul viitor? "Shumi Village" Oricine are insa ocazia sa asiste la o asemenea cursa intelege ce insemna o pasiune dusa uneori la extrem. Invitata de guvernatorul Provinciei Li?ge, Paul Bolland, cu acces la tribuna oficiala si apoi chiar in tribuna din fata liniei de start, alaturi de atu-urile unei acreditari oficiale de presa din partea FIA, care-ti deschide "portile" catre padocuri, festivitatea de premiere sau conferinta de presa, am aflat cu uimire preturile biletelor (epuizate, oricum, de citeva saptamini) de acces in diferite portiuni ale circuitului: 250-400 de dolari la tribunele (ne)acoperite, 500 de dolari la cele din fata liniei de start, iar cele mai ieftine - undeva in... padure, in spatele gardurilor imprejmuitoare, unde vizibilitatea este practic nula si auzi doar zgomotul asurzitor al masinilor, se apropie de 200 de dolari. La toate acestea se adauga si triplarea tarifelor in camerele de hotel din zona, rezervate cu un an inainte. Privilegiati sint germanii care locuiesc in regiunea in care se afla si Hurth - orasul natal al fratilor Schumacher, aflat la aproape 100 de km de Spa; ei au sosit deja la circuit de la inceputul saptaminii si si-au amenajat un camping intins si exclusivist, numit "SCHUMI VILLAGE". Diferentele de "clasa" se simt mai ales cind ai ocazia sa te strecori printre cei pe ale caror ecusoane scrie "Paddock Club". Un bonus substantial si mult rivnit, acordat, de catre organizatori si team-urile participante, VIP-urilor (actori, sportivi si fosti mari piloti), oficialitatilor locale si clientilor importanti - oameni de afaceri, presedinti ai unor mari concerne si companii sau directori de firma implicati in F1. Altfel spus, o recompensa pentru succesul afacerilor derulate in cadrul unor mari familii. Aceste "bilete", care se emit doar sub forma de invitatii personale, sint valabile trei zile (vineri, simbata si duminica) si costa 2.500 de dolari (!). In acest pret se asigura cazarea in conditii de lux, mincare si bautura la discretie, locuri rezervate in lojile oficiale, cadouri promotionale si doua vizite de cite o ora la padocurile rezervate in exclusivitate echipelor de F1. Astfel, de la numai citiva metri, poti vedea masinile (dezmembrate insa) si, mai ales, poti simti cu adevarat atmosfera si forfota teribila din jurul standurilor, fara a uita si de eventualele "mari intilniri" cu pilotii. Un roman la Spa Putini sint cei care cunosc faptul ca buna desfasurare a tot ceea ce inseamna MP de F1 al Belgiei este asigurata, din 1993 (anul in care Michael Schumacher a obtinut la Spa-Francorchamps prima victorie din cariera), de un roman. In urma cu aproape cincisprezece ani, Radu Grigorescu a reusit sa patrunda in acest urias angrenaj al curselor auto-moto, ocupindu-se si de organizarea, supravegherea si desfasurarea MP de F1 de la Silverstone, Hockenheim, Magny-Cours si Jerez. In 1989, a devenit sef al securitatii circuitului de la Spa-Francorchamps, iar patru ani mai tirziu, directorul Andre Maes i-a incredintat, lui si celor 120 de oameni ai echipei sale, "All Events", raspunderea tuturor curselor auto-moto programate aici, din martie si pina in octombrie. Iugoslavia, Slovenia sau Elvetia - posibile adversare ale Romaniei Baraj potrivit pentru noi Tragerea la sorti a meciurilor de baraj din preliminariile Cupei Mondiale 2002, care s-a desfasurat ieri la Zürich, a stabilit ca ocupanta locului 2 din Grupa 8 - cel mai probabil, Romania - sa intilneasca, intr-o dubla mansa, a doua clasata din Grupa 1. Elevii lui Gica Hagi vor disputa prima partida in deplasare, pe 10 sau 11 noiembrie, jocul-retur urmind sa se desfasoare pe 14 noiembrie, la Bucuresti. In acest moment, cu trei runde inaintea finalului, in Grupa 1, pentru ocuparea locului 2, se da o lupta acerba intre trei formatii: Slovenia (13 puncte), Iugoslavia (12 puncte) si Elvetia (11 puncte). Cu patru puncte avans fata de secondanta sa si doua meciuri de disputat in deplasare, cu Insulele Feroe si Slovenia, plus unul pe teren propriu, cu Elvetia, reprezentativa Rusiei, practic, nu mai poate scapa locul 1, cel care asigura calificarea directa la Mondialele din Japonia si Coreea de Sud. Iugoslavia, adversara cea mai de temut Prin prisma programului din ultimele trei runde, reprezentativa Iugoslaviei pare favorita la ocuparea locului 2. Trupa lui Dejan Savicevici, instalat pe banca tehnica a plavilor in urma cu trei luni, sustine zilele acestea doua meciuri capitale cu contracandidatele sale. Astazi, la Basel, cu Elvetia, si miercuri, la Belgrad, cu Slovenia. In cazul unui egal in Tara Cantoanelor si al unui succes cu "verisorii" sloveni, Mihajlovici, Mijatovici si compania pot pierde pozitia secunda doar daca nu inving, in ultima etapa, pe 6 octombrie, modesta nationala a Luxemburgului. Lucru putin probabil, mai ales ca jocul se va disputa la Belgrad. Sanse la locul 2: 40% Slovenia, echipa faimosului Katanec Desi ocupa locul 2, fara infringere dupa sapte etape, nationala Sloveniei nu este avantajata de programul ultimelor trei runde. Recenta noastra cunostinta din amicalul de la Ljubljana primeste astazi vizita liderului, iar miercurea viitoare se deplaseaza la Belgrad, pentru a intilni Iugoslavia. Elevii lui Srecko Katanec vor incheia meciurile din grupa intilnind Insulele Feroe, pe teren propriu, partida in care, mai mult ca sigur, isi vor trece in cont trei puncte. Sanse la locul 2: 30% Tara Cantoanelor are traseul cel mai greu In lupta pentru ocuparea locului de baraj, Elvetia are atit handicapul celor doua, respectiv unui punct in minus, cit si al unui program ceva mai greu: acasa, cu Iugoslavia, in deplasare, atit cu Luxemburg, cit si cu liderul Rusia. Aidoma Iugoslaviei, Elvetia a schimbat antrenorul in urma cu trei luni. Dupa esecul de pe teren propriu cu Slovenia, scor 0-1, in locul argentinianului Enzo Trossero a fost instalat bastinasul Jakob Kuhn. Acesta din urma a debutat cu dreptul luna trecuta, cind Elvetia a invins, intr-o partida amicala, Austria, scor 2-1, in deplasare. Bafta pentru locul 2 din Grupa 2 Programul celorlalte meciuri de baraj este urmatorul: Locul 2 in Grupa 6 (Belgia, Croatia sau Scotia) - Locul 2 din Grupa 3 (Danemarca, Cehia sau Bulgaria) Locul 2 din Grupa 5 (Belarus sau Ucraina) - Locul 2 din Grupa 9 (Germania sau Anglia) Locul 2 din Grupa 7 (Austria sau Israel) - Locul 2 din Grupa 4 (Suedia, Turcia sau Slovacia) Locul 2 din Grupa 2 (Irlanda, Portugalia sau Olanda) - Locul 3 din Zona Asia (competitie care se afla in plina desfasurare). SILVIU TANASE Gica Hagi: "Las', c-am picat bine!" Vestea ca la barajul de calificare la Cupa Mondiala vor infrunta o echipa din Grupa 1, posibil Iugoslavia, i-a gasit ieri pe fotbalistii "tricolori" in mijlocul antrenamentului de la prinz. "Eram sigur ca asa o sa se-ntimple!", a exclamat "secundul" Gabi Balint, completat de selectionerul Gica Hagi: "Las', c-am picat bine!". La finalul antrenamentului, presedintele Mircea Sandu a expus ideea care, ulterior, avea sa fie impartasita si de restul "tricolorilor": "Am jucat deja cu Slovenia, care este un adversar redutabil. Elvetia reprezinta o necunoscuta, iar pe iugoslavi i-am intilnit anul trecut, stim ca sint o echipa foarte redutabila. Cea mai convenabila ar fi totusi Elvetia. N-au fotbalisti de inalt nivel, le lipseste experienta internationala, iar stilul lor, anglo-saxon, poate fi mai usor de destabilizat". Directorul tehnic Emeric Ienei a fost chiar mai optimist: "Se pare ca sint niste adversari acceptabili, mai putin Iugoslavia, bineinteles. Totusi, chiar si fata de sirbi avem un oarecare ascendent. I-am batut asta-toamna, iar echipa lor trece prin framintari. Boskov a renuntat la banca tehnica, iar unii jucatori s-au retras. Cu ceilalti adversari nu cred sa avem probleme". Adi Mutu, autorul unui gol superb in amicalul de joi, cu Rocar, a subliniat ca rolul pe care-l joaca in sistemul gindit de Hagi il avantajeaza: "Sintem trei "virfuri". Eu asa jucam, de fapt, si la Dinamo, iar la Verona, acum, am acelasi post, in stinga". Fiind un bun cunoscator al sirbilor, cu care se infrunta in campionatul italian, Mutu s-a aratat mai circumspect decit Ienei: "N-as putea numi un iugoslav care este pericolul numarul unu, pentru simplul motiv ca au multi jucatori extraordinar de buni. Dupa parerea mea, tripleta Mihajlovici-Milosevici-Stankovici este extrem de periculoasa. Trebuie sa tinem neaparat cont de ei". "Briliantului" i-a crescut optimismul cind discutia a revenit la meciul de miercuri, cu ungurii. Vorbind de un pronostic bun pentru "Pronosport", Mutu a ales "un doi solist". Adi Ilie: "As prefera Slovenia" Adi Ilie, care ieri a aratat la antrenament o pofta de joc remarcabila, aproape ca nici n-a luat in calcul Elvetia intre posibilii adversari de la baraj: "As prefera Slovenia. Iugoslavia are o echipa foarte puternica, iar jocul sirbilor nu este deloc pe stilul nostru. Sigur, elvetienii ar fi si mai buni pentru noi, dar...". Ideea "Cobrei" a fost impartasita de Filipescu. In ciuda asigurarilor date de oficiali, fundasul spaniolilor de la Betis Sevilla are putine sanse sa "prinda" jocul de la Budapesta, din cauza sechelelor in urma unei rupturi musculare la gemenii piciorului drept. "De doua saptamini n-am facut nimic, dar un meci as putea totusi sa joc fara antrenament. Chiar daca ma voi reface, s-ar putea ca pe parcursul jocului sa trec prin momente mai dificile, din cauza acestei pauze". Vestea ca s-au vindut doar 100 dintre cele 3.000 de bilete puse de maghiari la dispozitia romanilor i-a surprins pe "tricolori", care insa au mentionat ca-i inteleg pe suporteri. "Data trecuta, in '98, pina si noi am putut iesi din stadion abia dupa o ora. Este normal sa se teama oamenii, dupa ce-au patit atunci (n.r. - suporterii romani au fost batuti si fugariti pe strazile Budapestei). Dar sint convins ca toti romanii vor fi alaturi de noi, din fata televizoarelor". "Mai avem multa piine de mincat" "Toti adversarii sint puternici, va spun din experienta mea", si-a precizat punctul de vedere si capitanul echipei nationale, Gica Popescu. "Daca vom ajunge la baraj, si am convingerea ca nu putem rata acest obiectiv, cred ca orice adversar va fi la fel de motivat. Nu am nici o preferinta". Aseara, la un restaurant din vecinatatea soselei Kiseleff, familia Popescu a sarbatorit-o pe micuta Maria, fetita fotbalistului de la Lecce. "Ma voi duce si eu, pe fuga", a precizat Gica. Cel mai realist a fost, cum era de asteptat, selectionerul Gheorghe Hagi. "Mai avem piine multa de mincat pina la baraj", a fost de parere Hagi. "Sa trecem de Ungaria, si dupa aceea mai vorbim despre adversara de la baraj". Contra face pariu cu Tete La sfirsitul antrenamentului de ieri dimineata, Dumitru Moraru, antrenorul de portari al lotului, a demarat pregatirile pentru un duel inedit. Dotat cu o pereche de manusi, Tete a facut o repetitie generala inaintea confruntarii cu Cosmin Contra, care a avut loc la antrenamentul de dupa-amiaza, inchis presei si publicului. Jucatorul de la AC Milan a reusit sa-l enerveze pe Moraru, promitindu-i acestuia ca ii va inscrie zece goluri din tot atitea lovituri de la 11 metri. "Am un pariu de cistigat si il voi cistiga", a comentat fostul portar al nationalei. In urma antrenamentului de ieri dimineata, Marius Niculae si Bogdan Lobont acuzau usoare accidentari. Atacantul de la Sporting Lisabona a fost lovit la glezna dreapta, in urma unui contact cu Ganea. Bogdan Lobont, care in urma cu doua zile a primit citeva ciocanele pe pulpa dreapta, de la medicul Pompiliu Popescu, pentru spargerea unui hematom, a iesit si el de la vestiare cu o imensa punga cu gheata legata de picior. Ion Tiriac, presedintele COR, a sosit si el ieri dimineata in Cotroceni. Cunoscutul om de afaceri s-a intretinut minute bune cu Emeric Ienei si Mircea Sandu, marturisind ca a venit sa ureze "tricolorilor" succes in Ungaria. Referitor la posibilul adversar al echipei nationale, Tiriac s-a rezumat la a spune ca "Iugoslavia este singura formatie care ne-ar putea pune probleme. Chiar daca nu ma prea pricep la fotbal, asta e parerea mea". MATEI UDREA ADI DOBRE Tinerii "tricolori" se lupta cu perisoarele Ion Moldovan, antrenorul nationalei de fotbal-tineret a Romaniei, a alocat ieri dimineata mai bine de doua ore pentru pregatirea - in sala de conferinte a hotelului "Sport" din Complexul "Lia Manoliu" - partidei de marti, cind tinerii "tricolori" vor juca in compania selectionatei similare a Ungariei. Dupa o sedinta tinuta de "Comisar", jucatorii au vizionat inregistrarile video ale celor mai recente meciuri disputate de maghiari, ambele pierdute: 0-3 cu Italia si 0-1 cu Romania, in meciul-tur de la Bucuresti. "Cap de Zmeu" va fi recuperat Dupa sedinta tehnica, internationalii nostri au intrat la masa, ei fiind incintati de ciorba de perisoare si de piureul de cartofi cu carne de vita pe care le-a gatit bucatarul hotelului. Dupa-amiaza, pe stadionul "Lia Manoliu", elevii pregatiti de "Comisarul" Moldovan au disputat un joc-scoala. Astazi, intreg lotul va urmari pe viu meciul Fulgerul Bragadiru-Diplomatic Focsani, partida contind pentru etapa a patra din Divizia B. Singura problema de sanatate o are Catalin Munteanu - "Cap de Zmeu", insa cei doi Popescu, Pompiliu si Vasile, medicii reprezentativelor de tineret si seniori, l-au asigurat pe Moldovan ca mijlocasul de la Espanyol Barcelona va fi recuperat pina marti. DANIEL CONTESCU [19][pl.dll?rid=expresro] 