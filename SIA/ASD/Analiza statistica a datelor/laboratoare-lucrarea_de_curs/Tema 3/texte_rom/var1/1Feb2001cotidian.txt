 Trichineloza loveste la Caminul de Copii din Baraganu, Braila 13 copii internati in caminul-spital din comuna Baraganu, judetul Braila, prezinta semne clinice evidente care arata ca au trichineloza. Internarea acestora la Spitalul "Sf. Pantelimon", Sectia boli infectioase, a determinat autoritatile brailene sa inceapa o ancheta. 13 confirmati si 53 de suspecti Primul copil a fost internat in Spitalul "Sf. Pantelimon" pe data de 6 ianuarie a.c., urmat imediat de alti trei. La inceput, medicii au crezut ca diagnosticul este hepatita. Analizele efectuate au aratat insa ca este vorba de trichineloza. Pe 8 ianuarie au mai fost adusi inca patru copii, iar pe 10 ianuarie, alti patru. Din probele serologice examinate au rezultat trei cazuri de trichineloza. "In plus, dintre copiii ramasi la Baraganu mai sint inca zece cazuri de trichineloza confirmate", a declarat dr. Delia Rasnoveanu, directorul Directiei de Sanatate Publica Braila. Pe linga cele 13 cazuri de trichineloza deja confirmate, inca 53 de copii au hemograma care indica suspiciunea de trichineloza. "Acesti 53 de copii sint suspecti in urma hemoragiei si, evident, a starilor de febra si usoare scaune diareice. Am luat masuri in legatura cu acest focar: copiii suspecti sint internati si tinuti sub tratament, iar pentru ceilalti urmeaza ca Directia pentru Protectia Copilului sa cumpere medicamentele necesare. In functie de evolutia cazurilor, vor fi internati", ne-a declarat dr. Delia Rasnoveanu. Chiar daca domnia sa spune ca Directia pentru Protectia Copilului trebuie sa cumpere medicamente pentru copiii de aici, nu exista inca un medic care sa le faca tratamentul si sa-i supravegheze. Sefa DGPDC Braila a crezut ca pe copii i-a tras curentul Alecsandrina Broasca, sefa Directiei Generale de Protectie a Drepturilor Copilului Braila, spune ca, intrucit nu mai are statut de unitate sanitara, ci este doar centru de plasament, caminul din Baraganu are doar cadre medii care sa le asigure copiilor asistenta medicala. "Noi avem la nivel de directie patru medici, care merg in toate centrele de plasament. La Baraganu vom trimite zilnic un medic si le vom asigura copiilor medicamentatia corespunzatoare. Situatia este sub control, intrucit sint forme subclinice si nu sint probleme deosebite. Initial am crezut ca este un efect al curentului si copiii s-au umflat la fata", a declarat doamna Broasca, sefa DGPDC Braila. Nu s-a descoperit sursa imbolnavirii Referindu-se la ancheta declansata, dr. Victor Surdu, directorul Directiei Sanitar-Veterinare Braila, a declarat: "In acest moment, ancheta continua prin deplasarea unei echipe atit din partea Directiei Sanitar-Veterinare, cit si de la Directia de Sanatate Publica. Inspectorul nostru de la Serviciul de Igiena va ancheta in continuare intrucit suspiciunea de imbolnavire s-ar putea indrepta asupra donatilor facute de cetatenii comunei Baraganu si comunelor limitrofe acestui spital. Se controleaza toti cetatenii care au adus sponsorizari catre spital, pentru a depista focarul. Din cite am aflat, copiii au mai fost si prin sat si au mincat pe la diferite familii. In aceasta situatie va trebui sa controlam toate familiile, sa constatam starea de sanatate a membrilor acestora". STEFAN CATALIN-IORDACHE Boala loveste si la Sibiu Cazurile de trichineloza au inceput sa faca victime si printre locuitorii judetului Sibiu. Medicii sibieni afirma ca, in ultima perioada, au avut nu mai putin de 22 de pacienti internati cu trichineloza, persoanele in cauza fiind in special domiciliati in satele Hoghilag si Pauca. In ultimele zile, in Spitalul Clinic au fost internate trei persoane cu diagnosticul Trichinella Spiralis. Din investigatiile ulterioare, s-a ajuns la concluzia ca pacientii au consumat carne de la porcii care fusesera sacrificati in comuna Dostat, din judetul Alba. Pentru a preveni imbolnavirea altor persoane din zona, a fost anuntata Directia de Sanatate Publica Alba care a declansat investigatii asupra focarului depistat. MADALINA SCUTELNICU Trei focare de trichineloza in Salaj La Sectia de boli contagioase din cadrul Spitalului Judetean Zalau sint internate 12 persoane infectate cu Trichinella Spiralis. Majoritatea cazurilor de trichineloza au fost depistate pe raza comunei Criseni, iar alte doua focare - in localitatile Moigrad si Zalau. Nici una dintre persoanele internate nu a efectuat examenul trichineloscopic al carnii de porc. CAMELIA BUHASCHI Fotograful orb Eugen Amoraritii, in virsta de 21 de ani, este elevul Scolii Profesionale Speciale de Ambliopi Rimnicu Sarat, judetul Buzau, si a facut din traforaj o adevarata pasiune. Cu ajutorul unui bomfaier, Eugen a construit din placaj rame de icoane sau de tablouri, suporturi pentru ghivece cu flori, abajururi si cutii gravate in diferite modele. Ultima realizare a baiatului, dupa luni intregi de munca, este un Turn Eiffel in miniatura. Eugen Amoraritii a fost abandonat de mic de catre parinti. El se afla acum in grija Centrului de Plasament nr. 13 din Rimnic. Si-a cunoscut parintii ajutat de directorul Centrului de Plasament Directorul Centrului de Plasament, Nicusor Gheorghe, l-a ajutat pe Eugen sa ia legatura cu parintii. La sfirsitul anului trecut, baiatul a avut parte de o mare surpriza. "De curind, cu ajutorul domnului director, am reusit sa-mi cunosc parintii. Cu acest prilej i-am facut cadou mamei o cutie", ne-a spus Eugen. Turnul Eiffel are inaltimea de aproape 1,5 metri. "Primul turn i l-am facut cadou maistrului meu, domnul Ioan Popa. El mi-a aratat cum se lucreaza cu traforajul si acum imi place foarte mult", spune baiatul. Arta fotografica, o alta pasiune a lui Eugen El sufera, din nastere, de o forma grava a nervului optic care i-a afectat vederea aproape in totalitate. Eugen abia reuseste sa distinga umbrele din jurul sau. Tinarul este si fotograful Centrului de Plasament nr. 13. Eugen afirma: "Anul trecut am primit cadou un aparat de fotografiat. De atunci, cind am timp, fac poze tuturor colegilor. Am facut fotografii de la "Balul bobocilor" si am un album al meu cu aceste poze". MARIUS FAIFER Sugar hranit cu tuica Lenuta Tutu, o fetita in virsta de cinci luni din comuna vrinceana Tulnici, a fost lasata de mama sa fara mincare, fara apa, fara sa fie schimbata zile in sir, singura ei "sursa de caldura" fiind o pisica cu care doarme zi si noapte. La cinci luni, fetita are greutatea cu care s-a nascut, adica doar trei kilograme. Ca sa nu mai plinga, mama ii dadea putin rachiu de pruna din care bea si ea pe saturate. Impresionat de soarta copilului, un vecin a anuntat postul de politie din comuna. Omul a declarat ca Stanica Tutu, mama fetitei, umbla toata ziua beata si nu-i dadea mincare copilului cu zilele. Politistii impreuna cu asistenta sociala Doina Raduta au mers la locuinta femeii unde au gasit copilul numai piele si os, vinat de frig. Intr-o singura camera stau sase persoane care traiesc numai din alocatii. Politistii au luat-o pe Lenuta si au transportat-o la Spitalul Judetean din Focsani pentru investigatii: fetita prezinta semne accentuate de rahitism. Acum, Lenuta este internata in Leaganul de copii "Alina" din Focsani, iar mama ei este cercetata de politie. SILVIA VRINCEANU Jumatate din unitatile sanitare din Vaslui nu sint autorizate Mai bine de jumatate din unitatile sanitare din judetul Vaslui nu detin autorizatii. Cauza: dotarea necorespunzatoare, personalul insuficient, sterilizari defectuoase, spalatorii si blocuri alimentare improprii. "Exista posibilitatea autorizarii pe sectii, pe pavilioane, cu diferite clauze si cu obligativitatea respectarii unor conditii. Nici asa nu a fost posibil pentru ca nu si-au dat interesul sa-si pastreze macar autorizatiile", a declarat directorul adjunct al Directiei de Sanatate Vaslui, Adrian Chirosca. Multe cabinete nu sint aprovizionate cu materiale dezinfectante si, chiar daca au contracte cu firme de profil, majoritatea sint fictive. IOANA TUDOR Dupa 50 de ani de cind aceasta meserie a disparut cu desavirsire, Sacagiii colinda satele clujene Seceta care afecteaza tara in aceasta perioada a dus la reinventarea in satele din judetul Cluj a unei meserii disparute de peste 50 de ani: aceea de sacagiu. Satenii din Cuzdrioara, un sat din apropierea Dejului, au ajuns sa plateasca apa adusa de la citiva kilometri. Sacagiii isi incarca atelajele cu butoaie si canistre cu apa si apoi colinda zona pentru a vinde pretioasa marfa. Maria Magurean, o taranca din Cuzdrioara, spune ca plateste pentru apa 50.000 lei la fiecare transport. Fintinile din zona, unele adinci de 30 de metri, au secat si satenii spun ca nu au apa nici pentru ei, nici pentru animale. Singura salvare pentru locuitorii din Cuzdrioara ar fi realizarea unei statii de pompare care sa aduca apa de la un izvor situat pe un deal din apropiere, insa, conform declaratiei primarului Nicolae Batinas, aceasta investitie s-ar ridica la trei miliarde de lei. ALEX ALBACAN Miine, la trei ani de la infiintarea postului ACASA, Corina Danila ii va "interoga" pe Osvaldo Laport si Joana Benedek Postul ACASA sarbatoreste miine trei ani de la infiintare, iar rubrica de stiri (prezentata de Corina Danila), un an de la difuzarea primei editii. Pentru data de 2 februarie, in aceasta zi aniversara, Corina v-a pregatit o editie speciala a "Stirilor de ACASA", din sumarul careia amintim cele doua interviuri telefonice cu vedetele "latino" de telenovele Osvaldo Laport si Joana Benedek. Simona Bebe, fetita nascuta in aceeasi zi cu infiintarea postului ACASA si devenita mascota acestei televiziuni, va fi invitata in platou pentru a acorda un mini-interviu. (S.E.) Se intimpla si la case mai mari! Florina Fernandez "danseaza" dupa cum ii cinta bunica Desi este femeie in toata firea, Florina Fernandez, manechin si prezentatoare a emisiunii "Pro Fashion" (PRO TV), mai asculta si acum, la virsta de 22 de ani, de bunica ei. "Buni Cati", cum ii spune vedeta, are 70 de ani si a crescut-o pe Florina de cind aceasta era doar un bebelus: "Ea mi-a fost si mama, si tata, dar si prietena. Din cauza diferentei de virsta insa ne mai si certam, iar de cele mai multe ori ies scintei". Iar cind Florina vrea sa mearga la discoteca, trebuie sa-i ceara voie bunicii, cu promisiunea ca se va intoarce, la fel ca Cenusareasa, inainte de miezul noptii. SIMONA ECOVOIU Dupa-amiaza, la Antena 1, Patru "muschetari" in Los Angelesul anilor '50 Filmul "Mulholland Falls", pe care il puteti viziona la ora 14.00 la Antena 1, este povestea a patru politisti din Los Angelesul anilor '50. Patru tipi seducatori carora li se ofera libertate deplina in anchete. Isi pot permite sa captureze suspectul, sa-l "incarce" intr-un Buick decapotabil, sa-l transporte intr-o zona pustie unde pot sa-l bata pina la epuizare pentru a scoate de la el informatiile de care au nevoie. Cei patru sint interpretati de Nick Nolte, Michael Madsen, Chris Penn si Chazz Palminteri. Acest cvartet indestructibil este pus sa faca lumina in cazul mortii unei tinere, crima care ii va conduce pe oamenii legii in casa unui general, interpretat de John Malkovich. Distributia excelenta a filmului este completata de Melanie Griffith (sotia insingurata a personajului lui Nick Nolte), Bruce Dern si Daniel Baldwin. Regizorul filmului este Lee Tamahori, cineast care ii va conduce un an mai tirziu pe Anthony Hopkins si Alec Baldwin in thrillerul "Infruntarea". Lee Tamahori si-a facut ucenicia in publicitate, lucru care se vede in montajul dinamic, cadrele scurte si concizia scenelor. Inainte de a vedea filmul, luati in considerare "crezul" sau artistic: "Sexul nu trebuie sa-si gaseasca locul in film, ci in dormitoare, violenta trebuie sa fie pe banda de celuloid pentru ca nu are ce cauta in dormitor". CORNELIA POPESCU Radu Purece s-a logodit fara observatori Cercul "stiristilor" burlaci din Antena 1 s-a restrins. La sfirsitul saptaminii trecute, Radu Purece (26 de ani), prezentatorul Observatorului de la ora 17.00, s-a logodit, la Biserica Stavropoleos, cu Lavinia Adam (22 de ani), reporter la Radio Pro FM. La ceremonie, care a fost tinuta in mare secret, au asistat numai parintii celor doi tineri. Logodna a avut loc cu trei zile inainte ca Radu si Lavinia sa aniverseze doua luni de la inceputul idilei lor. Cei doi s-au cunoscut in perioada primului tur al alegerilor generale, cind ambii s-au aflat in interes de serviciu la sediul de campanie al CDR. Chiar daca nu a trecut foarte mult timp de atunci, ei au hotarit sa faca primul pas spre casnicie. O data logoditi, Radu si Lavinia planuiesc ca la inceputul lunii martie sa se mute impreuna. In ceea ce priveste data nuntii, deocamdata nu au stabilit nimic, dar cel mai probabil evenimentul va avea loc anul viitor. CLAUDIA VOICU Absolvent de Teologie, Bogdan, de la Colour Mix, are dezlegare de la preot sa cinte "dance" Bogdan (24 de ani), unul dintre componentii trupei dance Colour Mix, este absolvent al Facultatii de Teologie. De cind a aparut formatia, la toate interviurile si la toate emisiunile la care a fost invitat, Bogdan a fost intrebat cum de un potential preot cinta dance intr-o trupa. A raspuns si el o data, de doua ori, de trei ori, pina cind a intrat la banuieli. Daca totusi este aiurea decizia lui de a fi cintaret si de a se apuca de meseria pentru care s-a pregatit abia dupa ce va implini 30 de ani? Pentru a afla raspunsul, Bogdan a intrebat un preot care l-a linistit intrutotul. Parintele i-a spus ca muzica este divina si ca nu este absolut nici o problema cu preocuparea lui. Asa ca Bogdan s-a linistit si isi vede de cintarile cu trupa, fara sa uite insa de rugaciunile din fiecare zi. IUSTINA MUNTEANU Superconcert heavy-metal Annihilator & Nevermore la Tg. Mures In ziua de 14 martie, Sala Sporturilor din Tg. Mures va fi gazda celui mai mare concert heavy-metal care a avut loc vreodata in Romania. Celebrele trupe Annihilator (Canada) si Nevermore (SUA) vor fi vedetele unui spectacol maraton care mai are pe afis doua trupe de certa valoare: Soilwork din Suedia si Rawhead Rexx din Germania. Show-ul de la Tg. Mures este inclus in "The Beatle-Style Tour Europe 2001", turneu care a inceput pe 14 februarie in Danemarca si se va incheia pe 25 martie, in Germania, alte tari vizitate fiind: Suedia, Norvegia, Olanda, Belgia, Spania, Portugalia, Elvetia, Cehia, Ungaria, Turcia, Grecia, Italia si Austria. Concertul este organizat de Radio GaGa din Tg. Mures si Concerto din Budapesta, iar biletul de intrare va costa 150.000 de lei. Acreditari si alte informatii se pot obtine la adresa olimp@radiogaga.ro. ALEX REVENCO Scaunele de pe Wembley, la Tirgu Mures Primaria Tirgu Mures a primit ieri raspuns la solicitarea adresata conducerii Stadionului Wembley de a primi scaunele pe care englezii nu le mai folosesc. Cererea era de 12.000 de scaune pentru stadion si 1.200 pentru gradina de vara. In paralel, cu aceeasi promptitudine au raspuns si nemtii, carora primaria le-a adresat aceeasi solicitare. Federatia Germana de Fotbal din Frankfurt/Main este dispusa sa cedeze scaune din arenele lor. CORA MUNTEAN Noul sef al IGP umbla la schema Noul sef al IGP, gen. brig. Florin Sandu, a declarat ieri, la briefingul MI, ca exista conflicte de competenta intre Directia de Combatere a Crimei Organizate (DCCO), Directia Politiei Economico-Financiare si Directia Politiei Judiciare din IGP care trebuie rezolvate. "DCCO va fi restructurata, mai ales ca tot ce s-a realizat aici ar fi trebuit sa fie sub control, sa se actioneze pe baza unui program bine stabilit si aprobat de procurori", a precizat seful Politiei Romane. In ceea ce priveste Politia Capitalei, gen. Sandu nu este multumit de activitatea acestei structuri, insa a spus ca ministrul de interne, Ioan Rus, i-a acordat credit actualului sef al DGPMB, gen. Dan Valentin Fatuloiu. Si la inspectoratele judetene de politie vor avea loc schimbari, in functie de rezultatele obtinute. Gen. Sandu intentioneaza sa faca modificari si in interiorul IGP, prin reduceri de personal si crearea de noi compartimente, dar si prin infiintarea unei structuri specializate pentru protectie a patrimoniului. In acelasi timp, vor fi mentinute masurile luate pentru furturile din conducte sau de cabluri electrice. Seful IGP a afirmat ca vor veni si "masurile de profunzime" in legatura cu gruparile mafiote cunoscute si activitatea acestora, fiind necesara in primul rind o mai mare eficienta in culegerea informatiilor. De asemenea, dispozitivele de ordine si paza vor fi reorga-nizate si vor fi constituite patrule auto care sa permita prevenirea si interventia cit mai rapida, 24 din 24 de ore. "Ridicarea calitatii de cercetare la fata locului va juca un rol important, iar actele de cercetare penala si probele trebuie obtinute in deplina legalitate", a mentionat gen. Florin Sandu. ALINA GRIGORE NICOLETA SAVIN Protest in pielea goala Un barbat beat si batut a facut senzatie ieri, la orele prinzului, linga Gara de Nord din Timisoara. Timp de mai bine de o ora, individul a dat peste cap toata circulatia din zona. El s-a asezat dezbracat in mijlocul strazii si nici masinile, nici strigatele soferilor nu au reusit sa-l miste din loc. Circul a fost oprit de un echipaj al SMURD care l-a convins pe barbat ca mai sint si alte metode de protest. M-a batut Gabita Ieri, putin dupa ora 12.00, in mijlocul intersectiei dintre Strada Garii si strada Pop de Basesti din Timisoara a aparut un barbat dezbracat care s-a asezat calm in mijlocul strazii si a blocat circulatia. El isi stergea din cind in cind cite un firisor de singe care i se prelingea din gura. Trecatorii s-au adunat ca la urs, dar barbatul statea impasibil in mijlocul strazii. "M-a batut Gabita, vecinul meu, si vreau sa protestez. E a doua oara cind ma bate", ne-a spus barbatul dezbracat din mijlocul intersectiei. "Eu nu mai suport. Eu vorbesc omeneste cu el si el imi da cu pumnul in gura. Protestez". Mircea Cristea, 42 de ani, ne-a povestit ca, aproape ca in fiecare dimineata s-a intilnit cu vecinul sau Gabita la birtul de la coltul strazii Garii. Au baut citeva paharele si Gabita l-a lovit. "Am baut o suta de votca, am schimbat citeva vorbe cu el si mi-a ars un pumn in fata. Nu e normal", spune Mircea. Dupa ce a incasat lovitura in figura, Mircea Cristea a decis ca a venit momentul sa protesteze fata de acest tratament. A iesit din birtul "Tata si fiul" SRL, s-a dezbracat in fata usii si, echipat numai cu o pereche de chiloti, s-a asezat in mijlocul strazii. "L-am vazut cum se dezbraca linga bar si n-am inteles ce vrea sa faca", ne spune Cristina Popeci, dispecer la Regia de Transport, care a vazut intreaga scena din dispeceratul amplasat in intersectie. "S-a asezat pe strada si mi-a incurcat aici toata circulatia la troleibuze. Nu a reusit nimeni sa-l ridice de acolo. A stat mai bine de o ora in frig. Era plin de singe la gura". In intersectie s-a creat un adevarat haos. Protestatarul spunea intruna ca el nu pleaca pina cind Gabita nu-si cere scuze. Gabita era insa de negasit. Protestatarul in chiloti, incepuse sa dirdiie de frig sub ploaia marunta si rece de ianuarie, cind un echipaj SIAMD a ajuns la fata locului si l-a lamurit sa se ridice de pe asfalt. Hainele lui Mircea Cristea au fost recuperate de linga usa birtului, iar barbatul a fost dus la spital pentru a fi supus unui set complet de analize, fara ca Gabita sa-si fi cerut scuze. Mircea a promis insa ca se va intoarce sa-si continue protestul imediat dupa ce va iesi din spital. TUDOR FLUERAS Bref - Mort la gura butoiului cu vin . Cunoscut ca unul dintre bautorii de performanta ai satului, Florian Costea, 33 de ani, din localitatea Plopis, Salaj, a decedat in timp ce era transportat marti, in coma alcoolica, la Spitalul orasenesc din Simleu Silvaniei. Din cercetarile politistilor locali reiese ca acesta nu parasise beciul inca de la Craciun, bind intruna dintr-un butoi cu 200 de litri de vin, plus nenumarati litri de palinca. (Camelia Buhaschi) - Zootehnie pe ruinele unei mine . In incinta exploatarii miniere Boita-Hateg, inchisa in urma cu mai bine de doi ani, va fi creata o adevarata "oaza" pentru tinerii crescuti in casele de copii din judetul Hunedoara, care la virsta de 18 ani se vad in situatia de a ajunge pe drumuri. Aici se va infiinta o crescatorie de pasari. Aici vor putea lucra exclusiv tinerii plecati de la casele de copii. Ei vor fi cazati in fostele cladiri ale minei, care vor fi transformate in locuinte sociale. (Daniel Marian) - Asfixiati cu gaz metan. Locatarii caminului muncitoresc din cartierul timisorean Ronat au simtit, marti seara, un miros greu care iesea din camera vecinei lor, Viorica Moda, 44 de ani. Cumnatul femeii a venit in vizita putin dupa ora 20.00 si, vazind ca nu primeste nici un raspuns, a spart usa. In interior, Iosif Szigo a descoperit doua cadavre. Unul era al cumnatei sale, iar alaturi zacea corpul unui barbat. Vecinii l-au recunoscut pe barbatul mort: Pavel Spatar, 44 de ani, seful de echipa de la CFR, unde lucra Viorica. Primele cercetari arata ca ar putea fi vorba de o intoxicatie cu gaz metan provenit de la arzatorul unei sobe. (Tudor Flueras) - Mita la referent. Alexandru Enea, 51 de ani, referent in cadrul Directiei Generale de Munca si Protectie Sociala, a fost prins in flagrant in timp ce primea 4.000.000 de lei mita de la C.M., patronul firmei S.C. Videologic Service SRL, din Bucuresti. Enea a primit spaga dupa ce l-a amenintat in repetate rinduri pe C.M. cu unele controale severe, in urma carora va fi amendat cu sume de pina la 50.000.000 de lei. In prezent, Alexandru Enea este cercetat de Parchetul de pe linga Tribunalul Municipiului Bucuresti pentru savirsirea infractiunii de luare de mita, in stare de arest preventiv. (Catalin Nistor) - Primarita din Halaucesti da socoteala. In urma articolului aparut in ziarul nostru de miercuri, primarul comunei Halaucesti, Cecilia Hodea, a fost chemata la ordine pentru a prezenta raportul cu banii de la ajutoarele sociale. "Am pus-o sa faca un raport detaliat cu toate persoanele din comuna Halaucesti care au primit ajutor social si sa faca o dare de seama in care sa spuna motivele pentru care familiile atit de sarace de care ati scris dumneavoastra nu au primit banii care li se cuveneau. S-au dovedit dureros de adevarate toate informatiile pe care le-ati prezentat in materialul de astazi (ieri - n.red.) si de aceea i-am dat un termen de o zi pentru a prezenta detaliile", a precizat Ion Serbina, care este si presedintele Comisiei judetene Iasi pentru protectia drepturilor copilului. (Catalin Dumitrescu) - OPC ataca plafoniera. Inspectorii Autoritatii Nationale de Protectie a Consumatorilor din toata tara vor scoate de la vinzare doua produse interzise deja pe piata slovena. Este vorba despre o plafoniera "PL - 5411/PT" si o lampa electrica tip spot cu senzor de lumina MD 522, produse in Slovenia. Conducerea Autoritatii a fost anuntata de institutia de control similara din Slovenia despre pericolul la care se expun consumatorii folosind aceste produse. Potrivit inspectorilor sloveni, cele doua aparate de iluminat prezinta pericol de soc electric si de supraincalzire - pot exploda daca sint folosite o perioada mai mare de timp. Tot prin intermediul sistemului de informare rapida intre tarile membre ale Uniunii Europene, Autoritatea Nationala a dispus oprirea de la comercializare a inca doua produse - fierul de calcat marca Solinex SX 2238 si prajitorul de piine marca Solinex SX 2248, considerate potentiale surse de incendiu. Si acestea prezinta risc de supraincalzire. (Mihaela Balea) "Arta pe om" - la Editura Compania O carte despre look-ul si intelesul semnelor vestimentare Cel mai recent produs tipografic al Editurii Compania este un elegant ghid istoric, teoretic si filozofic al limbajului vestimentar. "Arta pe om - Look-ul si intelesul semnelor vestimentare", aparuta in colectia "Arta-meserie", poarta semnatura Adinei Nanu, al carei profesionalism in domeniul designului vestimentar este intarit de calitatile sale pedagogice. Ambitia autorului este de a patrunde in laboratorul de creatie a imaginii omului, a felului cum arata de la iesirea din goliciune, "incepind cu prima frunza de vita si terminind cu mantia de hermina". Adina Nanu isi propune astfel sa exploreze teritoriul virgin al hainelor si accesoriilor vazute ca semne purtatoare de mesaje. Facind o analogie, teoreticiana aplica functiile limbajului apartinind lui Roman Jakobson in teritoriul modei, cu accent pe cele doua functii majore: cea poetica si cea de comunicare. O data cu primul artificiu vestimentar, omul a inceput sa se creeze pe sine, ca opera de arta. Sau kitsch. La Adina Nanu, "haina face pe om" devine in acest fel "haina reface pe om" sau "haina (re)creeaza pe om din cap pina-n picioare". Omul este o pinza alba care se "picteaza" pe sine: se gateste, se coafeaza, se impodobeste. Isi compune o imagine vizuala care comunica si se comunica. Hainele, accesoriile, podoabele "injura", rid, pling, sint triste, impresioneaza, iau in deridere, iau atitudine. Chiar daca sintem ori nu constienti de acest lucru, cum ne imbracam, asa sintem, iar imaginea noastra este interpretata si "judecata" de cei din jur. O simpla nuanta sau un simplu contrast pot violenta sau afecta emotional pe ceilalti. Intre imagine si intruparea ei, Adina Nanu construieste un traseu ale carui repere sint: "Functiile costumului", "Nudul", "Decenta si indecenta", "Remodelarea prin vesminte", "Simturile si costumul", "Sugestiile chipului", "Machiajul si tatuajul", "Statui cioplite in par", "Barba si mustata, masca si ochelarii", "Palaria sau mesajul statutului social", "Dedesubturile modei - lenjeria" etc. Dincolo de calitatile informative ale cartii, ea insasi cu un look aparte, Adina Nanu isi propune un text a carui finalitate e mult mai inalta: "... sa trezeasca si sa ascuta sensibilitatea pentru aspectul artistic oferit de costum, sa fie un ghid al spectacolului vietii noastre zilnice, ai carui actori sintem toti, fiecare in felul sau. Si daca, intorcind ultima fila, vreun cititor se va surprinde scrutindu-si mai insistent semenii sau propriul chip in oglinda; si daca, ascultindu-si ecourile interioare, va resimti bucuria unei trairi mai intense, a unei judecati mai lucide, fie ea si critice, telul cartii va fi fost atins". Cei interesati de achizitionarea acestei carti o pot comanda telefonic sau prin posta la adresa Str. Prof. Ion Bogdan nr. 16, sector 1, cod 71149 Bucuresti (tel. 210 66 90; 210 61 94), beneficiind de o reducere de 10%. RADU MEIROSU 