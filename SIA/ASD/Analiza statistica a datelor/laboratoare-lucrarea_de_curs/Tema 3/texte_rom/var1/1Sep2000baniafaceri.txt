 In negocierile cu FMI, Banca Agricola e "cuiul lui Pepelea" Surse guvernamentale ne-au declarat ieri ca, in conditiile in care inflatia din perioada ianuarie-august a depasit 24%, este putin probabil ca toate calculele cabinetului Isarescu privind o inflatie anuala de 32% sa se mai adevereasca. "Este deja o certitudine si pentru expertii FMI sositi la Bucuresti ca inflatia anuala va depasi 35%", au declarat sursele. O problema majora cu care se confrunta echipa romana de negociatori, condusa de Valentin Lazea, este aceea a deficitului bugetar. Expertilor FMI li s-a propus deja acceptarea unui deficit mai mare de 4,5% din PIB, insa acestia nu agreeaza ideea. Tot la capitolul "neimpliniri", Valentin Lazea va trebui sa-i explice expertilor FMI cum guvernul la capitolul arierate si privatizarea Bancii Agricole. Sursele noastre au aratat ca guvernul va prezenta echipei FMI de la Bucuresti un set de motive din cauza carora a fost aminata privatizarea Bancii Agricole, institutie care continua sa mearga in pierdere. Guvernantii vor incerca sa arate FMI ca o eventuala lichidare a bancii este prea scumpa pentru tara noastra, depasind 300 milioane de dolari. Ei vor arata FMI ca recapitalizarea Bancii Agricole ar insemna un efort de maximum 200 de milioane de dolari. In caz ca privatizarea bancii nu s-ar realiza, sursele noastre ne-au declarat ca guvernul are deja pregatit un plan care prevede fuzionarea Bancii Agricole cu CEC. ( P.P. ) Banca Ion Tiriac s-a suparat pe fondurile mutuale Banca Comerciala Ion Tiriac (BCIT) a anuntat ieri decizia de a se retrage complet din activitatea de depozitar pentru fondurile deschise de investitii. Retragerea din piata fondurilor mutuale a fost motivata de "lipsa transparentei in implementarea sistemului de reglementare a fondurilor si de deteriorarea modului de functionare a sistemului financiar din Romania, in general". "Este regretabil ca institutii bancare renunta la activitatea de depozitar al fondurilor mutuale", ne-a declarat Mirel Tariuc, presedintele Comisiei Nationale a Valorilor Mobiliare (CNVM). "Chiar daca industria fondurilor mutuale a suferit un soc o data cu prabusirea FNI, asta nu inseamna ca nu se va dezvolta in viitor, in conditii corecte. Activitatea tuturor fondurilor mutuale si ale depozitarilor va fi clar reglementata si atent supravegheata pentru a nu se repeta istoria FNI", a adaugat Tariuc. LIDIA MOISE S-a deschis un nou Sony Service Ieri a avut loc deschiderea oficiala a noului Sony Service Center din Bucuresti. Acesta este cel mai mare service din tara, acoperind circa 60% din intreaga activitate a firmei Sony in Romania. Noul service - care apartine firmei New LinK, cel mai mare dealer specializat Sony din Romania - poate asigura orice fel de reparatie pentru produsele de virf comercializate de firma Sony in Romania. Adio piese auto neomologate Premierul Mugur Isarescu i-a asigurat pe membrii conducerii Uzinei Automobile Dacia Pitesti ca va solicita elaborarea si adoptarea in regim de urgenta a unui act normativ care sa interzica piratarea pieselor auto ce pericliteaza siguranta circulatiei rutiere. In cadrul intilnirii cu premierul Isarescu, presedintele Consiliului de Administratie de la Automobile Dacia, Manuel J. Gomez, a aratat ca piata romaneasca a fost invadata de piese auto neomologate, produse in ateliere neautorizate, iar utilizarea acestora poate compromite imaginea Dacia. ( N.B. ) 