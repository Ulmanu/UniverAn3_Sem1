 Lungul drum al vorbelor catre fapte Examen la patru probe pentru guvernul Nastase - in 2001 Romania se afla pe locul 12 din 12 candidati la integrarea in Uniunea Europeana. "Jenant", a declarat premierul Adrian Nastase. Romania nu este capabila acum sa faca fata presiunilor concurentiale din UE - concluzie a Comisiei Europene si a bancii austriece Raiffeisen, care a elaborat in ianuarie un raport despre tara noastra. Progresele Romaniei spre aderare sint prea lente - o alta concluzie "neagra" a acelorasi doua institutii. Absenta unui sistem financiar sanatos, climat nefavorabil de afaceri, declinul investitiilor straine, instabilitate legislativa. Critici care demonstreaza ca principala problema care sta in calea integrarii Romaniei este economia. Programul guvernamental este bun, dupa cum au apreciat reprezentantii Comisiei Europene. Dar Comisia Europeana nu vrea vorbe, ci asteapta fapte de la un guvern monocolor, care nu mai intimpina problema negocierilor politice precum guvernul precedent. Si toate acestea in conditiile in care Suedia, care detine presedintia UE in primul semestru al acestui an, intentioneaza accelerarea ritmului negocierilor. Stabilitate economica in paralel cu cea legislativa, rezolvarea problemei copiilor institutionalizati, rezolvarea situatiei rromilor si eliminarea vizelor. Acestea sint cele patru tinte pe care guvernul Nastase trebuie sa le atinga in acest an, la cererea reprezentantilor UE. Ultima problema nu este legata direct de integrare, dar rezolvarea acesteia reprezinta un punct major pentru tara noastra. 1. "Stabilizare macroeconomica!" a cerut comisarul pentru extinderea UE, Guenther Verheugen. Care a indicat si ce trebuie facut pentru a se ajunge la asta: 1. privatizarea celor patru banci cu capital de stat: Banca Comerciala (cea mai importanta), Banca Agricola, CEC si Eximbank; 2. privatizarea intreprinderilor mari cu capital de stat si eliminarea gaurilor negre in care curg bani de la buget; 3. eradicarea economiei subterane; 4. dezvoltatea IMM-urilor; 5. reducerea inflatiei; Verheugen a mai cerut, in acelasi stil ferm, ultimativ, folosirea mai eficienta a banilor primiti de la Uniunea Europeana si cresterea competentei functionarilor publici din administratie. 2. "Stabilitate legislativa!" a cerut si negociatorului-sef al Comisiei Europene cu Romania, Enrico Pasquarelli. Care a adaugat ca degeaba incheie Romania capitolele de negociere, daca dupa aceea parlamentul tot modifica legile pe baza carora s-au incheiat aceste capitole. Instabilitatea legislativa este "sperietoarea" numarul unu pentru micii investitori, dar si pentru cei mari, carora le este teama sa vina sa-si investeasca banii in Romania. Ce s-a angajat sa faca guvernul Nastase Conform Programului de guvernare, cabinetul Nastase si-a luat niste angajamente care sa duca la rezolvarea cererilor UE. Termenele pina la care vor fi implementate masurile din Programul de guvernare vor fi stabilite in aceasta saptamina. Cum vede cabinetul Nastase indeplinirea cererii de stabilitate macroeconomica: - continuarea procesului de liberalizare a preturilor; - combaterea inflatiei speculative; - reducerea dobinzii reale la banci; - simplificarea sistemului de impozite si a modului de colectare a acestora; - scutirea integrala de la plata taxelor vamale si a TVA pentru importul de utilaje si echipamente, materii prime si materiale destinate modernizarii IMM-urilor; - eliminarea impozitarii cu 10 la suta a profitului net utilizat de catre agentii economici pentru cresterea capitalului social; - scutirea de la plata impozitului agricol, prevazut pentru a se aplica din 2001, pentru proprietarii de terenuri arabile pina la 10 hectare; - diferentierea impozitelor platite de populatie pentru cladiri si terenuri aferente prin reducerea impozitului pentru posesorii unei singure locuinte; - stabilirea TVA de 9 la suta pentru piine, lapte, energie electrica, gaze naturale, lemne de foc, carbuni si medicamente de uz uman din productia interna in paralel cu cresterea TVA pentru produsele de lux; - transformarea BNR in creditor net al sistemului bancar. 3. Copii institutionalizati si tigani La capitolul "copii institutionalizati", Romania trebuie sa puna in functiune Agentia pentru Protectia Copilului. Institutie a carei infiintare a fost laudata de catre reprezentantii Comisiei Europene. Pe linga laude, Comisia Europeana ne va da si bani pentru demararea unor proiecte in acest sens. Cit despre tigani, UE tocmai ne-a oferit, prin programul PHARE, 900 de mii de euro pentru imbunatatirea situatiei acestei etnii. Practic, daca pentru stabilizarea macroeconomica, care reprezinta conditia fara de care nu se poate integrarea in UE, Uniunea nu are de gind sa faca concesii si nu abdica de la cererile sale, la capitolul "copii institutionalizati si tigani" ne da nenumarate miini de ajutor pentru imbunatatirea situatiilor acestora. 4. Posibilitatea eliminarii vizelor - in iunie. Peste o luna, in martie, ministrii de interne ai UE vor lua in discutie posibilitatea eliminarii vizelor pentru Bulgaria. Pentru ca nu a indeplinit cerintele, Romania mai are de asteptat cel putin pina la urmatoarea intrunire a ministrilor, din iunie. Ceea ce inseamna ca pina atunci Romania trebuie sa inceapa macar sa realizeze ceea ce in chestionarul UE, la care tocmai s-a raspuns, a fost trecut la capitolul "nerealizari": adoptarea raportului de mediere la legea privind regimul strainilor si a protectiei datelor, securizarea pasapoartelor (guvernul a precizat ca procesul de schimbare a celor 2,1 milioane de pasapoarte aflate in circulatie poate incepe in primavara), elaborarea unui cadrul legislativ definitiv pentru imigratia ilegala (in prezent ne ghidam dupa o lege veche din 1969), modificarea regulilor pentru expulzarea si detentia rezidentilor ilegali sau carora le-a fost respins dreptul de azil si masuri pentru limitarea traficului cu fiinte umane. Daca le facem pe toate acestea, Uniunea Europeana s-ar putea sa ne dea bani pentru achizitionarea aparaturii de citire a pasapoartelor care va fi utilizata la punctele de trecere a frontierei. TEODORA GEORGESCU "Gaurile negre" din agenda primului-ministru De la initierea programului PSAL cu Banca Mondiala, la Bucuresti s-au schimbat trei guverne. Toate si-au propus ca, prin intermediul acestui program, sa acopere "gaurile negre" ale economiei, prin privatizarea societatilor de stat cu pierderi si cu mari datorii la buget. Desi, la finele primei parti a programului cu Banca Mondiala (PSAL 1), autoritatile romane au anuntat ca acesta a fost indeplinit integral, problema respectivelor societati nu este nici pe departe rezolvata. O parte din acestea au inceput procedura de privatizare, iar o alta parte au fost transferate din portofoliul fostului FPS (APAPS), urmind ca ministerele de resort sa se ocupe de privatizarea lor. Printre intreprinderile incluse pe lista de privatizare, potrivit PSAL, se afla: Romvag Caracal, Electroputere Craiova, Clujana, Tehnofrig Cluj, Alro, Alprom Slatina, Urbis, Electronica Bucuresti, Antibiotice Iasi, Roman, Tractorul Brasov, Nitramonia Fagaras, Sidermet Calan, Celhart Donaris Braila, TAROM, precum si marile combinate siderurgice Sidex Galati si COS Tirgoviste, in privinta carora nu s-a stabilit, inca, o strategie de privatizare, oscilindu-se intre pastrarea si excluderea acestora din cadrul programului PSAL. Printre utilitatile publice incluse pe lista de privatizare prin PSAL, in vederea spargerii monopolului de stat pe aceasta piata, se numara SNP Petrom, 20% din capacitatea de distributie a Distrigaz, 25% din capacitatea de productie a Conel, precum si CFR Transport Marfa. OANA PATRAULESCU Bref PDSR Iasi a inghitit filiala locala a ApR Dupa demisia prim-vicepresedintelui Aliantei pentru Romania, Marian Enache, fost deputat de Iasi si lider al organizatiei locale, un alt eveniment a zguduit filiala ieseana a ApR. Gabriel Popescu, vicepresedinte al Consiliului Judetean Iasi, a hotarit, in cadrul Plenarei Comitetului Judetean al ApR, desfiintarea organizatiei din Iasi - una dintre filialele de baza ale formatiunii lui Teodor Melescanu. De asemenea, Popescu a sfatuit aperistii ieseni - multi dintre acestia primari, viceprimari si consilieri - sa se inscrie in Partidul Democratiei Sociale din Romania. O parte din membrii organizatiei au considerat decizia vicepresedintelui filialei drept ilegala si in dezacord flagrant cu statutul Aliantei pentru Romania si Legea partidelor politice. "Consider ca hotarirea Conferintei Judetene a filialei iesene a Aliantei pentru Romania este nelegala din mai multe motive. In primul rind, convocarea membrilor nu s-a facut in termenii si conditiile stipulate de statutul partidului. Apoi, dat fiind faptul ca organizatia din Iasi a ApR este organizatie fondatoare, decizia luata astazi (ieri - n.r.) incalca Legea partidelor politice. Filiala din Iasi nu poate fi lichidata chiar atit de simplu", a declarat avocatul Ilie Cotoman, vicepresedinte al ApR Iasi, unul dintre cei ramasi sa "stinga lumina" in acest partid.(C.D.) "Testul Nastase" Costica Macaleti, prefectul pedeserist al judetului Botosani, a supus directorii tuturor institutiilor descentralizate ale statului din aria sa de activitate la un asa-zis "test Nastase". Concret, in ultima sedinta cu conducatorii serviciilor descentralizate, care a avut loc ieri in sediul prefecturii botosanene, Macaleti i-a lasat fara replica pe toti cei ale caror functii depind si de avizul sau: "Intrebarea mea este cine poate sa-mi enumere prioritatile guvernului Nastase pentru urmatoarea perioada. Doresc o enumerare coerenta ca la carte, nu improvizatii de genul «Vom avea grija de handicapati», «Vom da motorina la tarani» sau «Vom avea grija de copii», care oricum se regasesc in program la diferite capitole". Tacerea de mormint in care s-a scufundat sala de sedinta a prefecturii, timp de aproximativ un minut, a demonstrat din plin ca directorii in functie nu-si facusera temele politice, nestudiind "magistralele teze de partid de stat" ale premierului Adrian Nastase. (D.B.) Deputatul Anghel Stanciu si reporterul France Presse se intilnesc astazi la Tribunalul Iasi La Tribunalul Iasi are loc astazi primul termen in procesul intentat de deputatul PRM Anghel Stanciu lui Stefan Susai, corespondentul pentru Moldova al Agentiei France Presse. Cu citeva ore inaintea inceperii ostilitatilor, combatantii au facut primele declaratii belicoase. "Ceea ce s-a intimplat in Cazul Susai, dupa mine, depaseste interesul meu ca atare. A fost o chestiune care s-a propagat efectiv in toata lumea. Mi-a spus un amic care se afla in acea perioada la New York ca si in cotidianul «New York Times» a aparut aceasta gogomanie ca trimit ziaristii la canal", a precizat foarte afectat deputatul Anghel Stanciu. In replica, Stefan Susai si-a mentinut acuzele la adresa deputatului si este pregatit sa-l infrunte. "Procesul cu domnul deputat Anghel Stanciu il voi cistiga oricum, iar daca va ploua miine nu voi merge la proces. Il las sa faca o plimbare, sa-si mai racoreasca mintile si atita tot. Mi-am ales un avocat, dar deocamdata il las pe domnul Anghel Stanciu sa-si faca numarul in instanta si pe urma venim noi. Oricum, ceva nu este in regula cu membrii acestui partid care cred ca vor cistiga procesele intentate ziaristilor", a precizat Stefan Susai, aflat in imediata vecinatate a Palatului de Justitie din Iasi. (C.D.) PD, parasit de membri de vaza Dr. Ovidiu Balcanu, director al Spitalului Moinesti si consilier juridic, si-a anuntat ieri demisia din PD Bacau, grupare la fondarea careia a participat si al carei vicepresedinte era de mai multi ani. El s-a inscris in PSDR, care, in ultima vreme, cel putin la Bacau, s-a remarcat ca anticamera a PDSR. Motivul oficial al acestui transfer neasteptat este, potrivit dr. Balcanu, ca i s-a parut "caraghios" sa existe patru partide, PD, PDSR, PSDR si ApR, cu aceeasi doctrina - social-democrata - si ca aprecieaza ca "PSDR este singurul care are o binemeritata recunoastere internationala ca partid de aceasta orientare social-democrata . In fapt, dr. Balcanu a fost nemultumit, de mai mult timp, ca nu i s-au acordat mai multe demnitati in PD si pentru ca nu i s-a acordat un loc considerat eligibil pe listele de la alegerile parlamentare. O alta explicatie a demersului sau este aceea de a incerca sa-si pastreze postul de sef al Spitalului Moinesti. Intrucit, PDSR a anuntat prin vocile liderilor sai locali ca va schimba mare parte din directorii de institutii descentralizate. (C.T.) Scepticism in privinta aderarii la NATO in 2002 "Sansele ca Romania sa fie invitata sa adere la NATO in 2002 sint destul de reduse", a declarat ieri, in cadrul seminarului "Romania si NATO", Michael Mihalka, profesor de studii est-europene la Centrul European pentru Studii de Securitate "George C. Marshall". Profesorul Mihalka a spus ca s-au inregistrat slabe performante economice, dar ca romanii s-au confruntat si cu o lipsa de sprijin din partea Statelor Unite. La rindul sau, doctorul Gary Guertner, decanul Colegiului pentru Studii Internationale si de Securitate al Centrului "George C. Marshall", considera ca Romania e avantajata de pozitia sa geografica, precum si de faptul ca este un factor de stabilitate in Balcani. In opinia sa, posibilitatea ca Romania sa ramina in asa-numita zona gri este exclusa datorita implicarii active in cadrul Parteneriatului pentru Pace. Secretarul de stat in MApN, Sorin Encutescu, a declarat trebuie sa ne reevaluam angajamentele luate in cadrul procesului de aderare la NATO si sa nu ne asumam responsabilitati mai mari decit putem indeplini. "Romania nu poate acoperi toate criteriile la care s-a angajat. De aceea, trebuie sa facem tot ceea ce se poate pentru a nu pierde increderea comunitatii internationale", a precizat secretarul de stat. (A.G.) Metro, locul unde veti putea sa va ciocniti caruciorul cu un senator Senatorii pot spune ca au noroc cu noul lor secretar general, Constantin Sava. Acesta se ocupa indeaproape de dorintele lor: birouri mai curate, lumina mai multa in sala de sedinta, mincare gatita la bufet, ba chiar si loc civilizat pentru cumparaturi. Cind se vor intoarce din vacanta, senatorii vor fi indrumati catre Metro Otopeni pentru a-si face cumparaturile, multumita Directiei Servicii Generale a Senatului. Seful acestei directii, Nicolae Cirstea, a declarat Rompres ca "dorinta de a obtine legitimatii Metro a fost exprimata de majoritatea parlamentarilor". Dar nu prin vot, am adauga noi. Dorinta le-a fost, iata, implinita, alegindu-se centrul Metro Otopeni, care e "mai la indemina" senatorilor care vin din provincie in Capitala. De-acum stiti si locul unde puteti da buzna, ca din intimplare, cu un carucior de marfa peste senatorii pe care-i cautati. (N.I.) Mugur Isarescu ar vrea o dezbatere publica pe tema supravegherii institutiilor financiare In urma preluarii de catre presa a unei declaratii pe care a facut-o marti, la Academia Romana, privind supravegherea institutiilor financiare, guvernatorul BNR Mugur Isarescu a tinut sa faca o serie de precizari: 1. Intrebarea, ca si raspunsul, s-au referit la supravegherea consolidata a pietei financiare - bancara si nebancara (fonduri de investitii sau mutuale etc.) - si nu numai a bancilor comerciale; 2. Am subliniat ca sustin optiunea pentru o institutie separata de BNR, care sa asigure o supraveghere consolidata atit a bancilor comerciale, cit si a institutiilor nebancare din cadrul pietei financiare; 3. Nu e vorba insa despre nici o schimbare a punctului meu de vedere. Inca din 1991 am sugerat infiintarea unei institutii care sa faca supravegherea consolidata a pietei financiare. Am intarit aceasta propunere in '97, cind a inceput pregatirea proiectelor noilor legi bancare. Atunci, insa, parlamentul a apreciat ca nu e inca momentul trecerii la un altfel de sistem. Raspunsul parlamentului a avut la baza adevarul ca piata noastra de capital abia se forma. Prin urmare, supravegherea bancara a ramas in subordinea BNR, iar supravegherea institutiilor financiare nebancare a continuat si continua sa fie o prerogativa a CNVM; 4. O supraveghere consolidata a pietei financiare, de catre o singura institutie, model adoptat, de exemplu, si de Marea Britanie, poate avea avantaje reale. Bunaoara, ar elimina hiatusul potential dintre supravegherea institutiilor financiare bancare si cele nebancare. Dar nici dezavantajele unui astfel de sistem nu pot fi neglijate. Iata de ce sint pentru o dezbatere publica pe aceasta tema; 5. In legatura cu supravegherea bancara, am spus ca este "punctul mai slab al BNR", mai ales in sensul ca acest sector este vulnerabil la atacuri, in principal din cauza confuziilor ce persista in societatea romaneasca privind rolul supravegherii bancare in economia de piata. Subliniez faptul ca nici o institutie de supraveghere, consolidata ori neconsolidata, nu se va putea transforma in controlor de gestiuni. Timisorenii i-au adus un ultim omagiu lui Horia Rusu Corpul neinsufletit al deputatului liberal Horia Rusu a fost depus ieri la prinz in sala de consiliu de la Primaria Timisoara. Familia, prietenii si colegii de partid au trecut sa-i aduca un ultim omagiu omului politic Horia Rusu, o personalitate respectata si apreciata la Timisoara. La primarie au fost deschise carti de condoleante. Tristetea se putea citi pe fetele celor care, cu lacrimi in ochi, au trecut pe linga sicriul vicepresedintelui liberal. Inmormintarea deputatului Horia Rusu va avea loc astazi, la ora 13.00, in Cimitirul din Calea Sagului din Timisoara. Intregul Birou Permanent Central al PNL si-a anuntat participarea la funeralii. Purtatorul de cuvint al PNL Timis ne-a spus ca la inmormintare vor participa si presedintele PNL Mircea Ionescu-Quintus, prim-vicepresedintele Valeriu Stoica si liderul UFD Varujan Vosganian, precum si secretarul de stat din guvernul maghiar, Nemeth Zsolt, un prieten apropiat al lui Horia Rusu. TUDOR FLUERAS PNL ameninta cu ruperea protocolului semnat cu PDSR PNL asteapta ca PDSR sa-si desemneze membrii comisiei speciale care va elabora propunerile de modificare a Constitutiei. In Protocolul PDSR-NL incheiat la 27 decembrie 2000 de Adrian Nastase, pe atunci prim-vicepresedinte PDSR, si omologul sau de la PNL, Valeriu Stoica, era prevazut termenul de 1 februarie 2001 pentru constituirea comisiei speciale. Pe de alta parte, in protocol se mentiona ca "elaborarea si redactarea propunerilor de revizuire a Constitutiei si de modificare a celorlalte acte normative mentionate, se vor face de catre Comisie pe baza acordului politic realizat de PDSR si PNL pina la data de 1 februarie 2001". Sub conditia respectarii de catre partile semnatare a celor convenite in document, PNL se angaja sa se "abtina pe durata anului 2001 de la initierea sau sustinerea unor motiuni de cenzura". Valeriu Stoica ne-a declarat ieri ca liberalii au trimis din timp PDSR propunerile de modificare a actelor normative amintite si si-au desemnat si "pledantii". Dar, spune Stoica, "pina acum nu am primit nici un raspuns, nici o invitatie". Stoica admite ca "probabil PDSR a tinut cont ca PNL si-a aminat cu doua saptamini Congresul, din cauza tragediei cu Horia Rusu". Insa, Valeriu Stoica a reluat, voalat, amenintarea cu rezilierea din partea PNL a acestui protocol: "Mai mult de doua saptamini nu putem astepta". Intre propunerile avansate de PNL figureaza: restringerea rolului sefului statului la acela de simbol al statului si natiunii; alegerea sefului statului de catre parlament; suprimarea atributiilor sefului statului in raport cu parlamentul si in procesul de legiferare; incetarea calitatii de membru al guvernului, in cazul retragerii sprijinului politic al partidului din partea caruia a fost numit; separarea atributiilor Camerelor Parlamentului, introducerea sistemului mixt pentru Senat si Camera Deputatilor. La rindul sau, senatorul PDSR Antonie Iorgovan, care probabil va face parte din comisia mixta, ne-a declarat ca si PDSR are o lista cu propuneri de modificari. Iorgovan spune insa ca se asteapta inceperea sesiunii parlamentare pentru desemnarea membrilor comisiei, in protocol precizindu-se ca "incepind cu 1 februarie 2001" se constituie comisia. CRISTINA SOFRONIE LUCIAN PURCAREANU Consiliul Executiv al PD se intruneste azi ca sa se afle in treaba Verdict previzibil in "cazul Dutu" Ca si cind nu i-ar fi fost de-ajuns jocul politic "alba-neagra" in legatura cu viitorul presedintelui Petre Roman, Partidul Democrat s-a mai legat la cap si cu revenirea lui Stelian Dutu. Oricum, parerile sint impartite. Unii democrati sustin ca partidul lor nu mai are nici un viitor daca nu se fac schimbari la virf, altii, dimpotriva, ca Petre Roman este singurul care mai tine unit PD. Unii au apreciat ca o greseala votul prin care s-a decis in campania electorala ca mai bine pleaca Dutu si ramine Duvaz, altii au spus atunci ca vinovat a fost Stelian Dutu pentru ca a tinut mortis sa-si faca o ambitie. Cele doua "tabere" sint recunoscute de Petre Roman insusi, care a declarat ca parerile in legatura cu revenirea lui Dutu sint "divergente". De aceea, pentru astazi, la Bucuresti, s-a planificat o sedinta a Consiliului Executiv, la care vor participa toti membrii conducerii organizatiei PD Constanta, cea din care a plecat Stelian Dutu in toiul campaniei electorale pentru alegerile generale. La sedinta respectiva va fi prezent si Bogdan Niculescu-Duvaz, vicepresedintele democrat cu care Stelian Dutu s-a aflat in conflict deschis. Secretarii executivi si secretarul general ai PD ii vor audia pe democratii constanteni si pe Duvaz si vor face o evaluare. Rezultatul evaluarii Consiliului Executiv asupra a ceea ce gindesc cei de la Constanta si Bogdan Niculescu-Duvaz este atit de previzibil incit unii dintre membrii acestui for nici nu inteleg de ce se mai intilnesc. Si cum sa nu fie previzibil cind cei din actuala organizatie a PD Constanta, condusi interimar de Dumitru Moinescu, se vor impotrivi intoarcerii lui Stelian Dutu?! "Pentru deserviciile pe care le-a adus, in campania electorala, Partidului Democrat in intregul sau, nu doar organizatiei din Constanta, nu sint de acord cu revenirea lui Stelian Dutu in partid. Iar pentru aceasta opinie am argumente pe care le voi prezenta in Consiliul Executiv", ne-a declarat ieri Dumitru Moinescu. El a spus ca va aduce in sedinta de astazi o revista a presei constantene din perioada campaniei electorale, care va demonstra ce afirmatii defaimatoare la adresa PD facea atunci Stelian Dutu. Aseara, la Constanta, a avut loc o sedinta de pregatire, de punere de acord asupra pozitiei ce o vor avea astazi, la Bucuresti, reprezentantii organizatiei. Este posibil insa ca astazi o parte dintre membrii Consiliului Executiv sa se pronunte totusi in favoarea lui Dutu. Acestia vor fi, dupa cum sustin surse din PD, cei care sint de partea lui Petre Roman in "confruntarea democratica" pe care actualul lider o va avea cu Traian Basescu pentru presedintia partidului. Revenirea lui Stelian Dutu ar insemna, dupa cum sustin sursele citate, un sprijin categoric pentru Petre Roman. Traian Basescu a avut o atitudine ferma impotriva lui Stelian Dutu in timpul conflictului pe care acesta l-a avut cu Bogdan Niculescu-Duvaz. NARCISA IORGA Conflict deschis intre televiziunea publica si primul-ministru Nastase cere imperativ schimbarea conducerii Stirilor TVR Cu ocazia interventiei pe care a avut-o in "Jurnal" de la Bruxelles, premierul a auzit in casca injuraturile producatorului din studio Mare suparare i-a provocat prim-ministrului Adrian Nastase gestul de acum o saptamina al coordonatorilor emisiunii "Jurnal" a TV Romania 1 de a-i taia interventia de la Bruxelles, tocmai cind incepuse sa explice care au fost rezultatele intilnirilor lui cu oficialii Uniunii Europene si ai NATO. De atita suparare, precum spune "legenda", a pus mina pe telefon si i-ar fi spus pe un ton tunator presedintelui TVR, Cristian Hadji-Culea, ceva de genul: "Cind ma intorc, sa nu mai gasesc aceeasi echipa la stiri". Cit folclor si cit adevar e in aceasta "legenda", se pare ca numai cei doi pot sti. Taiat-netaiat, poate ca supararea lui Nastase n-ar fi fost asa de mare daca nu ar fi auzit in difuzoare, in timp ce se afla in studioul NATO de la Bruxelles, convorbirile din regia de emisie a studioului de la Bucuresti. Se spune c-a ascultat cu urechile lui cum producatoarea emisiunii "Jurnal" - cea care a decis "taierea" lui din emisie - l-ar fi injurat cit se poate de romaneste. Dupa ce i-a taiat interventia, ne spune "memoria circuitelor", producatoarea emisiunii, stresata, ar fi spus ceva de genul :" Si ce daca e premier? Da-l in p...a mea sa intre si sa iasa cind ii spunem noi, ce p...a masii!" (alte surse sustin ca "dragalaseniile" la adresa premierului ar fi continuat in acelasi registru). Discutabile sint multe lucruri in emisiunea cu pricina, de la necorelarea introducerii subiectelor in jurnal cu limita de timp in care circuitele de satelit duplex Bucuresti-Bruxelles puteau fi folosite fara taxe suplimentare si pina la ordinea subiectelor difuzate. Insa, gestul premierului - tot mai iritat in ultima vreme de unele semnale din mass-media - de a cere schimbarea unei echipe jurnalistice independenta editoral, indiferent de faptele petrecute, tine mai degraba de exerctiul dictaturii si de pedeserizare. De altfel, cunoscatorii spun clar ca incidentul, impardonabil pentruTVR, este motivul gasit de noua putere pentru a-si instala oamenii la conducerea depatamentului de stiri al televiziunii nationale publice. Exista insa si opinii potrivit carora"valurile" sint facute de fapt de trepadusii din jurul potentatilor, cei care se vad instalati in scaune de sefi doar pentru meritul de a fi sustinut actuala putere pe cind era in opozitie. Dar, sa lasam faptele sa...vorbeasca Primul-ministru s-a trezit vorbind "ca televizorul" Miercuri, 24 ianuarie, Jurnalul TV Romania avea in cuprins si o interventie de la Bruxelles a trimisului special, Luara Stefanescu, in care urma sa relateze despre vizita prim-ministrului Adrian Nastase. Acesta urma sa intre si el in direct. S-a stiut dinainte si s-a comandat deschiderea circuitelor de satelit, cele care fac legatura dintre Belgia si Romania, prin Euroviziune, la Geneva. Mai mult, pentru ca se stia de programul incarcat al premierului, diplomatii nostri de la Bruxelles au obtinut permisiunea ca transmisia sa se faca direct din studioul TV aflat in vecinatatea birolui secretarului general al NATO, George Robertson si care e doar la dispozitia acestuia. Luindu-se o marja de siguranta, deschiderea circuitului de satelit nu s-a facut de la orele 20.00 - luindu-se in calcul ca ar fi putut aparea un alt subiect mai important decit vizita lui Nastase - ci de la 20.05. In lumea televiziunii se stie ca, desi o transmisie poate dura numai 30 de secunde sau chiar un sfert de ora, circuitele se deschid si se platesc pentru minim 15 minute. Tot ce e in plus se taxeaza in consecinta. La ora fixata, 20.05, premierul si corespondentul TVR se aflau in studioul sefului NATO si asteptau intrarea in emisie. A trecut sfertul de ora cu pricina, cit era comandat initial circuitul de satelit si Nastase tot astepta. Peste inca doua minute intra in sfirsit in emisie. Relateaza TVR, intervine Nastase si, dintr-o data, premierul se trezeste vorbind ca...televizorul. Adica singur. Bucurestii taiasera legatura cu Bruxelles lasindu-l pe Nastase cu ochii-n reflectoarele lui Robertson. Acuzatii, dar si teleasti impartiali, spun raspicat faptul ca Nastase, chiar daca e premier, a vorbit foarte mult pentru un jurnal de numai 40 minute. Interventia de la Bruxelles - relatarea corespondentei si declaratia lui - au durat aproximativ sapte minute. Mai mult, intilnirile despre care vorbea el nu erau, din punct de vedere politic foarte importante, fiind doar unele exploratorii de tatonare. Dinspre acuzati, justificarile spun si ca mai importante au fost subiectele care au fost difuzate inaintea lui Nastase si din cauza carora nu a intrat el. Aceste subiecte, spun "acuzatii", se referau la chestiuni care-i privesc pe oameni intr-un mod mai direct, decit politica, cum ar fi: descoperirea si luarea de masuri impotriva violentei familiale, arestarea responsabililor de poluarea cu cianuri a unor riuri si condamnarea statului roman in cazul Brumarescu. Masurile disciplinare se lasa asteptate Mai mult, interventia premierului la sefii TVR, spun ei, arata ca de fapt el nu vede televiziunea publica drept una independenta si, pentru a-i tempera excesele, ii reamintesc cam ce inseamna ingerintele puterii, prin exemplul situatiei create la televiziunea publica din Cehia si, mai nou, la cea din Ungaria. De cealalta parte, "acuzatorii" spun ca, daca tot s-a intrat pe un spatiu de satelit suplimentar fata de cel stabilit initial, premierul mai putea fi lasat sa-si spuna, in urmatoarele doua minute, concluziile. Despre consideratiile producatoarei auzite pe tot traseul de la Bucuresti la Bruxelles, nu se mai pune problema. Cei ce se gaseau atunci la sediul NATO povestesc cum, oficialii de aici si tehnicienii tv care asistau tehnic transmisia au ramas stupefiati in fata bijbiielilor TVR. Toata lumea intreba ce se petrece si nimeni din cei prezenti nu stia sa raspunda. Pina acum, amenintarile lui Nastase nu au avut efect, surse din TVR spunind ca presedintele Hadji-Culea ar fi rezistat pina acum, eroic. Directorul Departamentului Stiri, Dan Lutan, este hotarit sa nu demisioneze. "Macar sa transpire un pic pina ma schimba", ar fi declarat el, sustin unele surse. CRISTIAN OPREA Nu este primul caz in care Adrian Nastase tuna si fulgera impotriva televiziunii. In chiar noaptea alegerilor, cind s-a anuntat ca Ion Iliescu a cistigat, Vadim Tudor trecind pe locul doi, Nastase a avut o problema similara. El trebuia sa intre in direct la Antena1 pentru a face un scurt comentariu cu privire la rezultatul alegerilor. Inaintea lui Adrian Nastase insa intrase in direct Vadim Tudor, care acuza pierderea alegerilor din cauza fraudei electorale. Lucru care a devenit de nesuportat pentru liderul PDSR. Nastase s-a enervat si a amenintat ca daca mai sta mult dupa Vadim, el pleaca si nu mai intra in direct. Ca PDSR a cistigat, nu PRM. Nastase nu se certa insa cu producatorii din studio ci cu redactorul, care nu avea nici o vina, si care a intervenit la rindul sau, rugindu-i pe cei din studio sa "il bage" pe liderul PDSR. Ceea ce s-a si intimplat pina la urma. (L.P.) 