 Consilierul personal al presedintelui Emil Constantinescu a fost jefuit in Ungaria Consilierul personal al presedintelui Romaniei pentru Germania Centrala Stefan Liviu Ghergheli a avut parte, saptamina trecuta, de una din "surprizele" pe care le ofera autostrada M1 din Ungaria. Venind spre Romania, pe autostrada Gyor-Budapesta, Stefan Ghergheli a fost "agatat" de conducatorul unui Opel Omega care ii facea semne disperate sa opreasca, strigindu-i in germana ca i-a luat foc remorca. Gindindu-se ca in remorca are o motocicleta BMW si poate ca ceva s-a aprins in spate, consilierul presedintelui Constantinescu a oprit masina. Cei doi "binevoitori" din Opel (masina ce avea numere de Olanda) au oprit si ei in fata sotilor Ghergheli si continuau sa arate disperati spre cauciucurile Jeep-ului. Alarmati, proprietarii masinii au coborit rapid si au inceput cautarile. Cu toate ca, la plecarea din Germania, Stefan Ghergheli a primit o brosura prin care era atentionat sa nu opreasca masina la semnalele unor straini binevoitori, cei doi soti au picat in capcana. In timp ce cautau urma vreunui incendiu, tinerii din Opel au pus mina pe po-seta doamnei, au sarit in masina si in mai putin de citeva secunde au demarat in viteza. Dupa citeva minute de soc, Stefan Ghergheli a sunat politia ungara de pe unul din telefoanele de pe autostrada. Desi echipajul a venit in mai putin de un minut, auzind care este problema, politistii unguri au declarat ca sint aproape neputinciosi in astfel de cazuri. Mai mult, ei au spus ca daca incidentul s-ar fi intimplat un kilometru mai departe, autoritatea lor ar fi nula, totul intrind in atributiile politiei locale. "Cazul sotilor Ghergheli este - daca se poate spune - unul fericit. Desi poseta furata continea, pe linga toate documentele, bani si bijuterii in valoare de aproape 20.000 de marci germane, ei au fost lasati in pace si au putut ajunge cu masina in tara. "Exista insa cazuri disperate, in care oamenii sint batuti, masinile luate si toate posibilitatile de a intra in tara sint eliminate, a marturisit Stefan Ghergheli. Neavind nici un act de identitate asupra lor, vitimele unor astfel de jafuri, sint retinute zile intregi la granita tarii. Daca pentru un roman actele se fac in citeva zile, cetatenii straini care au fost jefuiti, trebuie, fie trimisi inapoi in tara lor fie retinuti in vamile romane. AMIRA DAMIAN Ionel Bara, cavaler al Ordinului de Malta, l-a dat de gol pe fostul director al SRI Magureanu s-a ales cu bani din operatiunea "Jimbolia" Miercuri seara, in Parchetul General a intrat , insotit de o alta persoana, cel mai misterios si cautat personaj implicat adinc in operatiunea "Jimbolia" de contrabanda cu combustibili spre Iugoslavia. Este vorba de Ionel Bara, fost ofiter, iar in perioada contrabandei (1994-1995) prior pentru Romania al unui fals Ordin al Cavalerilor de Malta. Audierea de miercuri, potrivit surselor noastre, a durat pina la miezul noptii, cind "Cavalerul " a fost lasat sa plece liber deoarece a colaborat sincer ca anchetatori. In declaratia sa, Bara a recunoscut ca a platit SRI -ului si lui Magureanu, cu banii jos pentru ajutorul dat in exporturile de petrol catre Iugoslavia pe filiera italiana (mai exista si cea franceza, prin Adrian Costea). A relatat ca a fost permanent insotit de seful SRI Bihor, Dumitru Ogasanu, circulind permanent cu masina sa care avea insemne de corp diplomatic si de ordin de Malta. Sursele noastre spun ca o garnitura de tren incarcata cu circa 1.500 tone combustibili, era platita cu circa 250.000 marci, iar profitul italienilor implicati era de circa 3 miloane de marci. Pina in prezent, impotriva lui Virgil Magureanu, director SRI in acea perioada nu s-a dispus inceperea urmaririi penale. ONDINE GHERGUT Un detinut din Gheorghieni a evadat dupa ce l-a tilharit pe politistul care-l supraveghea In urma cu doua zile, a avut loc un eveniment nemaiintilnit in ultimii 20 de ani in istoria politiei din Harghita: un arestat preventiv in sediul politiei din Gheorghieni l-a imobilizat pe ofiterul care il supraveghea, i-a dat in cap cu un lacat si i-a furat si banii din buzunar, adica 200.000 de lei. Dupa ce si-a desfacut catusele, el l-a eliberat si pe socrul sau, in virsta de 51 de ani, arestat si el preventiv. Cei doi au fugit, dar politistii au reusit sa il prinda doar pe cel mai in virsta dintre evadati. Cel tinar, de numai 19 ani, e cautat inca. El se numeste Dan Pascu, din Reghin, si fusese arestat preventiv pentru furturi. Pentru acest caz a venit la Gheorghieni si un cadru superior de la Bucuresti. Ofiterii din judet spun ca sint pe urmele fugarului. Din surse sigure am aflat ca, in urma investigatiei, vor cadea multe "capete" atit la Gheorghieni cit si la Inspectoratul de Politie al judetului, fiind vorba de o grava neglijenta in serviciu. GINA ARTENIE Dosarul FNI are ramificatii spectaculoase: Gelsor are datorii de 12 miliarde la FNA Audierea lui Sorin Ovidiu Vintu se amina, deocamdata Ovidiu Budusan, seful sectiei Anchete Speciale din Parchetul General, a declarat ca, in afara de cercetarile penale privind stabilirea vinovatilor in dosarul FNI, se fac cercetari si la celalalt fond - FNA - administrat tot de Ioana Maria Vlas, presedinte al SOV Invest. Cu privire la faptul ca SVM Gelsor SA este si in prezent debitor cu circa 12 miliarde de lei la FNA, Budusan a spus ca i-au parvenit citeva sesizari si documente in acest sens, dar ca ele trebuie evaluate dupa ce se centralizeaza toate actele. "Nu pot spune nimic in legatura cu audierea lui Sorin Ovidiu Vintu pina cind nu se vor pune concluziile", a precizat procurorul. Potrivit unor documente din dosarul penal al Ioanei Maria Vlas, ala data de 8 iunie 1999 SVM Gelsor SA a incheiat un contract cu SOV Invest prin care prima societate primea ca imprumut pe o perioada de 64 de zile suma de 10.450.000.000 de lei oferind drept gaj 5.225 actiuni necotate la bursa, emise de firma Industrial Import-Export. Valoarea nominala a unei actiuni era de 5.000 de lei, adica o garantie de maximum 30 de milioane de lei. La scadenta, SVM Gelsor se angaja, potrivit contractului, sa rascumpere aceste actiuni cu suma de 11.950.000.000 lei. In limbaj de specialitate, acest gen de imprumut practicat pe piata valorilor mobiliare poarta numele de "contract de report". In locul celor aproape 12 miliarde de lei, la scadenta (adica la 11 august 1999), Ioana Maria Vlas a acceptat sa semneze un act prin care a prelungit termenul de imprumut pina la 11 octombrie 1999. Nici la aceasta data, SVM Gelsor nu a rascumparat actiunile, dupa cum rezulta dintr-un act intocmit la data de 30 iunie 2000. Aceasta operatiune il contrazice pe patronul imperiului de societati de investitii, intre care FNI, SOV Invest, SVM Gelsor SA, care declara intr-un interviu acordat postului de radio "Europa Libera" ca singura sa implicare dupa 1998, pina la intrarea in scena a CEC in afacerile Ioanei Maria Vlas, era doar distribuirea unitatilor de fond. ( O. G. ) 50.000 $, taxa pe Basescu Clanul Bratienilor, din Berceni, este acuzat ca stringe valuta pentru lichidarea primarului Bucurestiului De la inceputul acestei saptamini, Traian Basescu, primarul general al Capitalei, nu se mai deplaseaza nicaieri neinsotit. La primarie, la partid, la intilnirile oficiale, la conferintele de presa, Basescu este escortat, in permanenta, de doi ofiteri ai Serviciului de Paza si Protectie, desi nu mai este demnitar. Insa, aceasta masura a fost dispusa de Consiliul Suprem de Aparare al Tarii, care a decis ca asigurarea pazei lui Traian Basescu se impune in conditiile in care primarul general a primit, in ultima vreme, mai multe amenintari cu moartea. In special dupa demararea actiunii de demolare a chioscurilor, au existat anumite grupuri care au sustinut ca nu se vor resemna si ca vor trece la represalii. De citeva zile, circula zvonul ca liderii chioscarilor ar fi inceput sa stringa bani pentru a plati un ucigas care sa-l lichideze pe primar. Potrivit unor surse, contributia ar fi intre 300 si 500 de dolari, dupa posibilitatile fiecaruia. Oricum, se vorbeste ca suma totala care trebuie adunata este de 50.000 de dolari. La Sectia 15 de Politie exista si o declaratie in acest sens, dar politistii tin inca lucrurile sub tacere. "Colecta" sub amenintare In urma cu doua zile, citiva proprietari de magazine din zona Berceni ne-au contactat la redactie pentru a ne semnala ca le-au fost cerute sume de bani pentru lichidarea lui Traian Basescu. Carol Negoescu si Stelian Vintila sint doi dintre acestia. Ambii, cumnati ai lui Gheorghe Nicolae, zis Nicu Grasu, implicat in scandalul de proportii produs saptamina trecuta in apropierea statiei de metrou Piata Sudului, locuiesc in cartierul Berceni, unde au o pescarie. Acestia, precum si alti patru proprietari de chioscuri din zona, care au refuzat, "de frica", sa iasa de sub anonimat, sustin ca, de mai bine de doua saptamini, comerciantii din Berceni sint terorizati de Ion Gheorghe, zis Bratianu, si de cei sapte frati ai sai. "Clanul Bratienilor" le-ar fi cerut intre 300 si 500 de dolari, "dupa posibilitati", pentru a-i veni de hac primarului. Oamenii au refuzat, de frica sa nu intre in belea. Joia trecuta, insa, "Bratienii" nu au mai putut suporta refuzul si au trecut la fapte. "Ion Gheorghe (Bratianu), teroarea vinzatorilor din zona, carora le cere taxa de protectie, ne preseaza de doua saptamini sa ii dam bani pentru a-l lichida pe Basescu. Joia trecuta, insa, a rabufnit. Eu nu eram la magazin. A venit vinzatorul si mi-a zis ca Bratianu l-a dat afara din magazin si l-a obligat sa inchida. I-am luat pe Grasu si pe Vintila si am plecat la magazin. Acolo, Bratienii ne asteptau. Ion Gheorge a iesit din second-hand-ul lui cu un cutit si l-a taiat la mina pe Grasu, amenintindu-l ca il omoara daca nu ii da bani pentru Basescu. Atunci, Grasu i-a tras un pumn in gura, pentru a se apara. Ne-au inconjurat toti tiganii din clan, a venit politia de la Sectia 15, care ii tine in brate pe Bratieni, fiind mituiti cu bani grei. Nicu Grasu a fost dat in urmarire. Sintem terorizati, nu mai putem. Sotiile noastre au depus plingeri la politie, in care au declarat ca ni s-au cerut bani. Degeaba, politia ii tine in brate", ne-a declarat Carol Negoescu. Un alt comerciant, care a vrut sa-si pastreze anonimatul, sustine ca a sesizat si el Sectia 15, in legatura cu colectarea acestei taxe, lui fiindu-i ceruta, sub amenintari, suma de 500 de dolari. Ne-a spus ca nu a fost lasat de politisti sa precizeze, in declaratie, ca cei 500 de dolari i-au fost ceruti pentru lichidarea primarului. "Cind am scris ca mi-au cerut bani pentru a-l omori pe Basescu, politistul mi-a taiat cu pasta alba si m-a obligat sa scriu ca banii mi-au fost ceruti pentru a-l determina pe primar sa renunte la actiunea de demolare", ne-a spus comerciantul. Un alt patron, care a dat declaratie la politie ca martor in scandalul Bratianu- Nicu Grasu, ne-a precizat ca politistul anchetator l-a impiedicat sa scrie in declaratie ca i-au fost ceruti bani. "«Ce, ai innebunit? Cum sa dai asa ceva? Vrei sa-mi ridici IGP-ul in cap?». Atunci, a trebuit sa scriu ce mi-a dictat el." "Daca am fi primit asemenea declaratii, ar fi luat foc IGP-ul" Ulterior, ne-am dus la Sectia 15 Politie, pentru a vedea daca exista cele cinci declaratii, pe care cei amintiti mai sus si sotiile lor le-au dat, reclamind ca li s-a cerut valuta pentru omorirea primarului. Locotenentul Dumitru Cheaga, de la Cercetari Penale din cadrul Sectiei 15, cel care instrumenteaza acest caz, ne-a declarat, insa, ca nici vorba de asemenea declaratii. La dosarul cu scandalul Nicu Grasu- Bratianu am descoperit, totusi, o declaratie in acest sens. Si, culmea, era minjita cu pasta alba, asa cum ne declarase, anterior, semnatarul. "Normal ca oamenii lui Nicu Grasu sustin asemenea lucruri, ca sa rastoarne scandalul in defavoarea Bratienilor. Daca ar fi fost arestati nu ar mai fi declarat asta. Va dati seama ca daca am fi primit asemenea declaratii ar fi luat foc IGP-ul? Ce interes am avea sa ascundem declaratiile? Oricum, am vazut ca Basescu si-a luat bodyguarzi. Exista o declaratie (n.r. - cea minjita cu pasta) care face referire la colectarea banilor, dar nu explicit", ne-a declarat locotenentul Cheaga. MONA STOICA Misterul rapirii fetei din Galati se adinceste Crima petrecuta luni la Galati este in atentia tuturor. Ionel Roman se afla dupa gratii, iar fiica acestuia, Nicoleta, este in continuare disparuta. Familia lui Mihai Irinel Gheorghita si-a inmormintat baiatul de numai 25 de ani, omorit fiind in bataie. Luni dupa-amiaza, in fata Spitalului Judetean Galati dintr-un autoturism era aruncat pe scari trupul lui Mihai Gheorghita. Barbatul fusese omorit violent, prin bataie. In aceeasi zi, autorul omorului Ionel Roman, in virsta de 38 de ania fost retinut, el fiind. "Imi pare atit de rau ca a murit, ce pot sa mai fac" Ionel Roman are o familie numeroasa - sotie si cinci copii. Ei locuiesc impreuna cu sora lui Roman, cu sotul acesteia si cu alti cinci copii. Cincisprezece persoane locuiesc in acelasi apartament si dorm la gramada pentru ca nu au incotro. Ieri, in casa familiei Roman era jale mare. Rudele spun ca Roman este un barbat muncitor, ca mai bea din cind in cind, dar ca isi vede de treaba. Sora lui Ionel Roman a declarat pentru ziarul nostru: "Noi nu sintem o familie de criminali. Sintem oameni muncitori, copiii invata bine. Ionel, fratele meu, i-a tinut tot timpul din scurt pe copii, a fost sever cu ei. Isi iubeste foarte tare copiii, de aceea a vazut negru in fata ochilor cind Gheorghita a spus lucruri urite despre Nicoleta, fata lui". Nicoleta Roman are 17 ani. Ea a disparut de acasa duminica. Luni, dupa multe cautari, Ionel Roman a plecat in cautarea ei impreuna cu Gheorghita, care a spus ca stie unde e fata. Roman mai afirma ca Mihai Gheorghita era proxenet, ca avea un carnetel cu numele unor fete si cu numerele lor de telefon. Roman spune ca Gheorghita ar fi afirmat ca el "inchiriaza" fetele cu 200.000 de lei. Nicoleta Roman a facut o scoala complementara, iar acum este anul lll la seral, la Liceul Metalurgic. De cinci zile, ea a disparut fara urma. ALINA COMSA-DURBACA Americanu', ciuruit dupa blocuri Un bucurestean a fost impuscat mortal, miercuri seara, in jurul orei 22.15, in momentul in care iesea din scara blocului in care locuia. Doi indivizi, dupa unele indicii ucigasi platiti, din Sudul Italiei, au tras asupra barbatului mai multe focuri de arma. Martori oculari spun ca, in jurul orei 22.00, Nucu Marius Dimitriu, zis «Americanu'» in virsta de 45 de ani, patronul agentiei de impresariat artistic "Nardo Mannequin", din Capitala, tocmai iesea din scara unui bloc din Soseaua Pantelimon, nr. 221, din Bucuresti, cind doi tineri au deschis focul asupra sa, de la o distanta de aproximativ zece metri. Dupa ce a fost lovit de cinci gloante, barbatul a fost ucis de alte doua trase de agresori de la mica distanta, care i-au patruns in git, atingindu-i coloana vertebrala si carotida. Din cauza declansarii hemoragiei externe, victima a murit in citeva minute. Asasinii au fugit de la locul faptei cu un taximetru. In urma cercetarilor efectuate, politia a realizat portretele roobot ale celor trei autori, iar ulterior s-a reusit identificarea a doi suspecti, ambii posesori de pasapoarte eliberate de autoritatile italiene. Marius Dimitriu, "cel mai tare pe piata in plasarea fetelor" Ofiterii de la Serviciul Omoruri din Politia Capitalei au reusit sa-i identifice pe doi dintre autori. Totodata, anchetatorii au stabilit ca indivizii au avut si un complice. Cu toate acestea, este surprinzator faptul ca politistii au pus la dispozitia presei portretele-robot ale ucigasilor, si nu pozele din pasapoarte. Dimitriu este cunoscut in lumea interlopa ca fiind "cel mai tare de pe piata" in domeniul "plasarii" fetelor in strainatate. Administratora blocului in care locuia Dimitriu, unde se afla si sediul firmei sale, spune ca n-a avut niciodata probleme cu acesta. "In '91 a venit din America si a deschis firma. Veneau, intr-adevar, multe fete pe-aici, le facea contracte, dar niciodata nu a fost scandal". Vadit speriati de cele intimplate miercuri seara, vecinii au refuzat sa vorbeasca despre Dimitriu. Victima detinea trei apartamente in blocul din Pantelimon, pe scari diferite. Sotia si fiul lui Dimitriu nu locuiesc in Capitala. Conform unor informatii neoficiale, ei au stat mai tot timpul in Busteni. In cursul diminetii de ieri, sotia lui Dimitriu a trecut prin zona, dupa care nu a mai fost de gasit. Pe geamurile de la parter si pe usa de la intrarea blocului au ramas incastrate nenumarate urme de gloante. Reglare de conturi Conform primelor cercetari, in seara asasinatului doi tineri au coborit, brusc, dintr-un taxi si au inceput sa traga in directia lui Dimitriu. In jurul victimei se mai aflau citiva locatari din bloc, dar si trecatori. Gloantele l-au vizat insa doar pe «Americanu'». In timp ce atacatorii trageau in el, Dimitriu a incercat sa fuga, dar a fost ajuns din urma de cei doi. Unul dintre agresori s-a apropiat de victima, i-a pus piciorul pe piept, si a deschis, din nou, focul. Doua gloante i-au strapuns gitul. Potrivit medicilor legisti, acestea i-au provocat moartea lui Dimitriu. Citiva chinezi care au vazut scena ne-au declarat: "A avut loc un schimb de focuri, si victima a rupt-o la fuga. Din cauza ca era gras, atacatorii l-au prins in scurt timp. Apoi l-au trintit pe caldarim si au mai tras doua focuri de arma. Singele a tisnit din gitul barbatului si a improscat asfaltul". Asasinii au fugit de la locul faptei cu aceeasi masina cu care au venit, un taxi (autoturism Dacia), la volanul caruia se afla un barbat a carui identitate nu a fost dezvaluita presei. Politistii spun ca, in tot acest timp, taximetristul i-a asteptat pe asasini, dupa care a demarat in tromba. Anchetatorii au refuzat sa dezvaluie numele taximetristului, intrucit persoana respectiva este folosita pentru informatii. In jurul cadavrului s-au gasit tuburi cartus de calibru 7,65 si 9 milimetri. Taximetristul a declarat politistilor ca ucigasii sint doi tineri care au mai putin de 25 de ani. El a adaugat ca cei doi l-au amenintat cu arma in momentul in care au urcat in masina. El spune ca unul i-a pus pistolul la cap si l-a obligat sa demareze. Medicii legisti au stabilit ca Dimitriu a fost lovit de sapte gloante. Unul i-a atins abdomenul, un altul i-a patruns in soldul sting si i-a iesit prin fesa stinga, alte doua au fost gasite in coapsa stinga, unul i-a strapuns palma dreapta si alte doua i-au trecut prin git, prin partea stinga si au iesit prin dreapta, atingindu-i coloana vertebrala si carotida. La fata locului s-au descoperit tuburi de calibre diferite, ceea ce demonstreaza ca s-au folosit cel putin doua arme. Victima are o agentie de impresariat artistic, prin care fetele erau trimise in Japonia, Elvetia si, probabil, Italia. Politistii spun ca, de obicei, astfel de firme sint folosite drept paravan pentru trafic de carne vie. Anchetatorii sint de parere ca a fost vorba despre o reglare de conturi. Identificarea asasinilor In urma informatiilor furnizate de martorii oculari, politistii bucuresteni au realizat ieri dimineata portretele-robot ale asasinilor. In numai citeva ore, ofiteri de la Serviciul Omoruri din Politia Capitalei au rascolit zeci de restaurante, biblioteci sau hoteluri pentru a-i descoperi pe ucigasi. Actele pe care le-au lasat in urma la hotelul unde s-au cazat (numele acestuia nu a fost dezvaluit) atesta faptul ca cei doi barbati au pasapoarte eliberate de autoritatile italiene. Dupa identificare, s-a stabilit ca cei doi asasini sint: Carmello Sabatelli, 24 de ani (1,70, constitutie atletica, tuns scurt, brunet, imbracat cu un tricou negru si blugi) si Pasquale Torcasso, 25 de ani (inaltime 1,75, constitutie atletica, ten alb, par cret de culoare neagra, tuns scurt, neras sau cu barba subtire, imbracat in blugi si tricou alb). Cei doi au fost dati in urmarire generala. De asemenea, in toate aeroporturile din tara sint efectuate verificari. Urmeaza ca, o data cu identificarea altor martori, portretele-robot sa fie imbunatatite pentru a se putea proba savirsirea infractiunii de omor. Cercetarile sint continuate de Parchetul de pe linga Tribunalul Bucuresti, in colaborare cu ofiteri de la Serviciul Omoruri din cadrul Politiei Capitalei. Persoanele care pot furniza informatii legate de acest caz sint rugate sa sune la urmatoarele numere de telefon: 313.01.47; 313.53.38 sau 955. ALINA GRIGORE PETRISOR CANA PAUL RADU STEFAN CINDEA Primarul Sectorului 2 a dat publicitatii lista cu Repartitii ilegale de locuinte Primarul sectorului 2, Neculai Ontanu (PDSR), a dat publicitatii ieri o lista cu locuinte atribuite ilegal in perioada 1996-2000 de catre Primaria Sectorului 2. Conform lui Ontanu, lista a fost intocmita ca urmare a unui control efectuat de o comisie de ancheta asupra repartizarii locuintelor. El a aratat ca majoritatea dosarelor prin care se solicita atribuirea unei locuinte din fondul locativ de stat erau incomplete. Astfel, s-au depistat 259 de cazuri in care locuintele au fost acordate fara respectarea listei de prioritati. Neculai Ontanu a aratat ca s-au depistat 6 cazuri in care locuintele au fost acordate inainte chiar ca solicitantii sa fi depus o cerere in acest sens, 9 cazuri in care locuinta a fost atribuita in aceeasi zi in care a fost depusa cererea, 7 cazuri in casa a fost data a doua zi dupa depunerea cererii, 34 de cazuri in care locuinta s-a dat la o saptamina de la solicitare, 76 de cazuri in care locuintele s-au dat la o luna de la solicitare, 120 care au obtinut dupa 3 luni, 59 dupa 6 luni si 43 la un an. Alte nereguli, a spus Ontanu, s-au descoperit in acordarea de locuinte cu mai multe camere doar unei persoane sau acordarea de garsoniere la familii compuse din mai mul de 4 persoane. De toate aceste nereguli Ontanu l-a acuzat in principal pe fostul primar al sectorului, Vladimir Popescu (PNTCD), care a semnat repartitii, si pe fostul viceprimar Mihai Rusu. Ontanu a declarat ca deja l-a destituit pe seful serviciului spatiului locativ si a dispus reorganizarea serviciului. A doua etapa a procesului, a spus primarul sectorului 2, va consta in sesizarea organelor abilitate pentru inceperea anchetei si trimiterea persoanelor vinovate in judecata. In plus, Ontanu a spus ca a inceput deja anularea unor repartitii de locuinte. In cazul in care acestea au fost urmate de incheierea unor contracte de vinzare-cumparare, vor fi sesizate organele judecatoresti, a precizat primarul sectorului 2. LUCIAN PURCAREANU Infractiuni cu staif Jaf in sistemele de telefonie mobila O data cu dezvoltarea sistemelor de telefonie mobila au aparut si primele jafuri organizate indreptate asupra celor doi mari operatori de pe piata romneasca, respectiv Connex si Dialog. Pe piata neagra exista la aceasta ora o invazie de telefoane celulare si cartele SIM obtinute in conditii frauduloase. Pentru numai trei, patru milioane de lei, poti obtine o cartela SIM cu ajutorul careia vorbesti citeva ore bune fara sa platesti. Manevra tine pina cind operatorul caruia ii apartine cartela o blocheaza pentru neplata. Mecanismul fraudei De regula, bisnitarii din domeniu folosesc un sistem simplu, dar eficient. Ei fac rost, sub diverse pretexte, de copii dupa contractele de apartamente si dupa buletinele de identitate. Acestea sint apoi falsificate cu ajutorul unui calculator, schimbindu-se numele titularilor. Cu documentele astfel falsificate, diversi tipi, aflati in legatura cu falsificatorii, se prezinta la dealerii Connex sau Dialog, unde se conecteaza. Cartela este apoi vinduta, iar sumele se impart intre parteneri. Se intimpla uneori ca actele de proprietate si de identitate sa nu fie falsificate, caz in care titularul fraierit se trezeste ca are de platit sume imense pentru convorbiri pe care nu le-a efectuat. O batrina cu 500.000 de lei pensie - abonata la Dialog Unul dintre beneficiarii unei asemenea cartele, cumparate de la bisnitari, a fost de acord sa ne dezvaluie intreaga afacere. El a achizitionat, in urma cu ceva timp, o cartela de la un individ care, la rindul sau, o avea de la altcineva. SIM-ul corespundea numarului de telefon 094-314762 si avea numarul 0005020559768. Contractul de abonament s-a incheiat prin firma Madimex SRL Slobozia, la data de 9 august 2000. Titularul abonamentului Dialog Inedit este Calina Ion, domiciliata in Slobozia, str. Dobrogeanu Gherea, bloc G 5, ap. 81. Femeia in cauza are 51 de ani, este pensionara si traieste cu 500.000 de lei lunar. Ea ne-a declarat ca a dat actele apartamentului unei nepoate pe nume Blinda Gica, care i-a spus ca vrea sa-si ia o cartela sa-l sune pe sotul sau in Iugoslavia. Femeia habar nu avea ca in curind va primi acasa o factura pe care va trebui sa o plateasca. Abia cind i-am explicat mecanismul a inteles despre ce era vorba. Femeia ne-a mai spus ca mai are citiva vecini care primesc acasa somatii de plata pe care le rup, nestiind ca sint posesorii unor abonamente de telefoane celulare. Politia Slobozia intra pe fir Au fost cazuri in care cei pagubiti s-au adresat politiei, speriati fiind de contravaloarea facturilor primite la domiciliu. La serviciul cercetari penale din cadrul Politiei Slobozia se afla in lucru un astfel de dosar. Buricescu Laurentiu, in virsta de 33 de ani, din Slobozia, este invinuit de astfel de practici. El i-a folosit pe Daniel Nitu, Virgil Bratu si George Dinu pe post de "inaintasi". Sub pretextul ca titularii documentelor falsificate nu se pot prezenta, fiind internati in spital, ei au incheiat mai multe contracte de conectare atit pe reteaua Connex, prin SC Copyprex SRL Slobozia, cit si pe Dialog, prin Valmior SRL. Valoarea prejudiciului creat se ridica la circa 14,5 milioane de lei pentru numai opt facturi. Din cercetarile politiei a rezultat ca Buricescu s-a folosit pentru conectari si de documente reale obtinute prin inducerea in eroare a titularilor. Dumitru Anghelescu a declarat organelor de cercetare penala ca i- a dat lui Buricescu actele pentru ca acesta sa-i rezolve la Directia Muncii problema somajului. Numai ca, in loc de ajutorul de somaj, Anghelescu s-a trezit ca are de platit 1.256.000 de lei catre Connex si 2.715.121 de lei catre Dialog. Dima Luxan si Nicusor Mitu, ambii electronisti la Elsa Electronic SRL Slobozia, au luat o teapa asemanatoare. Buricescu le-a promis ca-i angajeaza la firma sa pentru a face un import de case de marcat din Ungaria. I-au dat actele, si ambii s-au trezit debitori catre retelele de telefonie celulara. Aceste escrocherii au fost posibile din cauza neglijentei salariatilor de la firmele distribuitoare de servicii telefonice care nu au verificat autenticitatea documentelor, nesolicitind actele originale, asa cum prevad normele stabilite de operatorii nationali. Piata neagra de telefonie mobila se dezvolta pe zi ce trece. In Ialomita s-a spart gheata, politistii avind in atentie si alte asemenea cazuri. MIHAI ENCIU Atit timp cit dealerii abonamentelor la serviciile de telefonie mobila respecta procedurile stricte impuse de operatori, practic nu se pot produce fraude. "Conform procedurilor standard MobilRom, de incheiere a contractelor de abonament, toate documentele prezentate de client trebuie sa fie in original. Mai mult, semnatura clientului trebuie sa corespunda cu aceea din documentul de identitate", ne-a declarat Cristina Munteanu, oficial al MobilRom. Astfel, pentru a te abona la Dialog sau Alo, setul de documente originale sint aduse la dealeri. Acestia au obligatia verificarii documentelor, a confruntarii documentelor originale cu copiile care ramin la distribuitori. La rindul sau, operatorul de telefonie mobila MobiFon are reguli stricte in ce priveste "dosarul" abonamentelor la Connex. "Compania impune dealerilor respectarea riguroasa a procedurii de activare a contractelor de abonament, inclusiv confruntarea originalelor cu copiile pe care acesta le va pastra" ne-a declarat Ruxandra Voda, oficial al MobiFon. In plus, "titularul contractului Connex trebuie sa fie prezent" a adaugat Voda. "In cazurile reclamate de abonati «fara voie», nu este usor de descoperit cui ii apartine vina, direct companiei distribuitoare, unui angajat al acesteia sau persoanei care solicita abonamentul. De obicei, este nevoie de o investigatie amanuntita a cazului", a mai spus Voda. ( L.M. ) 