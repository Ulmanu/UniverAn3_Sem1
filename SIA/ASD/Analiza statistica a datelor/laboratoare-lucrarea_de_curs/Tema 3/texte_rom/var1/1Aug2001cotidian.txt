 Benzina se scumpeste cu 350 de lei De astazi, carburantii auto produsi si comercializati de SNP Petrom SA se scumpesc din nou cu citeva sute de lei pe litru. Benzinele cu plumb se scumpesc cu 350 de lei litrul, cele fara plumb cu 300 de lei litrul, iar motorina cu 200 de lei litrul. Deoarece SNP Petrom SA nu mai practica pret de referinta, pretul carburantilor vinduti prin statiile Petrom din tara difera. Potrivit conducerii Societatii Nationale a Petrolului, scumpirea este generata de devalorizarea leului in raport cu moneda unica - euro, stiut fiind ca in pretul carburantilor, accizele si taxa pentru fondul de drum sint calculate in euro/tona. MIHAELA BALEA Directorul Muzeului Judetean Maramures, Schimbat din cauza lui Ceausescu Printr-o Hotarire a Consiliului Judetean Maramures, fostul director al Muzeului Judetean a fost eliberat din functie, iar in locul sau va fi numit astazi, interimar, Grigore Man. Totul a pornit de la un articol publicat in "Evenimentul zilei", citit de ministrul culturii, Razvan Theodorescu. In articol se arata ca la muzeu sint promovate pliante din perioada comunista, cu citate din Nicolae Ceausescu. Prin urmare, ministrul a solicitat luarea unor masuri drastice, asa ca seful Directiei Judetene pentru Cultura, Ioan Marchis, a retras si avizul sefului Sectiei de Etnografie si Arta Populara, Janeta Ciocan. Motivul invocat: "Management foarte slab, lipsa de interes real pentru institutie si promovarea pe piata turistica a unor pliante editate in perioada comunista". ADRIAN RUSU Ruptura la virf in PRO TV Tiriac incepe razboiul cu Adrian Sarbu Dupa ce s-au vehiculat nenumarate zvonuri legate de dezastrul Pro Tv, din pricina datoriilor la stat, managerul acestui post, Adrian Sarbu, e lovit unde il doare cel mai tare, si anume in parteneriatul cu Ion Tiriac. Fostul tenisman il actioneaza in justitie pe Adrian Sarbu, solicitind plata datoriilor acestuia catre grupul Tiriac Holding, inregistrat in Cipru. Firmele Romcar si Auto Rom, care apartin holdingului amintit, au furnizat Pro Tv si lui Adrian Sarbu autoturisme in leasing, a caror plata nu a fost onorata de managerul Pro TV. Acest proces pare a trada numeroasele nemultumiri ale lui Ion Tiriac fata de omul pe care l-a lansat si, mai ales, fata de cum au fost gestionati banii. "Divortul" dintre Sarbu si Tiriac survine dupa un "mariaj" de 10 ani, in care fostul tenisman l-a luat pe Adrian Sarbu "de pe drumuri" pentru a dezvolta cu el PRO TV, asocierea cu prestigioasa agentie de publicitate Young & Rubicam si alte afaceri. Foarte multe dintre datoriile acumulate de Sarbu se regasesc in marca Janine, lansarea si intretinerea fimei (magazine "Janine" la Cannes si Londra) si a persoanei cu acelasi nume. Se anunta un razboi lung si greu, care poate insemna sfirsitul grupului PRO. MONICA STAN Motoarele, pasiune cu ghinion pentru Cargo Chitaristul Adi Igrisan, accidentat grav Formatia Cargo a fost invitata sa sustina simbata, 28 iulie, un recital in cadrul editiei a V-a a "Crazy Bike", de la Sibiu. Vechi pasionati de motoare, membrii grupului timisorean au fost nerabdatori sa testeze citeva dintre cele mai puternice motociclete aflate in acea seara in tabara de la Sibiu. Adrian Igrisan, unul dintre chitaristii trupei, a preferat sa ocupe locul din spate al unei motociclete, pentru o scurta plimbare, dupa probele de sunet, cind ceilalti membri ai formatiei se retrasesera deja in camerele de hotel. O data iesiti in sosea, intr-o curba periculoasa, Adi Igrisan s-a dezechilibrat si a cazut de pe motocicleta. La impactul cu solul, el si-a pierdut cunostinta, iar piciorul drept i-a fost prins sub roata motocicletei. Adrian Igrisan a fost transportat de urgenta la Spitalul Clinic Judetean din Sibiu, cu multiple leziuni externe usoare, si a fost diagnosticat cu fractura de tibie. Din pacate, osul este rupt in opt bucati, fapt ce ingreuneaza considerabil misiunea ortopezilor din Sibiu, dar si recuperarea bolnavului. Igrisan se afla pentru cel putin cinci zile in extensie - cu calciiul drept perforat cu o tija de care a fost prins un cirlig cu greutati, - urmind a fi operat saptamina viitoare. La capatiiul bolnavului se afla in permanenta mama sa. Colegii de trupa i-au adus lui Adi in camera de spital un televizor. Ca o curiozitate, Adi Igrisan are pe o treime de corp tatuaje, iar leziunile externe - vinatai, zgirieturi - s-au produs, culmea, taman pe portiunile netatuate. Pina la insanatosirea totala a chitaristului, grupul Cargo va evolua in concerte cu un singur chitarist. Este pentru a doua oara cind marea pasiune pentru motoare a rockerilor de la Cargo se razbuna. In 1995, solistul Ovidiu Ioncu "Kempes" a suferit un grav accident de motocicleta la Arad, in urma caruia s-a refacut cu mare greutate. ANCA NICOLEANU Radu, de la Etno, a fost miner Dupa ce au lansat cel de-al doilea album, "Haida numa' si numa'", trupa Etno - adica Simona Secrier, Silvia Stanciu si Radu Ille - a luat o pauza de citeva zile, timp in care fiecare si-a vazut de treburile personale. Radu, spre exemplu, a facut o vizita prietenilor sai din Valea Jiului. Putini stiu ca el, pina sa cinte in Etno, a lucrat intr-o mina, vreme de opt ani. In acea perioada a activat si in Ansamblul Folcloric "Mindra", din Petrosani, alaturi de care a sustinut turnee in Olanda, Italia, Belgia si Franta. In calitate de artist, apare cu porecla Ilie Morosanu' si, ca un adevarat osan, stie sa aprecieze o palinca de calitate. Are trei costume populare originale si e foarte fericit ca, de curind, mama sa i-a confectionat un clop - palarioara specifica osenilor - nou. Si celelalte doua componente ale formatiei au avut tangente cu muzica pina sa cinte in Etno. Simona a absolvit Scoala Populara de Arta, sectia canto, iar Silvia a cintat in Corul "Meloritm" al Palatului Copiilor si a colaborat cu trupa Ora exacta si cu Dan Helciug, de la Spitalul de Urgenta. Simona isi doreste un Audi A3, dar nu crede ca-si va vedea prea curind visul cu ochii. Nu se pricepe deloc la gatit, de aceea preferintele sale culinare se rezuma la salate si iaurt cu fructe. Pentru Silvia, dansul ramine cea mai mare pasiune, ea fiind si absolventa a Liceului de Coregrafie Dinu Lipatti, din Capitala. Dupa aceasta pauza binevenita, Etno va aparea in mai multe emisiuni de televiziune estivale. ANCA NICOLEANU Un nou duet - Bodo si Monica Anghel Baietii de la Proconsul, Bodo - voce, Dragos - chitara, Robert - clape, Korci - bas si Vali - tobe, se impart in ultima vreme intre concertele pe care le sustin in tara si repetitiile pentru recitalul de la Mamaia si pentru concursul Festivalului Cerbul de Aur, la care vor reprezenta Romania. Despre cum se pregatesc baietii pentru cele doua importante prestatii artistice si care sint ultimele noutati din sinul formatiei, ne-a povestit Bodo: Ce faci, Bodo, in urmatoarele zece minute? Voi pleca la Sala Radio, unde voi repeta cu Monica Anghel o piesa pe care o vom cinta in duet in cadrul recitalului ei de la Mamaia. Veti avea si voi la Mamaia un recital numai al vostru? Da, in seara de Creatie, pe 10 august. La Mamaia vom cinta, se pare, si cu Berti Barbera. Dupa-amiaza ne intilnim cu el sa stabilim ce si cum. El stie sa cinte foarte bine la o multime de instrumente de percutie si, pentru ca piesele noastre sa sune si mai bine live, o sa incepem o noua colaborare cu el. De altfel, cu Berti am colaborat si la albumul "Tatuaj". Pentru recital, pregatim doua piese noi, una dintre ele fiind "Zbor", pe care am cintat-o in prima auditie la preselectia pentru "Cerbul de Aur". V-ati hotarit ce veti cinta in concurs, la "Cerb"? Cu siguranta vom cinta "Cerul". Ii vom face si o strofa si-un refren in limba engleza. Lucram acum la o noua piesa, de data asta ritmata, pe care s-o interpretam in acelasi concurs. Ce fac ceilalti colegi ai tai? Vali are acum buletin de Bucuresti, stii doar ca avea acte rusesti. Korci n-a apucat sa treaca pe la Cluj, sa-si vada mama, desi ne-am aflat zilele acestea aproape de Cluj, la Zalau, pentru o cintare. Dragos este mereu alaturi de iubita lui, Carmen, iar Robert si-a cumparat o clapa noua, "Korg Karma", foarte performanta. Azi te aflai la o expozitie. Ti-ai cumparat ceva de-acolo? Un tablou. Mai nou, mi-am descoperit pasiunea pentru tablouri. Deocamdata am numai doua, dar asta-i abia inceputul. Ce face Gianina, iubita ta? Gianinuta sufera ca sint mare parte din timp departe de ea, cu cintari, in turnee... Voiam sa mergem intr-o scurta vacanta in Delta, dar, din lipsa de timp, n-am mai ajuns acolo. O sa ne rezumam la o scurta vacanta la mare, in perioada Festivalului de la Mamaia. Cu ce te destinzi cind ajungi acasa ? Udam florile, gatim... Sint bucuros ca am reusit sa ne punem aer conditionat in apartamentul nostru de la etajul noua al unui bloc din Militari. Din acest motiv, parintii si rudele noastre ne calca pragul mai des, sa se racoreasca... Apropo de gatit. Stii sa pregatesti si ciorbe? Da, mai ales ciorba de burta. Dar nu te pricepi la dulciuri... Ce vorbesti? Fac niste cornulete fantastice! ANCA NICOLEANU Litoral 2001 Fite de plaja Multi romani isi transforma concediul la mare intr-un moment festiv pentru ca il asteapta inca de vara trecuta si au pus ban pe ban, timp de un an, pentru a-si permite citeva zile pe litoral. Drept urmare, ei inteleg sa traiasca acest moment din plin, rupind toate funiile invizibile care-i tin legati in viata de zi cu zi. La polul opus se afla cei mai avuti, care n-au nici un motiv sa renunte la obiceiurile cotidiene, nici macar la acela de a-si etala ostentativ semnele bunastarii: masini de lux, echipamente electronice "ultimul racnet" si, nu in ultimul rind, femei decupate parca din revistele de moda, pe post de brelocuri vii. Moda se extinde si printre cei care nu-s "barosani", pentru ca nu este foarte dificil sa-ti procuri un celular mai dichisit, o dama mai aratoasa sau un tricou "de firma". Expresie care este insa perimata pentru ca anul acesta tot ce da bine la imagine este caracterizat ca fiind "de fite", deci avem: tricoul "de fite", ochelarii "de fite", masina "de fite". Un articol foarte in voga este camera video, cu care turistul pus pe "fite" isi pune la pastrare amintiri dintr-un concediu care l-a costat o gramada de bani, chiar daca si-a facut nervi cind a vrut sa-si filmeze plodul neastimparat, fiind nevoit sa-l scoata de urechi din apa n Masinile "de fite", jeep-uri 4x4 sau sport decapotabile, apar din nou pe plajele aglomerate, iar daca ele au fost alungate de la Neptun, s-au inghesuit la Vama Veche ; Lantul din aur gros nu lipseste din recuzita unor anumiti domni, care au grija ca obiectul sa fie vizibil in orice moment, chiar si in timpul baii in mare, cind este expus cu medalionul la spate, pentru a putea fi admirat de pe plaja ; Un ciine de rasa te poate face si el remarcat pe plaja, mai ales daca placuta care-i atesta pedigriul este vizibila si daca-l provoci sa faca niste giumbuslucuri; Pentru doamne, micul control al machiajului este adesea un bun prilej de a filfii citeva cutiute si borcanase purtind etichete de marca ; Cu celularele ar fi oarece probleme, dat fiind ca ele s-au micsorat atit de mult incit nu se mai vad din causul palmei. O idee ingenioasa si "de fite" este folosirea unui sistem hands-free ; Am lasat la urma alegerea unei partenere care sa atraga privirile, pentru ca aceasta este o chestiune destul de controversata. Credem insa ca ipostazele surprinse de reporterii nostri justifica incadrarea alegerii partenerei la capitolul "fite" pentru ca atitudinea domnilor denota un oarecare simt al posesiunii fata de "capitalul" feminin de linga ei . (Baywatch) Petreceri de 50 de ore la Melody Beach din Mamaia Caravana "Ev.Z." a poposit, ieri, pe plaja Melody din Mamaia, care, in ciuda faptului ca se apropia ora prinzului, era arhiplina. Printre sutele de persoane inghesuite pe nisipul fierbinte, bulinarii au descoperit numerosi cititori ai "Evenimentului zilei" rasfoind paginile cotidianului nostru. Pentru fidelitate, fanii bulinei rosii au fost rasplatiti cu diferite obiecte promotionale: brichete, sepci, pixuri, tricouri sau bandane. "He, de cind ma tot uitam eu dupa bulina! Da' ati venit voi la mine", ii intimpina pe bulinari un batrinel care tocmai parcurgea pagina despre litoral. Inspirat de rindurile citite, ne povesteste despre petrecerile-maraton de la Melody Beach. Aici, la fiecare sfirsit de saptamina, pe plaja si in discoteca Oxxo se organizeaza pentru tinerii veniti la Mamaia, si nu numai, petreceri care dureaza 50 de ore. Acestea incep simbata seara si tin pina duminica noaptea tirziu. "E o aglomeratie si o veselie de ai impresia ca se zguduie statiunea. Da' tineretu' se simte bine", adauga zimbind batrinelul. Simbata seara, in club Oxxo se da startul la distractie. Grupuri-grupuri, tineri si mai putin tineri dau navala in discoteca. Peste 500 de persoane isi fac loc pe ringul de dans pentru a se misca pe ritmurile unor cunoscuti DJ din Romania, printre care se numara DJ Vasile, DJ Pagal si DJ Santos. Timpul trece repede, si primele raze ale soarelui isi fac aparitia din undele marii. Tinerii iau cu asalt plaja pentru a privi nostalgici rasaritul soarelui. O data cu ei, paraseste discoteca si spiritul distractiei. Ritmurile se incing parca in acelasi timp cu cresterea temperaturii. Acum, petrecaretii se bucura si de mare, si de soare, si de muzica. Apusul soarelui ii surprinde tot in mijlocul petrecerii. Abia dupa miezul noptii se anunta ultimele acorduri. Insa incetarea din activitate a DJ-ilor nu inseamna si incetarea distractiei. Cei mai multi tineri o iau de la capat si, chiar daca oboseala ii determina sa se indrepte spre camere pentru citeva ore bune de somn, acestia promit sa mai ramina macar inca un weekend. "Cind ne-am hotarit sa venim aici, credeam ca o sa ne plictisim. Ma bucur insa ca nu am reusit sa-mi conving prietenii sa mergem in alta statiune pentru ca aici este super fain", ne spune Claudia, din Brasov. Asa cum am aflat de la proprietarii plajei si discotecii Oxxo, petrecerile vor continua pina la sfirsitul sezonului, iar pentru anul viitor, promisiunile sint si mai atragatoare: piscina, palmieri, muzica mai multa cu vedete mai multe. IULIANA ANGHEL Agathon da stingerea pe plaja Discotecile in aer liber, deschise numai pina la unu noaptea Exceptia care va confirma regula va fi statiunea Costinesti Programul discotecilor in aer liber de pe litoral va fi limitat pina la ora 1.00 noaptea, printr-un ordin al ministrul turismului, Dan Matei Agathon. Exceptie de la aceasta regula vor face discotecile din Costinesti, statiune frecventata in special de tineri, a precizat ministrul turismului. "Decizia a fost luata ca urmare a reclamatiilor primite de la turistii romani si straini, care s-au aratat deranjati de zgomotul facut de discotecile in aer liber", a aratat Agathon. Potrivit ordinului normativ al ministrului turismului, care asteapta inca avizul Ministerului Justitiei, nerespectarea acestei dispozitii va atrage sanctiuni usturatoare, care vor merge pina la retragerea certificatelor de clasificare. Conform reglementarilor Ministerului Sanatatii, nivelul acustic maxim admis in prezent este de 50 de decibeli, iar dupa ora 22.00, de 40 de decibeli. Gurile rele sustin insa ca, la baza acestei masuri a stat nemultumirea premierului, manifestata, la un moment dat, in legatura cu prea multi decibeli care "razbat" pina la cinci dimineata din discoteca Paparazzi din Olimp. NICOLETA BURTAN Sex si senzatii tari pe epava din Vama Veche Nonconformismul la Vama Veche continua sa fie, in fiecare an, la el acasa. Singura statiune cu aer studentesc suta la suta de pe litoral frapeaza in fiecare zi prin modul in care turistii stiu sa se distreze. La aceasta contribuie si ramasitele unui vaporas naufragiat cu zeci de ani in urma destul de departe de tarm. Salbaticia si distanta mare de la mal au facut din epava de linga Vama Veche o atractie mai nebuneasca decit defunctul vas omolog de pe nisipurile Costinestiului. Zilnic, mai multi aventurieri se lupta cu valurile inspumate pentru a ajunge aproape sleiti de puteri pe "ancora" vaporului "mort". Cei care inoata o jumatate de ora pina la epava au insa un scop nobil, care are de-a face doar intr-o mica masura cu sportul. In fapt, e vorba despre un altfel de sport, agreat de cuplurile tinere. Dupa ce pierd o mare cantitate din energiile fizice, tinerii ajunsi pe nava cu aspect morbid isi risipesc si ultimele forte intr-o comuniune de trupuri. Sex total! Nicaieri ca pe vaporul din larg, in mijlocul unei mari furioase sau intr-o liniste absoluta, sparta doar de tipetele ascutite ale pescarusilor, nu ar putea exista un orgasm mai exotic. "A fost cea mai extraordinara partida de sex pe care am facut-o vreodata. E adevarat ca, epuizat fiind, nu am putut ajunge de fiecare data inapoi la mal, dar aventura merita toti banii. Chiar am dormit o noapte in ruinele alea, dar a fost ultrasenzatie", ne-a marturisit Corneliu Pop, din judetul Salaj. (Baywatch) Ca urmare a unui articol din "Evenimentul zilei", Conducerea Politiei Eforie, destituita In urma articolului "Cintaret, batut si tilharit de politistii din Eforie Sud", aparut in editia de ieri a "Evenimentului zilei", in care prezentam calvarul indurat la sediul politiei din localitate de cintaretul Gruia Marin, component al trupei BoomStyle, intreaga conducere a Politiei Eforie a fost destituita. Astfel, seful politiei locale, lt.-col. Nicusor Mocanu, impreuna cu sefii Serviciilor Judiciar si Economic - mr. Constantin Avatafului si col. Nicolae Sobaru. Culmea, maiorul Avatafului a fost avansat la gradul de lt.-col. tot marti, chiar in ziua demiterii. Duminica seara, cintaretul Gruia Marin se afla la o terasa din Eforie impreuna cu un prieten. La un moment dat, trei indivizi au coborit dintr-un Aro, s-au legitimat si le-au cerut celor doi artisti documentele. La inapoiere, Gruia Marin a constatat ca ii lipsesc 175.000 de lei din portofelul in care tinea si actele. Protestele sale au fost retezate scurt, cu pulanul, de cei trei oameni ai legii: Gruia a fost luat pe sus, bagat in Aro, dus la sediul politiei si batut mar. BOGDAN GABRIEL EMILIAN ANDREI Casa noastra O solutie la indemina oricui Mobilier incastrat in zid Nu ocupa spatiu Principalul motiv pentru care mobilierul inzidit este tot mai solicitat consta in faptul ca nu ocupa mult loc. Etajerele pot fi construite fie pe zidul de sustinere, fie pe peretii intermediari, deci oriunde va permite spatiul. De asemenea, pot fi plasate si in imediata apropiere a surselor de foc. In comparatie cu mobila din lemn, elementele inzidite nu se deterioreaza din cauza caldurii sau a umezelii. Nici dispunerea pe verticala nu este o problema, atit casele vechi - foarte inalte - cit si apartamentele de bloc pot beneficia de avantajele mobilierului incastrat. Daca intre zidul de sustinere si rafturile dulapului se lasa un mic spatiu, cu ajutorul unor cabluri electrice si al unor becuri se poate ajunge la un efect deosebit - lumina aparenta. Se pot construi de la etajere si sifoniere, pina la birouri de lucru Destinatia camerei este cea care impune stilul si functionalitatea mobilei. Din acest motiv, in ultima perioada, se incearca crearea unei linii de mobilier care sa-si gaseasca utilitatea in orice camera. O formula de compromis ar fi mobilierul incastrat in zidarie. Este realizat din materialul cel mai cunoscut si mai ieftin cu putinta: caramida. Pe linga avantajele "economice" pe care le presupune acest tip de mobilier, trebuie avut in vedere termenul de garantie care este, practic, nelimitat. De asemenea, finisarile la care este supus (de la simpla varuiala, pina la placarile cu lemn sau dale de piatra aparenta) permit mobilierului incastrat in zidarie sa se integreze in stilul si ambianta fiecarei incaperi. Camerelor de zi li se potrivesc etajerele inzidite, dormitoarele beneficiaza de mai multe elemente: sifonier, etajera si chiar birou de lucru. Accesorii potrivite - Alama se potriveste cel mai bine la suprafetele din lemn - Mobila alba se asorteaza cu obiectele din argint - Interioarele simple se armonizeaza cu ceramica Orice tip de mobilier, dar mai ales cel neconventional, mobilierul incorporat in zid sau mobilierul din zidarie, necesita un anumit gen de accesorii. Dintre toate mobilierele, cel din zidarie "accepta" gama cea mai larga de accesorii. Obiectele decorative care intregesc latura estetica a mobilierului incastrat trebuie sa se incadreze stilului general al mobilierului, dar si al incaperii. Astfel, pentru etajerele cu bolta arcuita alegeti statuete sau mici obiecte abstracte care sa umple, in mod placut, partea formata de arcada. De asemenea, spatiile dintre coloanele verticale reprezinta locul ideal pentru a plasa icoane sau picturi pe lemn. Alegerea mobilierului incastrat in zidarie este impusa, in primul rind, de lipsa spatiului. De aceea, renunta la pastelurile sau peisajele de mari dimensiuni si inlocuieste-le cu gravuri monocrome. Indiferent de gama coloristica a tabloului, rama trebuie sa fie cit mai simpla, eventual din lemn natur lacuit. Toate aceste idei se preteaza in special mobilierului inzidit, finisat intr-o singura culoare, eventual in var alb, dar sint valabile pentru toate celelalte tipuri de finisari. Fie ca ai in incapere mobilier inzidit cu suprafata din lemn, caramida de sticla sau chiar tapet in relief, trebuie sa tii cont de materialul din care sint realizate obiectele decorative. Pentru lemn alege accesorii din alama, eventual obiecte populare. Mobilierului alb i se potriveste argintul vechi, iar in cazul interioarelor simple - ceramica autohtona. Deci, si din punct de vedere al accesoriilor, mobilierul inzidit se dovedeste a fi cel mai ieftin.(C.D.) Fie ca ai butelie sau primesti gaz din retea, Scaparile de gaze pot fi depistate la timp De multe ori, viata batrinilor, a copiilor nostri sau chiar a noastra insine este pusa in pericol de gazele care emana prin duzele marite de la aragaz. Fara sa se gindeasca la consecinte, bunicii ce stau mai tot timpul in casa lasa ochiurile aragazului aprinse, pentru a economisi ori inlocui agentul termic. Uneori, repercusiunile sint nefaste. Cei mici, din nestiinta, pot provoca adevarate dezastre cu joaca lor la butoanele aragazului. Iti dai seama cite catastrofe s-ar putea preintimpina daca ceva ti-ar putea semnala concentratia alarmanta de gaze din casa ta? Un astfel de aparat exista de curind pe piata romaneasca. Alarma de gaze ESM-1500 este exact ce-ti trebuie pentru siguranta casei tale, in prezenta, in lipsa ta sau in timpul somnului. Poti preveni incendii, intoxicatii cu gaze naturale sau lichefiate si chiar moartea prin asfixiere. ESM-1500 ocupa foarte putin loc si se instaleaza usor (se fixeaza cu doua cuie in perete). In imobilele bransate la reteaua cu gaze naturale se instaleaza la 30 cm sub tavan si 8 m de la consumator, iar acolo unde exista butelie, la 30 cm deasupra podelei si la 4 m de consumator. Vezi in schema caracteristicile tehnice si instructiunile de montaj. Fii foarte atent cind porneste alarma: - nu actiona aparatele electrice, nu aprinde si nu stinge lumina. E pericol de explozie! - inchide aparatul de la care se scurg gazele si deschide larg ferestrele/usile, pentru aerisirea incaperii. - apeleaza serviciul de interventii al companiei de gaze. CLAUDIA DABOVEANU Ciinii de lupta ar trebui circumcisi - Leonard Miron discuta despre ciini cu o invitata. Despre rasele de ciini de lupta, mai precis. De teama sa nu fie acuzat ca e de o parte sau alta in aceasta problema, se grabeste sa traga concluzia: adevarul e pe la mijloc. Care mijloc, ne intrebam, intre ce si ce? Nici Leonard Miron, nici interlocutoarea sa n-au emis opinii extreme, asa ca n-aveau cum sa ajunga la mijloc. Ea sustinea ca pina si in Marea Britanie, tara in care toata lumea are mare grija de animale, proprietarii de ciini de lupta sint obligati sa-i castreze, iar el sustinea ca e exagerat sa-ti faci griji pentru soarta unui ciine, atit timp cit acesta poate ataca un copil. Intre aceste doua pozitii, mijlocul ar fi: ciinii de lupta ar trebui circumcisi (adica nu chiar castrati) si apoi eutanasiati (ca sa nu comitem "exagerarea" de a sta in cumpana cind e vorba de viata lor). - Pro TV te asculta ce vezi. Si daca vezi o fata ca Irina la "Vara ispitelor", ti-a placut si vrei sa te lasi ispitit, de ce sa nu incerci sa pui mina pe ea? Asa s-a gindit un fan care, practic, a dat un "anunt" care seamana teribil cu anunturile asa-zis "matrimoniale". Din pacate, omul s-a dat singur de gol, spunind ca s-a despartit de prietena lui. Altfel era bun de candidat la "Vara ispitelor" - gasea el pe cineva impreuna cu care sa participe la concurs - si, cu putin noroc, o avea alaturi pe Irina citeva zile. Ispitele, cum am vazut, revin. Saptamina asta isi etaleaza din nou farmecele trei dintre ispitele din prima saptamina. Dalia ne asigura ca a nimerit mult mai bine de data asta, ca se intelege foarte bine cu baiatul pe care trebuie sa-l ispiteasca. Vlad pare si el mai zimbaret. Sau, sa se fi saturat organizatorii de crize de nervi? ALINA PAVEL Pentru urmatorul videoclip, Ca$$a Loco s-au intilnit cu Stalin, Churchill si Roosevelt Saptamina viitoare, Ca$$a Loco va aparea pe micile ecrane cu un nou videoclip, realizat pentru un produs Danone - iaurtul "Dan-Up". Clipul muzical a fost filmat la mare saptamina trecuta si i-a pus la grele incercari atit pe sturlubaticii baieti cit si pe cei de la casa producatoare, Carter Production. Cele mai grele secvente s-au filmat la restaurantul "Hanul Piratilor", din Navodari, unde in scenariul clipului, baietii comandau ciorba de pui si friptura de porc. Draconicul ospatar avea sa onoreze comanda, aducind pui vii si un purcel de lapte. Din nefericire, purcei de lapte nu se prea gasesc in aceasta perioada a anului si a fost inchiriat cel mai mic porc din zona, un animal de 70 de kilograme, care nu s-a lasat cu una cu doua imortalizat si, mai ales, suit pe un carucior. Pina la urma, legat fedeles, porcusorul a facut fata secventei si a fost inapoiat, epuizat, proprietarilor. Ca$$a Loco s-au intilnit si cu Churchill, Stalin si Roosevelt, in postura de statui din ceara, producatorii valorificind vizita de citeva zile la Constanta a unui muzeu al figurilor din ceara. Pina la iesirea videoclipului, ii puteti vedea astazi pe cei de la Ca$$a Loco in emisiunea Mihaelei Tatu - "De trei ori femeie".(C.P.) Ora 20.50, TVR 2 "Moarte fiarei" La Cinematograful de Arta, TVR 2 va ofera filmul cel mai important al regizorului francez Claude Chabrol. "Moarte fiarei" este drama cutremuratoare a unui om sfisiat de dorinta de a-si razbuna copilul ucis. Charles Thenier este un tata al carui fiu moare lovit de o masina. Dupa accident, soferul nu opreste pentru a salva viata copilului, ci conduce mai departe. Tatal, macinat de dorinta de a se razbuna pe omul care i-a ucis fiul, incepe o investigatie pe cont propriu si, dupa mai multe incercari si confuzii, reuseste sa il gaseasca pe cel cautat. Soferul criminal se dovedeste a fi Paul Decourt, un individ total lipsit de caracter, un om periculos si marginalizat. Din momentul in care Therier isi da seama ce monstru este Decourt, nu mai are nici un fel de remuscari pentru ca ii doreste moartea. El descopera curind ca nu este singura persoana care urzeste astfel de planuri. Claude Chabrol detine rafinamentul necesar pentru a face credibila o astfel de poveste, francezul aflindu-se in repetate rinduri in competitiile prestigioaselor festivaluri de la Cannes, Berlin si Venetia. (C.P.) Tilica, reporter la mare In ciclul emisiunilor de la mare, PRO TV va prezenta, incepind de astazi, reportaje senzationale, transmise de pe litoral de Tilica, baiat din trupa lui Florin Calinescu. Tilica, Toni Ionescu adica, ne promite si interviuri socante si picante cu Valentin Rupita, Costel Zamfirescu, Grig Chiroiu si Bogdan Dumitrescu. Emisiuneava avea loc in fiecare zi, de luni pina vineri, de la orele 16.50 si 18.50. (M. I.) Bila alba / Bila neagra Razvan Theodorescu, ministrul culturii Ministrul Razvan Theodorescu a reactionat rapid la articolul din "Evenimentul zilei" care arata ca la muzeele din Maramures sint promovate pliante editate inainte de 1989 si care contin citate din Nicolae Ceausescu. La solicitarea imperativa a ministrului, directorul Directiei Judetene pentru Cultura a retras avizul sefului Sectiei etnografie si arta populara si l-a demis pe directorul Muzeului Judetean. Daca pentru toate acestea ministrul Theodorescu merita din plin bila alba, nu acelasi lucru il putem spune despre politica generala de cadre promovata de domnia sa, de la preluarea mandatului. Numai si pentru ultimul scandal, din domeniul cinematografiei, ministrul Razvan Theodorescu putea fi lesne nominalizat la patratelul vecin, cel cu virful indreptat in jos. Registrul Auto Roman Desi institutia a fost nominalizata in mai multe dosare penale, pina acum doar niscava registratori si tinichigii au suportat rigorile legii. Referirile la functionarii corupti din RAR apar in dosare legate de inmatriculari de masini furate, falsificari de serii la motoare, caroserii si sasiuri, eliberari de tichete de revizie false si altele. Functionarii RAR se arata insa extrem de scrupulosi atunci cind este vorba despre simplii cetateni ale caror masini vin la testari. In cadrul scandalului care este aproape sa ajunga la colonelul Secara - posesor al unei vile prezentate in "colectia de lux a "Evenimentului zilei"" - au fost arestati doi ingineri. Se va ajunge mai sus, dat fiind faptul ca este deja de notorietate implicarea unor inalti ofiteri din politie in retelele de inmatriculari ale masinilor furate? Directorul economic al Primariei Suceava A cumparat intregul tiraj al ziarului care il critica Saptaminalul sucevean "Jupinu" a fost de negasit ieri pe tarabe, chiar si la primele ore ale diminetii. Aceasta, dupa ce, saptamina trecuta, intregul tiraj se epuizase la doar citeva ore de la aparitie. In urma cu doua saptamini, "Jupinu" a prezentat un amplu articol despre unele inginerii financiare ale presedintelui clubului "Foresta", Eugen Hutu. Saptaminalul a aparut, ca de obicei, marti pe piata, iar la prinz, intreg tirajul fusese epuizat. Principalul cumparator a fost chiar directorul sportiv al Forestei, Mircea Crainiciuc, care a achizitionat personal ziare de la mai multe tarabe din oras sau si-a trimis oamenii de incredere sa cumpere saptaminalul. In urmatorul numar al saptaminalului, a fost luat in vizor directorul economic al Primariei Suceava, Neculai Bujor, prezentindu-se diverse aranjamente facute de acesta, in interes personal, pe spinarea comunitatii. De asemenea, se faceau referiri si la avansurile pe care le-a facut nenumaratelor doamne sau domnisoare, dupa ce, in prealabil, inchidea usa biroului. Din cauza acestui articol, numarul 11 al "Jupanului" a avut o viata si mai scurta: Neculai Bujor si-a trimis nepotul (mentionat in articol, ca unul dintre beneficiarii serviciilor sale) si alti oameni de incredere sa lichideze tirajul. Oamenii lui Neculai Bujor au fost prezenti chiar la ora 6.00, la gara, de unde au cumparat toate ziarele, direct de la firmele de distributie. Doar patronii a doua societati au refuzat sa ii vinda ziarele pe care le aveau si le-au impartit pe tarabe, de unde au "disparut" insa in citeva minute. In cursul zilei de ieri, conducerea "Jupinului" a decis tiparirea inca unei editii a ziarului, intregul tiraj fiind distribuit, de aceasta data gratuit, sucevenilor. TIBERIU AVRAM Editia de Transilvania Razvan Theodorescu a dat cu oistea-n gard Vizita de lucru de saptamina trecuta a ministrului culturii, Razvan Theodorescu, a lasat municipiul Sighetu-Marmatiei cu parcul ciuntit. Printre indicatiile pretioase date primaritei Eugenia Godja a fost si observatia ca gardul vechi al parcului dubleaza ilegal un gard viu. Prin urmare, a concluzionat Theodorescu, gardul trebuie desfiintat. Asa ca, in mai putin de 48 de ore, micul gard, construit in anii 80, dupa modelul original, a fost darimat. In excesul de zel, acelasi primar a dispus si desfiintarea singurei fintini arteziene din localitate. Aceste modificari de imagine a urbei se fac fara consultarea comisiei de specialitate a Consiliului Local municipal privind urbanismul. TIVADAR VASILE Griul in pericol Doar 42 la suta din suprafata de 32.035 de hectare de griu a fost recoltata in judetul Cluj, obtinindu-se o productie de aproape 37 de mii de tone, neverificata inca de politie, a declarat ieri seful Directiei Agricole Cluj, Ilarie Ivan. El se teme ca din cauza ploilor abundente productia de griu nerecoltata risca sa fie compromisa. MIHAI BACALU Cercetat pentru trafic de influenta Gheorghe Roman (43 de ani), din Baia-Mare, a fraierit cinci persoane, carora le-a spus ca are relatii la Ambasada Israelului si la Directia Muncii, putindu-le facilita plecarea la munca in Tara Sfinta. Credulii i-au cotizat baimareanului cite 300 dolari si 900.000 lei pentru a primi drept de munca in Israel. Intrucit relatiile lui Gheorghe Roman nu existau, cazul a fost reclamat la politie, care a demarat cercetarile. SORIN TROCAN Trafic cu mercur Politistii bistriteni de la Serviciul Arme si Munitii au mai prins doi traficanti de mercur. Acestia sint Virgil Pahone, din Bistrita, si Marius Daniel intors din Prundu Birgiului. Asupra celor doi a fost gasita cantitatea de un kilograme de mercur. Politistii investigheaza atit provenienta metalului, cit si reteaua de trafic cu mercur, din care se pare ca fac parte cei doi. FLORICA DURA Sirene de 49 de milioane de lei RomTelecom a anuntat Primaria Cluj, la data de 23 iulie, ca, incepind cu data de 1 iulie, a marit de peste 28 de ori tarifele de abonament pentru sirenele de avertizare a populatiei in caz de calamitati. In administrarea primariei clujene se afla 60 de astfel de sirene. Astfel, abonamentul lunar pe hectometru creste de la 280 la 8.000 de lei. Primaria urmeaza sa plateasca pentru sirene 49 de milioane de lei pe trimestru. MIHAI BACALU Disparutul a fost gasit mort Gavril Ster, in virsta de 73 de ani, din Ariesu de Cimpie, a disparut in ziua de 20 iulie de acasa, fara urma. Luni dimineata, cadavrul acestuia a fost gasit intr-un canal pe raza localitatii Bozinta Mica. In urma autopsiei s-a constatat ca moartea lui Gavril Ster s-a datorat axfixierii mecanice prin inec. ADRIAN RUSU Investitii straine Timisoara ocupa locul 2 pe tara ca nivel al investitiilor straine atrase, se arata intr-un raport intocmit de primarul Gheorghe Ciuhandu, privitor la starea socio-economica a orasului. Municipiul polarizeaza 5a din valoarea totala a investitiilor straine directe, atrase la nivel national. Volumul total al investitiilor facute in ultimii zece ani este de peste 800 de dolari pe cap de locuitor, de peste trei ori mai mult decit media pe tara. In municipiu au investit oameni de afaceri din 80 de state, pe primul loc aflindu-se Germania, atit ca numar de firme deschise, cit si ca volum total de investitii. Nemtii au investit in Timisoara aproximativ 100 de milioane de dolari. AMIRA DAMIAN Potop in Baita Zeci de hectare de teren inundate, gospodarii intregi luate de ape, un gard din beton distrus in intregime si drumuri comunale afectate. Acesta este bilantul unui adevarat potop, care s-a abatut asupra comunei hunedorene Baita in dupa-amiaza zilei de 30 iulie. In doar 30 de minute, cit a durat ploaia, apele piriului Caian si ale altor citeva piriiase situate pe culmea dealurilor din apropierea comunei s-au umflat si au tabarit asupra caselor oamenilor. In satele Hartagan, Trestia si Saliste au fost afectati 3 kilometri de drum comunal, circulatia rutiera fiind oprita timp de mai multe ore. Cele mai mari pagube s-au produs insa in celelalte sate ale comunei, Fizesti, Lunca si Craciunesti. Patru case, cu tot cu beciuri si grajduri pentru animale, au fost inundate de ape, iar un gard din beton, lung de peste 20 de metri, a fost distrus in intregime. V. BOLDUR Bujorii de stepa de la Zau de Cimpie Undeva, intr-un sat pierdut si uitat parca de timp si lume, intr-o poiana luminoasa din cimpia tirnavelor, sint acum infloriti, intr-o expresie impresionanta de rosu incandescent, zeci de bujori de stepa. Zona se afla in judetul Mures si se numeste Zau de Cimpie. Custodele ei, care o ingrijeste din pasiune, este un octogenar. Batrinul Sancraian nu lasa bujorii sa moara Marcu Sancraian are acum 84 de ani si se ocupa voluntar, cu dragoste si migala, de bujorii de stepa din poiana luminoasa de la Zau de Cimpie de peste 70 de ani. Nascut pe aceste meleaguri (intr-o familie buna caci tatal lui era primar in perioada antebelica) l-a cunoscut pe profesorul Borza, intemeietorul scolii romanesti de botanica, care vizita zona. Marcu avea atunci doar sapte ani. Profesorul Borza, vazind minunea de flori rosii si cunoscindu-le valoarea, s-a "ntrebat cu durere "oare se va gasi cineva sa le ocroteasca?". Copilul Marcu Sancraian a facut atunci, legamint ca nu va uita niciodata de bujori. De atunci in fiecare an face zeci de kilometri pe jos sa aiba grija de bujorii lui. El a fost functionar la primaria Zau de Cimpie, s-a casatorit si a avut un baiat. Sotia a murit acum citiva ani, iar feciorul lui, plecat departe nu-i impartaseste pasiunea pentru bujori. A facut chiar si razboiul pina la Stalingrad si, marturiseste el, "nici atunci nu am uitat de bujori. Imi luam permisie cind infloreau bujorii aici, acasa". 250 de fire de bujori Exista 250 de fire de bujori de stepa, iar un exemplar infloreste o data la 13-15 ani. "Marcu Sancraian a ingradit din banii lui cele 7 hectare unde cresc aceste plante si spera ca aici va fi o data rezervatie nationala, ca in Retezat. "Poate o sa apuc si eu ziua aceea. Desi am 80 de ani, sint in putere si voi continua pina ma pot misca sa am grija de feciorii mei, bujorii". Desi nu a facut studii de specialitate, Marcu Sancraian stie multe despre bujori si a tinut conferinte in numeroase locuri din tara. Rezultatul a fost ca aceasta floare unica de stepa e acum cunoscuta. In plin sezon de inflorire, locul e asaltat de turisti. La inceput, oamenii din sat l-au privit crucis crezindu-l intr-o ureche, dar treptat, au inceput sa-i aprecieze munca. Acum nici un satean nu mai rupe florile purpurii. Marele of al lui Marcu Sancraian este ca nu are cui sa lase in custodie bujorii. "Sint doar citiva elevi care sint interesati de florile acestea unice in Europa. Dar nici unul nu are realmente pasiune". MIHAELA CRAIOVEANU Taranistii lui Ciorbea ameninta presa Organizatia municipala a PNTCD Cluj, aripa Ciorbea, are, de luni seara, o noua conducere interimara. Presedinte a fost ales Adrian Popa, iar secretar general, Alexandru Farcas, ambii consilieri locali alesi la ultimele alegeri pe listele CDR-PNTCD. Adrian Popa lucreaza la West Auto, una dintre firmele cunoscutului om de afaceri Paskani Arpad, reprezentantul trustului international Polus. Alexandru Farcas a fost schimbat din functia de prefect de Cluj chiar de propriul partid, in urma unui scandal din filiala locala, in guvernarea trecuta, pentru implicarea in falsificarea alegerilor din cadrul organizatiei. Abia instalat in scaunul de presedinte de filiala, Popa a amenintat cu instanta un post de televiziune local, pentru ca a avansat afirmatia ca, prin Adrian Popa, Paskani va controla din nou PNTCD. Paskani este cunoscut drept unul dintre principalii sponsori ai PNTCD, apropiat lui Radu Sarbu si Alexandru Farcas, cu care este si inrudit. MIHAI BACALU Sofer carbonizat in propria masina El nu a mai putut sa-si desfaca centura de siguranta In locul numit de politisti "zona mortii", pe DN 66, intre localitatile hunedorene Ohaba de Sub Piatra si Baiesti, un accident s-a soldat cu decesul soferului din cauza centurii de siguranta. Nicusor Chiriac, sofer, insotit de Maria Greu, amindoi angajati ai societatii Bibliofor, din Deva, erau in drum spre Petrosani, in delegatie. Dupa ce au depasit localitatea Ohaba de sub Piatra, Dacia Nova condusa de Nicusor Chiriac, din motive deocamdata necunoscute, s-a izbit de un copac. De aici a inceput tragedia. Socul loviturii a fost atit de puternic incit masina a luat foc, dupa ce a fost aruncata, din nou, pe sosea. Dupa primele estimari ale politiei si pompierilor, care au sosit cit se poate de repede la fata locului, se pare ca impactul cu copacul i-a blocat efectiv pe cei doi in autoturism. Maria Greu (30 de ani), care statea pe locul mortului, a fost scoasa, cu greu, printre flacari, de soferul unui alt autovehicul care trecea prin zona. Nicusor Chiriac nu a avut nici o sansa. Se pare ca, pe linga faptul ca portiera de pe partea sa a ramas blocata, soferul nici nu a mai putut sa-si desprinda centura de siguranta - care s-a intepenit. Omul a murit carbonizat. Maria Greu se afla in Sectia anestezie-terapie intensiva a Spitalului Judetean din Deva. Femeia este in coma de gradul III, iar medicii nu stiu inca daca o vor mai putea salva. VLADIMIR BOLDUR Avertisment pe Feleac Politia Cluj a decis sa aplice o stampila pe foile de parcurs ale soferilor cu autocamioane mai mari de sapte tone, la postul de control din virful Feleacului, ca dovada ca au fost avertizati ca urmeaza o panta deosebit de periculoasa. Soferii ignora folosirea frinei de motor si supraincalzirea placutelor duce adesea la defectarea sistemului de frinare, cum s-a petrecut si vinerea trecuta, "n cazul celor doua accidente spectaculoase. Comandantul Inspectoratului Judetean de Politie Cluj, colonelul Nelu Pop, a afirmat ca nu poate inca sa asigure paza permanenta, care ar evita producerea unor astfel de evenimente, la intersectiile de la care autovehiculele grele ar trebui sa ocoleasca ultima si cea mai abrupta panta care coboara in centrul Clujului. MIHAI BACALU Gardianul Boldiszar a sarit in prapastie de frica ursului Aflat in timpul serviciului, un gardian public din Mures a fost nevoit sa sara intr-o prapastie pentru a-si salva viata. Simbata, Lazar Boldiszar, in virsta de 35 de ani, efectua serviciu de paza la cariera de piatra de pe Virful Cireselul, situat in apropierea statiunii muresene Sovata. La un moment dat, in fata i-a aparut o ursoaica cu doi pui. Deosebit de violenta, ursoaica l-a atacat pe Lazar. Scapind de primul atac, acesta a rupt-o la fuga. Cum insa ursul parea hotarit sa-l rupa in bucati, gardianul a fost nevoit sa riste, coborind peretii abrupti ai unei prapastii din apropiere. Ajuns pe fundul haului, Lazar a scapat doar cu citeva zgirieturi, el reluindu-si lucrul dupa programul obisnuit. DRAGOS BARDOSI Recompensati pentru spirit civic Conducerea Inspectoratului Politiei Judetene Sibiu i-a recompensat pe Nicolae Sirbu (21 de ani), din Sibiu, Mihai Chertes (18 ani), din Cisnadie, si Marius Vasile Cerchizan (17 ani), din Reghin, cu cite 900.000 de lei pentru ca au sarit in ajutorul politistilor pentru prinderea unui infractor. Acum citeva saptamini, in fata celui mai mare magazin din Sibiu, cersetorul Costica Chiriac (20 de ani), din Husi, judetul Vaslui, a atacat o tinara. Individul voia sa-i fure geanta, in care se aflau obiecte si bani in valoare de 11 milioane de lei. Trei tineri care erau in apropiere au vazut scena si n-au stat pe ginduri, inhatindu-l pe hot. Cei trei au fost recompensati astfel pentru spirit civic si solidaritate cu politistii sibieni. FELIX DAMIAN Atentie la omida paroasa! Directorul Departamentului fitosanitar Mures, Mihai Tomsa, a precizat luni ca se preconizeaza o adevarata catastrofa ecologica in judetul Mures, din cauza omizii paroase a dudului. "Se inregistreaza acum atacuri la duzi, nuc si vita-de-vie in zonele Ierut, Ogra si Ludus. Daca nu se iau masuri de ardere a cuiburilor, atacurile omizilor vor fi tot mai masive", a spus Tomsa. MIHAELA CRAIOVEANU Ajutoare banesti pentru familiile inundate Primaria Clujului a acordat ajutoare financiare diferentiate pentru cele 74 de familii care au depus cereri in urma inundatiilor din 23 iulie, cind, dupa o ploaie torentiala, mai multe strazi din Cluj au ajuns sub ape. Ajutorul primariei a fost limitat de HCL 105/2000 la 15 milioane de lei, desi cel putin trei familii situate pe Str. Cehoslovaciei au reclamat pagube de peste 80 de milioane fiecare. MIHAI BACALU La sfirsitul saptaminii trecute, politistii de frontiera de la Moldova Noua au reusit sa opreasca patru contrabandisti de tigari in drumul lor catre Iugoslavia. Operatiunea de capturare a fost deosebit de riscanta pentru ca s-a desfasurat in apele Dunarii, pe timp de noapte, fiind nevoie de mai multe focuri de arma pentru ca cei patru contrabandisti sa fie retinuti impreuna cu marfa lor. S-a mers pina acolo incit politistii de frontiera au fost atacati de locuitorii din satul Coronini pentru ca trei dintre contrabandisti sa poata disparea in ambuscada creata de localnici. Recenta captura de pe Dunare nu face decit sa confirme ceea ce "Evenimentul zilei" a scris in luna mai, si anume refacerea retelelor de contrabanda pe frontiera de vest a tarii. Acest lucru poate fi posibil in urma numirilor in functii de conducere la Directia Regionalei Vamala Timis a unor persoane care au fost de-a lungul timpului sprijinitorii unor grupuri de interese care au actionat si inainte de anul 1996. Sprijinitorii din umbra In nota prezentata, si care apartine serviciilor de informatii, la "loc de cinste" se afla Nicolae Stoican, director adjunct DRV Timis si actual coordonator zonal in lipsa unui director general, Adrian Jebeleanu, seful Vamii, Timisoara, si Aurel Manu, seful DSCV Timisoara. Toti acestia ar fi fost implicati in derularea unor actiuni de contrabanda in perioada 1994-1996. Alaturi de ei, nota de relatii cuprindea si persoane sus-puse din sfera politiei, din lumea oamenilor de afaceri, chiar consilieri prezidentiali. Desi avea cunostinta de aceste lucruri, Dinu Mihai Gheorghe, directorul DGV Bucuresti, i-a mentinut in functii pe toti cei nominalizati in nota de relatii. Dosarul "Cafea din fasole", aflat acum pe masa judecatorilor de la Tribunalul Militar Timisoara, reprezinta o alta retea de contrabanda cu cafea verde pe care vamesii aflati sub conducerea lui Nicolae Stoican nu numai ca au favorizat-o, dar au participat efectiv la efectuarea ei. Conducerea DRV Timis nu a avut nici o contributie la prinderea contrabandistilor si singura masura luata a fost doar mutarea unor vamesi de la Moravita in alte locuri. "Operatiunea Varsand" Tot despre contrabanda cu tigari, dar si cu peste 50.000 de pastile de medicamente anabolizante a fost vorba si in "Operatiunea Varsand". Descoperirea a douazeci de baxuri cu tigari Memphis si Midle Sorte netimbrate si a medicamentelor anabolizante s-a facut de catre un politist de frontiera de la Vama Varsand, simbata, 25 mai. Tigarile si medicamentele de contrabanda au fost descoperite intr-un autotren apartinind societatii Roli Trans Bucuresti care transporta in Franta noua tone de cadre din otel. Vamuirea transportului s-a efectuat la Vama Timisora de catre lucratorul Teodora Pascut care a dat liber de vama unui transport ce contine si marfa de contrabanda. Teodora Pascut, incadrata ca administrator de sistem, a primit alte insarcinari, dar a ramas protejata lui Adrian Jebeleu, seful Vamii Timisora. "Operatiunea Varsand" a fost musamalizata de Politia Economica din Arad, ofiterii aradeni incadrind la conventie ceea ce Codul vamal numeste infractiune la articolele 176 si 177, care se refera la contrabanda cu tigari si medicamente. SERGIU MIAT Fostul director al Poiana Brasov a fost trimis in judecata Cristian Madussi risca pina la sapte ani si jumatate de inchisoare Parchetul de pe linga Curtea de Apel Brasov a finalizat rechizitoriul in dosarul in care este cercetat fostul director general al SC Poiana Brasov SA, Cristian Madussi, acuzat de privatizarea ilegala a societatii. Procurorii Parchetului de pe linga Curtea de Apel Brasov fac, in prezent, cercetari si in alte dosare legate de privatizarea SC Poiana Brasov SA, legate tot de Madussi. Fostul director este acuzat de tentativa de privatizare ilegala, pentru ca, in calitatea pe care o avea, a stabilit cu intentie o valoare diminuata pentru vinzarea Complexului Ciucas catre firma CSTT SRL Brasov, societate patronata pe atunci de miliardarul Dan Tartaga. Firma respectiva ar fi dorit sa achizitioneze Hotelul Ciucas cu 866.904.890 de lei, dar contractul nu a fost pus in aplicare pentru ca nu era autentificat la notar. O alta acuzatie care i se aduce lui Cristian Madussi este aceea ca nu a convocat Adunarea Generala a Actionarilor pentru a aproba inchirierea terenurilor pentru tenis si minigolf. In acest mod, fostul director al Poiana Brasov SA s-a folosit, cu rea-credinta, de bunurile societatii in scop contrar acesteia, si a vindut terenurile respective, creind un prejudiciu de peste 700 milioane de lei. Procurorii brasoveni l-au mai acuzat pe Cristian Madussi de comiterea infractiunilor de uz de fals deoarece, pentru incheierea contractelor de vinzare-cumparare a vilelor Doina si Rindunica, a folosit o Hotarire a Consiliului de Administratie, desi stia ca acest document era fals, cauzind un alt prejudiciul firmei, de peste 250 de milioane de lei. Vila Doina a fost vinduta cu 273 de milioane de lei firmei Cercetari pentru Studii Turistice Transilvania SRL (CSTT) in septembrie 2000, iar in aceeasi zi, vila Rindunica a fost vinduta SC Rigoris Com SRL, pentru 268 de milioane de lei. La vremea respectiva, printre actionarii celor doua societati se numara si miliardarul Dan Tartaga. Prejudiciul total pe care l-a adus societatii Cristian Madussi, pe ultima suta de metri, se ridica la aproximativ 1,8 miliarde de lei. CAMELIA CSIKI Armata romana, tot mai feminina Armata romana va avea mai multe femei in rindul ofiterilor activi, pentru ca din acest an a reinceput scolarizarea femeilor in vederea formarii de cadre militare. La Academia Fortelor Terestre "Nicolae Balcescu", de la Sibiu, dupa toate probele de examen, au fost admise in acest an 30 de candidate, alaturi de cei 137 de barbati care vor urma din toamna cursurile de formare ofiteri activi. "In timpul scolarizarii nu vor exista discriminari sexuale, studentii militari fiind separati doar in ceea ce priveste cazarea. La restul orelor de pregatire, studentii vor forma plutoane mixte. Masura reintroducerii in invatamintul militar a femeilor a fost aprobata la nivelul Ministerului Apararii Nationale pornind de la exemplul armatelor straine, unde femeile au aceleasi sarcini ca si barbatii, iar un alt argument care a fost luat in considerare a fost prevederea constitutionala privind evitarea discriminarilor sexuale", ne-a declarat purtatorul de cuvint al Academiei Fortelor Terestre "Nicolae Balcescu", mr. Merisor Ceranu. FELIX DAMIAN Interzis accesul ciinilor in baruri si restaurante Primaria Brasov a decis ca toti ciinii vagabonzi sa fie adunati de pe strazi pentru a fi vaccinati impotriva rabiei, deoarece, in urma cu o saptamina, in cartierul Stupini a fost descoperita o pisica turbata. Directorul adjunct al DSV Brasov, Dumitru Puchianu, a apreciat ca in Brasov exista aproximativ 600 de ciini comunitari. "Ciinii strinsi vor fi vaccinati de catre medicii veterinari oficiali si, daca este nevoie, de cei cu libera practica si de personalul stabilimentului. Daca nu vor fi adoptati in termen de 15 zile, vor fi eutanasiati", a anuntat ieri conducerea DSV Brasov. Perioada de carantina va dura timp de trei luni de la identificarea ultimului caz de rabie. Pe toata aceasta perioada, brasovenilor le este interzis accesul cu ciini in localurile publice, pentru a se evita contaminarea oamenilor. CAMELIA CSIKI Turci cu pasapoarte bulgaresti La punctul de frontiera de la Nadlac, s-a prezentat, ieri noapte, Atanasova Marina Miroslavova (44 de ani), cetateana bulgara, care era insotita de tinerii turci Kocak Ahmed Tevfik (17 ani) si Kocak Sultan (16 ani). Bulgaroaica si-a prezentat la control pasaportul personal, iar pentru tinerii turci a prezentat pasapoarte bulgaresti valabile, dar care apartineau altor persoane. Dupa ce falsul a fost descoperit, bulgaroaica a recunoscut ca a vrut sa-si ajute nepotii, copiii surorii ei din Turcia, sa ajunga in Germania. Ei au prezentat pasapoarte bulgaresti, cu care, in mod normal, ar fi putut ajunge in Germania fara probleme. Cei doi tineri turci sint cercetati pentru fals privind identitatea si tentativa de trecere frauduloasa a frontierei de stat, iar bulgaroaica, pentru complicitate la tentativa de trecere frauduloasa a frontierei de stat. SORIN TROCAN 20 de miliarde de lei pentru noul an scolar Aproape 20 de miliarde de lei vor fi investite de primaria Timisoara in reparatii si lucrari de consolidare a unitatilor de invatamint din oras. Cu 7 miliarde de lei, Primaria doreste sa zugravesca salile de curs si sa repare instalatiile sanitare si electrice ale scolilor. Investitiile in dotarea cu gaz, centrale termice dar si constructia de mansarde, sau anexe la sali de sport, vor costa municipalitatea alte 11 miliarde de lei. Lucrarile sint prevazute a se incheia in 1 septembrie. Primaria nu a alocat insa nici un ban pentru constructia de sali de curs. Pentru acoperirea numarului actual de scolari, in Timisoara ar mai trebui construite inca 630 de noi sali de predare, spatiile de invatamint scolar existente neacoperind necesarul. AMIRA DAMIAN Paunul de aur zboara prin Cluj A noua editie a Festivalului international de folclor "Paunul de aur" a inceput ieri la Huedin, unde peste trei sute de tineri din opt tari si-au etalat costumele si obiceiurile traditionale. Organizatorul, cunoscutul om de folclor Mircea Bulbuc, sustine ca festivalul se vrea o manifestare de folclor autentic, in discordanta cu genul de adaptari comerciale moderne care se practica pe mai toate canalele de televiziune si scenele locale sau nationale. Festivalul se va desfasura, in fiecare zi, in alta zona a judetului. Astazi, clujenii vor admira echipele de dansatori, miine, acestia vor defila la Gherla, Dej si comunele invecinate, iar vineri, caravana folclorica va trece prin Turda. MIHAI BACALU Accidentat pe trecerea de pietoni In localitatea Buciumi a avut loc luni un grav accident de circulatie. Alexandru Nechita (44 de ani), din Baia Mare, conducea un autoturism Dacia 1300, cind deodata s-a trezit in fata sa cu un baietel care a incercat sa traverseze strada in fuga. Baietelul de noua ani se afla impreuna cu tatal sau linga o trecere de pietoni marcata si semnalizata, stind pe acostament cu spatele la carosabil. Deodata, copilul s-a intors brusc si a luat-o la fuga peste trecerea de pietoni. In acel moment, a fost lovit de partea din stinga fata a Daciei. In urma impactului deosebit de dur, copilul a suferit politraumatisme, fracturi multiple si diferite alte leziuni si a fost internat in Spitalul Judetean Baia Mare. ADRIAN RUSU Taranul Necula si-a ciomagit vecinul Un conflict mai vechi dintre doi vecini din Almasu Mare s-a incheiat tragic. Unul dintre ei se afla la Spitalul Judetean Alba, iar celalalt este cercetate de politie. Satenii din Almasu Mare ne-au spus ca intre Ioan Gavrila (52 de ani) si Petru Necula (31 de ani) se ducea o lupta din cauza unei pasuni. Luni dupa-amiaza cei doi vecini s-au intilnit pe pasune. In urma unor discutii mai aprinse, Petru Necula a pus mina pe o bita si si-a ciomagit vecinul pina l-a lasat lat. Ioan Gavrila a fost internat la Spitalul Judetean Alba, cu diagnosticul traumatism cranio-cerebral, echimoze pe ambele membre superioare si contuzie toracica. Din declaratia sotiei victimei reiese ca Petru Necula a agresat mai multi consateni, dar acestia nu au depus plingere la politie. Subofiterii de la Postul de Politie din localitate au demarat o ampla ancheta, primele masuri impotriva lui Petru Necula urmind a fi luate dupa ce victima va primi un certificat medico-legal. (L. D.) Soldat roman, tradat de un vacar maghiar Parchetul Militar din Oradea a emis un mandat de arestare pe 30 de zile pe numele soldatului Gheorghe Farcas, pentru ca ar fi comis trei infractiuni una dupa alta. La doua saptamini dupa incorporare, soldatul a fugit din UM 01451 din Buzau, sarind peste patru garduri. A trecut pe furis peste granita, in Ungaria. Citeva zile mai tirziu, cind l-a razbit foamea, fugarul a vrut sa se apropie de localnicii dintr-un sat din tara vecina si a fost dat pe mina politiei de un vacar ungur. Viceprimarul Mediasului, Dan Voinea, ales anul trecut, a fost destituit din functie, in ultima sedinta de consiliu local pe motiv ca strazile din oras au gropi, iar fatadele caselor din centrul istoric nu au fost restaurate. Treimea PSD din Consiliul Local l-a inlocuit pe Dan Voinea cu un coleg de partid. "Demiterea mea este constitutionala dar nu respecta principiul alegerilor democratice, iar referatul facut de consilierii Partidului Social Democrat imi imputa tot ce nu merge bine in Medias: sint gropi in asfaltul strazilor, fatadele caselor din centrul istoric nu sint restaurate si alte probleme pe care le are orice primarie din Romania de astazi", ne-a declarat ex-viceprimarul Mediasului, Dan Voinea. El a mai adaugat ca votul consilierilor a fost exprimat sub influentele fostului primar de Medias, acum senator PSD, Dionisie Bucur. "S-a razbunat pentru ca nu a mai fost ales primar anul trecut, iar aceasta poveste a destituirilor din administratia locala vor continua. Cu mine le-a fost usor pentru ca sint viceprimar, dar urmeaza la rind si primari. Acesta e mersul firesc al lucrurilor", a mai spus Dan Voinea. Presedintele PD Sibiu, Nicolae Neagu ne-a declarat ca hotarirea Consiliului Local a fost deturnata de consilierii PSD, care ataca de fapt institutia primariei si incearca printr-un joc politic, lipsit de etica, sa deturneze alegerea electoratului. "Argumentele destituirii au fost combatute in sedinta si pot fi demontate. De aceea, conducerea partidului studiaza toate cauile de atac asupra acestei miscari lipsite de bun simt din partea consilierilor PSD", ne-a declarat presedintele organizatiei judetene PD, Nicolae Neagu. In luna mai, primarul orasului Dumbraveni, Mircea Dobreanu (PD) a fost arestat in urma unui flagrant din care reiesea ca ar fi primit mita. Dupa o luna, el a fost eliberat din arest si a fost repus in functie de prefectura Sibiu. La acea data, Mircea Dobreanu nu a exclus ca in aceasta poveste este si implicat si un partid politic. FELIX DAMIAN Procurorul Sebastian Iulian Popa ramine la racoare Procurorul iesean Sebastian Iulian Popa, arestat sub acuzatiile de mita, fals intelectual si uz de fals, va ramine inca 30 de zile in arestul IPJ Alba. Dupa ce a obtinut un raspuns nefavorabil de la Curtea de Apel Iasi si Curtea Suprema de Justitie cu privire la punerea sa in libertate, procurorii din Alba Iulia au stabilit si ei ca cererea este nefondata. "Noi am incercat tot timpul sa intinerim aparatul justitiei din Romania. Este regretabil ca acesti tineri cu o inteligenta deosebita au ajuns sa recurga la astfel de gesturi. Avocatul apararii a cerut suspendarea starii de arest. Cererea nu a fost fondata, instanta prelungind mandatul de arestare pentru inca 30 de zile", a declarat procurorul general adjunct al Parchetului de pe linga Curtea de Apel Alba Iulia, Augustin Lazar. Sebastian Iulian Popa a fost arestat pe 1 iunie, in urma unui flagrant al Politiei. In urma perchezitionarii masinii, in torpedou s-au gasit 2.000 de dolari marcati specific cu cuvintul "Mita". Banii proveneau de la doi arabi cercetati de Popa intr-un dosar de vatamare corporala. Initial, procurorul a fost arestat doar sub acuzatia de luare de mita. In cursul cercetarilor, in circa tinarului magistrat au fost retinute si infractiunile de fals intelectual si uz de fals. Procurorii de la Curtea de Apel au stabilit ca, in timp ce construia dosarul celor doi arabi, Sebastian Iulian Popa a falsificat doua procese verbale din dosar, fictive in continut si cu date nereale, cu scopul de a-i scoate basma curata pe arabi. Pentru acest "serviciu", el a primit, in doua rinduri, cite 100 de dolari. Conform cercetarilor, Popa a inlocuit si antedatat doua declaratii din dosar, deturnind in acest fel cursul anchetei in favoarea celor doi arabi. Pentru faptele sale, Iulian Sebastian Popa risca sa stea ani buni dupa gratii. (L.D.) Putan, spaima cailor In urma unor investigatii mai amanuntite, politistii din Daia Romana au reusit sa prinda un hot de cai. Beniamin Putan, in virsta de 19 ani, din Sebes, a furat trei cai de la taranii din comuna Daia Romana. Furtul a fost comis in noaptea de 13/14 iulie a.c., de pe o pasune din apropierea satului. Hotul a dus caii in comuna Vladimirescu din judetul Arad, unde i-a vindut cu 15 milioane unui patron. Prejudiciul a fost recuperat in totalitate, iar Beniamin Putan este cercetat in stare de libertate pentru comiterea infractiunii de furt calificat. LUCIAN DOBRATER Australienii, interesati de Comtim Charles Stuart, ambasadorul Australiei pentru Romania s-a aflat ieri la Timisoara, interesat de investitia de peste 5,5 milioane de dolari pe care oameni de afaceri australieni vor sa o faca la Comtim. Stuart a declarat ca zona Banatului este foarte potrivita pentru investitiile australiene si ca el a spirijinit personal achizitionarea Comtimului care, in opinia sa, va deveni in scurt timp unul dintre cele mai mari combinate de crestere a porcilor din Europa . Alaturi de ambasadorul Australiei a fost prezent si romanul Nick Cojocaru, stabilit la Antipozi in urma cu 22 de ani, Cojocaru, care detine 20% din actiunile Comtim Group, are de gind sa dezvolte afacerea pina cind se va ajunge la cresterea a peste 500.000 de porci pe an. Astazi, productia Comtimului se cifreaza la aproximativ 130.000 de capete de porcine pe an. SERGIU MIAT Geta are 26 de ani si nu stie cine e tatal copilului La fostul Camin de Batrini din Sighetu Marmatiei, 85% din pacienti sint handicapati motor sau cu maladii psihiatrice. Asistatii provin din toate zonele tarii, dar mai ales dintre pacientii Sectiei de copii deficienti din Sighetu Marmatiei. "Deficientii" care au implinit 18 ani sint transferati in acest fost Camin de Batrini dupa care asteapta, in cel mai bun caz, vindecarea. Vedeta la aceasta ora este o bolnava de 26 de ani, despre care s-a descoperit recent ca este gravida in luna a VII-a, ceea ce exclude, din punct de vedere legal, intreruperea sarcinii. Nu se stie, deocamdata, cine e tatal. Mamicii, oligofrena si surdomuta, ii este greu sa indice numele tatalui. Cadrele medicale dau vina pe alti "asistati", insa gurile rele acuza un fochist, angajat al caminului, de relatii mai putin ortodoxe cu pacientele. Pina la expertiza de paternitate, birfa ramine o simpla banuiala. Cit despre lipsa de profesionalism a medicilor de la Camin, unul dintre ei, D.P., spune ca Geta "a avut ciclu peste sarcina". In acelasi timp, directorul institutiei, dr. Ioan Pasty Loga, afirma ca pacientele nu au fost supravegheate, ca atare toti barbatii din institutie fiind suspectati ca potentiali "tatici". TIVADAR VASILE Mici, sandviciuri si cremvusti stricati la festivalul de la Sighisoara Directorul general Ioan Rusu de la Directia Sanitara Mures a precizat luni ca, in ultimul moment, s-a evitat un adevarat focar de toxiinfectie alimentara la Festivalul de la Sighisoara. "Am confiscat 25 kg carne de mici comercializata de Fransib Medias, 5 kg carne de mici de la Guped Medias si 65 bucati de sandviciuri si hot-dog de la Herman Odorheiu-Secuiesc. Produsele confiscate aveau aspectul organo-leptic modificat si nu aveau autorizatie sanitara," ne-a declarat Rusu. MIHAELA CRAIOVEANU Primar la apa Primarul municipiului Deva, Mircia Muntean (PNL) , a traversat inotind, ieri dupa-amiaza, lacul de acumulare de la Cincis-Cerna, de linga municipiul Hunedoara, pe o distanta de 2,5 kilometri, intr-o incercare pentru care s-a antrenat o luna si jumatate, informeaza Rompres. Primarul, in virsta de 39 de ani, a declarat ca scopul actiunii sale a fost de a-i determina pe tineri sa renunte la fumat si la consumul de bauturi alcoolice si sa-si dedice timpul liber sportului si altor actiuni educative potrivite virstei lor. Mircia Muntean a parcurs cei 2500 de metri ai lacului de acumulare, pe lungime, in 75 de minute. Pe un ton glumet, Mircia Muntean a afirmat ca ii indeamna si pe ceilalti politici sa invete sa inoate pentru ca "in apele tulburi ale politicii trebuie macar sa stii sa te mentii la suprafata". Mircia Muntean a adaugat ca doreste ca ziua de 31 iulie sa fie dedicata, in plan local, sportului si sanatatii. (DBT) Caciula, hot de porci Remus Caciula, de 19 ani, din localitatea aradeana Pilu, fara antecedente penale si fara ocupatie, este cercetat in stare de libertate pentru furt. El este acuzat ca, a furat in 26 iulie, de pe pasunea comunala din Pilu, un porc de 45 de kg si doi purcei. SORIN TROCAN Politistii au batut si un consilier local Col. Vasile Cotoara, comandantul IPJ Mures, a dispus, in urma articolului aparut in "Evenimentul zilei", formarea unei comisii de anchetare a incidentelor petrecute la sfirsitul saptaminii trecute la Sighisoara, in care au fost implicate cadre ale politiei si jandarmeriei. Reamintim ca mai multi tineri sighisoreni sustin ca, simbata dimineata, au fost batuti cu bestialitate de politisti si jandarmi, chiar in sediul politiei. Unul dintre ei se afla si in momentul de fata internat la Spitalul Municipal Sighisoara, suferind de leziuni ale rinichiului, in urma loviturilor primite. Se pare ca oamenii legii nu s-au oprit aici, ei recidivind duminica. Stefan Moldovan, consilier PNL in cadrul Consiliului Local Sighisoara, a fost, de asemenea victima unei agresiuni din partea jandarmilor. El sustine ca a fost sunat de cei doi fii ai sai pentru a le sari in ajutor, cind mai multi jandarmi au inceput sa bata un grup de vreo 12 tineri, pe motiv ca din boxele lor muzica se auzea prea tare. In momentul de fata, la Sighisoara se afla o echipa de control formata din trei ofiteri ai IPJ Mures si unul din partea Comandamentului Judetean de Jandarmi Mures, condusa de adjunctul comandantului IPJ, col. Vasile Gligor. DRAGOS BARDOSI La Mogos, Telefonul porneste la ultima manivela Motii care locuiesc in satele rasfirate pe dealurile comunei Mogos sint in imposibilitate de a comunica. Ei sint izolati total, ceea ce-i face pe tineri sa migreze spre alte zone mai primitoare. "Merg la Abrud sa dau un telefon" Reteaua telefonica spre comuna Mogos a fost realizata in urma cu mai multi zeci de ani, cind telefonul constituia un lux chiar si pentru cei care locuiau la oras. Pentru sateni, introducerea telefoanelor in comuna a fost ca o a doua electrificare. Bucuria a crescut cind li s-a promis ca, in afara de cele zece posturi instalate initial, comuna va fi impinzita de telefoane, cu manivela, cu centrala manuala, dar totusi telefoane. Liniile telefonice s-au rupt de nenumarate ori, iar defectiunile au devenit o obisnuinta. "Telefoanele sint fabricate la fabrica Electroaparataj in anul 1974, dupa un model cred ca dinainte de 1944. Instalatia este veche, stilpii sint putreziti, firele se rup des, linia telefonica este trasa prin copaci, fara nici o logica tehnica. Tragedia consta in faptul ca oamenii de aici nu pot comunica cu restul lumi. Avem multa populatie batrina, iar un deces, o problema, ceva, poate fi comunicat dupa citeva zile. Multi dintre ei sint nevoiti sa mearga cu autobuzul la oras, la Abrud, pentru a vorbi la telefon cu rudele. Pe linga faptul, ca avem handicapul asta cu drumul, ca de abia poti sa ajungi cu Dacia pina aici, nu putem comunica. Citeodata mai primesc telefon de la prefectura sau de la Consiliul Judetean si ma intreaba daca nu am fax. Si daca ar fi fax la primarie ar fi tot asa de folositor cum ii sint orbului ochelarii de soare", spune cu naduf, primarul Ioan Pratia. Acesta povesteste ca directorul RomTelecom Alba i-ar fi promis in mai multe rinduri ca in zona se va introduce cablu cu fibra optica, dar termenul se prelungeste si se tot prelungeste, iar motii de pe dealurile Mogosului tot la manivela invirt, cu speranta ca vor prinde o linie catre Cimpeni sau Abrud. "Invirt la manivela pina obosesc" Una dintre cele mai afectate persoane de lipsa unei comunicatii normale este doctorita Meda Iancu. In cazul unei urgente nu se poate lua legatura cu statia de salvare din Cimpeni. "Telefonul cu manivela functioneaza foarte greu, mai ales ca noaptea, si intre orele 13.00-17.00, centralista este libera si imi lasa fir direct cu centrala din Cimpeni. Atunci trebuie sa ai foarte mare noroc sa raspunda cineva. Asta, in cazul in care nu este defecta linia. Oricum, invirtim de manivela pina obosim si tot degeaba, nu raspunde nimeni la celalalt capat", relateaza doctorita. Telefonul de la dispensar este de acelasi tip cu cel din primarie. Cutia imensa, care ar putea adaposti cu larghete o minicentrala digitala, sustine un receptor lung de treizeci de centimetri. Manivela aminteste de filmele care redau scene din timpul celui de-al doilea razboi mondial, cind stejarul era extrema urgenta si era solicitat de un soldat bine facut. Pentru a mai rupe putin izolarea, Consiliul local al comunei Mogos a achizitionat un telefon celular Suntel, dar acesta nu rezolva problema generala. Miile de locuitori ai Mogosului continua sa traiasca la fel ca in evul mediu din punctul de vedere al comunicatiilor. LUCIAN DOBRATER Casele nationalizate s-au scumpit de peste 1000 de ori Casele nationalizate s-au scumpit de peste 1000 de ori Ca urmare a cresterii salariului mediu pe economie, pretul caselor nationalizate creste cu 6%, a declarat ieri pentru Mediafax Mihai Enachescu, directorul Administratiei Fondului Imobiliar. O data cu aceasta ultima ajustare s-a ajuns ca pretul unei locuinte nationalizate sa fie de peste 1000 de ori mai scump comparativ cu inceputul lui 1990. Tot fata de aceeasi perioada, pretul terenurilor a crescut de peste 220 de ori. Pretul locuintelor din imobilele nationalizate este modificat trimestrial, pe baza coeficientilor de indexare anuntati de Comisia Nationala pentru Statistica. "Chiar daca prin aparitia Legii 10/2001, vinzarea caselor nationalizate a fost suspendata, ajustarea trimestriala a pretului este necesara la calculul valorii despagubirilor ce trebuie acordate persoanelor care au solicitat acest lucru", a adaugat Enachescu. (M.B.) Fetita de un an si sapte luni, ranita grav pe sosea Un sergent angajat la Unitatea Militara din Turda a fost implicat intr-un accident de circulatie petrecut luni dupa-amiaza pe DN 1, pe raza comunei Miraslau. Cornel Tritean (30 de ani), sergent angajat la UM 01623, conducea un autoturism Dacia 1310 pe ruta Unirea - Aiud, cind a intrat in depasirea unui tir, fara sa se asigure. Din cauza vitezei excesive si a faptului ca din fata se apropia un alt autoturism, conducatorul auto s-a speriat, a pierdut controlul volanului, a iesit de pe partea carosabila, dupa care a virat brusc spre dreapta, intrind sub rotile tirului, condus regulamentar de Nicolae Stanciu (53 de ani), din Ghimpati-Giurgiu. In urma impactului violent, autoturismul a fost distrus in proportie de 80a, iar trei pasageri au fost raniti grav. Alexandrina Tritean, in virsta de 26 de ani, a suferit un traumatism cranio-cerebral acut, plaga contuza frontala si contuzie coloana vertebrala, Loredana Tritean (11 ani) si sora ei, Rebeca, in virsta de numai un an si sapte luni, s-au ales cu traumatisme cranio-cerebrale, multiple plagi taiate si fracturi costale. Ele au fost internate la Spitalul municipal Aiud. (L. D.) O copila de sapte ani din judetul Mures a fost violata de un baiat de 14 ani O fetita in virsta de sapte ani din localitatea mureseana Balda a fost violata de un tigan de 14 ani care locuia in acelasi sat cu victima. Fetita, aflata la joaca in apropierea casei, cu mai multi copii, a fost acostata de Lazar Aurelian, care a dus-o intr-o zona impadurita din apropierea satului Balda unde a constrins-o la raporturi sexuale. Procurorul care instrumenteaza acest caz a luat masura de internare a minorului Lazar Aurelian in Centrul pentru minori de la Tirgu-Mures pina la efectuarea unei anchete sociale. Totodata, violatorul va fi supus unei expertize neuropsihiatrice, existind indicii potrivit careia comportamentul sau ar fi determinat de existenta unor probleme psihice. A dezertat in a doua saptamina de armata Insotit de familie si prieteni pina la gara CFR din Satu Mare, tinarul Gheorghe Farcas, din comuna Gherta, a plecat, in urma cu doua luni, la armata. La UM 01451 din Buzau, unde era incorporat, a ajuns in dimineata de joi, 28 iunie. Dupa o saptamina de catanie, a si inceput sa faca planuri de evadare. In noaptea de 15 iulie, soldatul s-a furisat afara din cazarma, a trecut peste primul gard de la curtea unitatii si, sub somatiile santinelei, a mai sarit alte patru garduri inalte de peste cinci metri. A ajuns intr-un lan de porumb si de aici a luat-o pe Valea Rimnicului, pina la Rimnicu Sarat. A doua zi, s-a intors la Buzau, de unde a urcat in acceleratul Mangalia-Satu Mare, tren cu care a ajuns acasa. Considerind ca a scapat de armata, soldatul s-a dus direct la discoteca. In timp ce-si sarbatorea eliberarea la discoteca din comuna Halmeu, o patrula de politie din zona l-a legitimat. Soldatul s-a prezentat sub o identitate falsa, iar politistii l-au crezut si l-au lasat in pace. "In citeva minute, m-a inconjurat politia ungara" Acasa nu se putea intoarce, de teama sa nu-l gaseasca potera. Noaptea petrecea prin discoteci si ziua statea ascuns prin paduri. Tentatia era aproape. Granita era la doi pasi de Halmeu. "Intr-o noapte, am trecut. Am luat-o prin mai multe canale cu apa, secate, dar m-am tot dus pina am ajuns la un capat de sat, si atunci mi-am dat seama ca am ajuns in Ungaria", a marturisit soldatul dezertor anchetatorilor de la Parchetul Militar din Oradea. A stat ascuns prin livezile satenilor unguri, traind numai cu apa si prune pina l-a luat durerea de stomac. "Dupa ce m-a rupt rau foamea, am incercat sa ma apropiu de un om care pazea vitele pe cimp", spune soldatul. Omul a fost foarte amabil, i-a dat tinarului sa manince, ba, a doua zi, i-a adus mincare de acasa. "A treia zi, la vacile satului a venit un alt paznic. M-am dus la el cu incredere. Vacarul a spus ca mi-a gasit de lucru. A lasat vacile pe cimp si m-a luat cu el in sat. Cind am ajuns la o casa, vacarul a dat un telefon si, in citeva minute, m-a inconjurat politia din Ungaria". Militarul si-a dat numele fratelui sau, Grigore Farcas, si le-a prezentat politistilor unguri datele personale ale acestuia. Dupa doua zile, transfugul a fost predat politistilor de la Punctul de Frontiera din Petea. Si aici, soldatul si-a dat identitatea fratelui sau mai mare, insa unul dintre politisti l-a prins cu minciuna, dupa ce l-a intrebat unde si-a facut armata si cine i-a fost comandant. Dezertorul s-a fisticit si s-a pierdut cu firea. Cazul soldatului Farcas a fost preluat de procurorul Gheorghe Moza, de la Parchetul Militar din Oradea. In baza probelor de la dosar, impotriva soldatului a fost emis, pe 25 iulie, un mandat de arestare pe 30 de zile. Gheorghe Farcas este acuzat de savirsirea infractiunilor de dezertare, trecere frauduloasa a frontierei de stat si fals privind identitatea, in forma calificata. MIRUNA IONESCU Telegrafice Ambulanta nu mai face fata la Galati Cadrele medicale de la Serviciul de Ambulanta Galati nu mai fac fata zecilor de apeluri primite de la galatenii doboriti de caldura. In ultimele trei zile Serviciul de Ambulanta a intervenit in peste 160 de cazuri de urgenta. In 15 cazuri, pacientii prezentau afectiuni ale inimii, peste 25 lesinuri si accidente vasculare si foarte multe cazuri de tensiune arteriala. Numai ieri, masinile Salvarii au intervenit in 40 de cazuri. La Galati nu a mai plouat de citeva saptamini, iar meteorologii anunta in continuare temperaturi ridicate, de peste 35 de grade. (A.C.D.) Jaf romano-sirbesc la o farmacie Florin Daschievici, 25 de ani, din comuna Granicesti si Miroslav Ilici, 26 de ani, cetatean iugoslav, au fost retinuti si sint cercetati pentru savirsirea infractiunii de tilharie. Cei doi au patruns luni seara in farmacia "Terapia", din comuna Horodnic, de unde, dupa ce-au amenintat-o pe Ancuta Tiron, fiica administratorului, au sustras suma de un milion si jumatate de lei, bani proveniti din incasari. Cei doi au fost prinsi, in scurt timp, de catre sateni, care I-au predat politiei. (T.A.) Bolnavii, ingrijiti la domiciliu Casa Nationala de Asigurari de Sanatate va selecta sase fundatii neguvernamentale pe care le va finanta pentru a se ocupa de ingrijirea bolnavilor la domiciliu. "Noul sistem de ingrijire are numeroase avantaje. Pe linga faptul ca scade perioada de spitalizare a bolnavilor, scad si cheltuielile facute cu ei. Pe de alta parte, cetatenii vor avea garantia ca nu le intra in casa persoane care vor sa le ia casa sau sa le cauzeze alte neplaceri", a declarat ministrul sanatatii si familiei, dr. Daniela Bartos. In Romania exista peste 50 de asociatii care se ocupa de bolnavii imobilizati la domiciliu, iar in ultimul an au beneficiat de serviciile acestora peste sase mii de persoane. Pina acum Casa de Asigurari a suportat mai putin de 0,5 la suta din cheltuielile facute pentru ingrijiri la domiciliu, restul costurilor fiind suportate de finantatorii fundatiilor. (G.R. ) Astazi incepe Postul Adormirii Maicii Domnului Pentru crestinii ortodocsi practicanti, astazi incepe Postul Adormirii Maicii Domnului. Acest post tine doua saptamini, timp in care nu se maninca oua, carne si produse lactate. Desi sint doar 14 zile de post, de Sarbatoarea Schimbarii la Fata (6 august) este dezlegare la peste. Rugaciunea "Paraclisul Maicii Domnului", citita in aceasta perioada, este aducatoare de bine, de liniste, dar si izbavitoare de farmece si de legaturi diabolice. Rudele persoanelor grav bolnave trebuie sa faca milostenie impartind bucate de post pentru sanatatea celor suferinzi. (M.I.) Turisti botosaneni, ramasi la Londra Cu ocazia unei recente excursii in circuit, avind ca principale destinatii Londra si Paris, organizate de catre o firma de profil, peste 30 de botosaneni au ramas in Marea Britanie. Din grupul de aproximativ 45 de persoane plecate, doar 11 s-au mai intors in tara. Potrivit unora dintre cei expediati in Romania, intre cei ramasi in Marea Britanie se afla si persoane care provin din familii instarite ale judetului Botosani. Altii si-au luat si copiii cu ei in excursie, pentru a ramine pe malurile Tamisei. (C.D.) Desertul Odobesti Orasul Odobesti-Vrancea a devenit aproape un desert. Pe o caldura caniculara, cind temperaturile au ajuns aproape la 40 de grade Celsius iar ploaia a lipsit cu desavirsire in ultimele trei saptamini, locuitorii din Odobesti-Vrancea au ramas, de citeva zile, fara apa de baut. La robinete, apa potabila nu mai curge de cinci zile incheiate, iar localnicii sint disperati, pentru ca sint nevoiti sa care apa cu caldarile si bidoanele de la mai multi kilometri distanta. Dupa cum ne-a spus ieri primarul orasului, Vasile Fudulica, in ultimele zile, din cauza consumului foarte mare, pompele de apa ale orasului nu mai fac fata consumului. Acelasi lucru il spune si Stelian Ene, directorul SC IGO SA Odobesti. "Localnicii din comuna Bolotesti care nu au nici o sursa proprie de apa se alimenteaza tot din conducta noastra. Ei consuma foarte multa apa pentru stropitul viilor din zona, iar cei din oras sufera de sete. Cind avem noi apa, nu au ei, si cind au ei, nu avem noi", ne-a spus directorul de la IGO. La ora actuala, oamenii beau apa de pe unde pot, cei mai napastuiti fiind batrinii singuri, pe care nu are cine sa-i aprovizioneze. Unii, mai intreprinzatori, au ajuns sa aduca apa contra cost. "Nu avem apa de cinci zile incheiate. Aici e ca-n Afganistan, primim apa la ratie, cu gamela. Toata lumea cara apa, cu bidoanele, de pe unde poate. Apa minerala e prea scumpa si nu ne permitem", ne-a spus Dumitru Dragomir, de pe strada Stefan cel Mare. Autoritatile locale au promis ca vor da o mina de ajutor pentru ca situatia de la Odobesti sa fie remediata in cel mai scurt timp. SILVIA VRINCEANU Detinutii din arestul IPJ Vrancea fac plaja Baietii introdusi la "racoare" in arestul IPJ Vrancea sint "invidiati" de lucratorii din birourile de la etaj. Si asta, pentru ca in beciurile politiei, temperatura este mult mai scazuta decit in birourile politistilor. Cei care au probleme cu legea si sint retinuti in arestul IPJ Vrancea pentru diverse infractiuni au un program cu totul special pentru aceste zile caniculare de vara. Detinutii sint scosi la aerisire la ora la care razele ultraviolete sint numai bune pentru piele, adica dimineata devreme si dupa-amiaza tirziu. Ieri dimineata, mai multi detinuti faceau bai de soare printre gratiile curtii interioare. Unii dintre ei stateau tolaniti si se bronzau. Dupa cum ne-a declarat colonelul Sandel Doaga, adjunctul sefului IPJ Vrancea, in timpul aerisirii, cei retinuti in arest au dreptul sa faca ce vor: "Unii se plimba, altii fac plaja. Oricum, au conditii bune si pot sa spun ca la ei este racoare, nu ca la noi, in birou", ne-a spus, mai in gluma, mai in serios, colonelul Doaga. (S.V.) A baut otrava dupa ce si-a injunghiat nevasta Cei doi soti sint acum colegi de salon la Reanimare Dupa 30 de ani de casnicie un barbat din comuna galateana Rediu, ros de gelozie, si-a injunghiat nevasta cu sase lovituri de cutit. Iordana Spiridon are 48 de ani, iar Benone, sotul ei, 52 de ani. Cei doi locuiesc in satul Plevna, comuna Rediu, judetul Galati. Ei au patru copii mari, doi fiind plecati in Italia. Iordana si Benone au ajuns ieri dimineata la Camera de Stabilizare a Spitalului Judetean Galati, ea in soc hemoragic, iar el, intoxicat cu Furadan, o otrava puternica pentru rozatoare. Cu putin inainte de a fi dusa la sala de operatie, Iordana ne-a povestit: "Este foarte gelos, e bolnav de gelozie. Cu citeva saptamini in urma, am plecat de acasa, sa mai scap de el. M-am dus la Braila, unde are apartament fiica mea plecata in Italia. I-am facut curat in apartament. Rudele mi-au transmis sa ma intorc acasa ca Benone ma cheama, ca ii pare rau. M-am intors simbata trecuta. Dar azi dimineata (ieri - n.r.) s-a trezit si a inceput sa ma ia cu gura, ca l-am inselat cu zugravul, ca m-am culcat cu nu stiu ce mos, ca m-am culcat cu vecinii. Era ora 5.00 dimineata si el era cu damful in nas. A bagat cutitul in mine, putea sa ma omoare, nenorocitul. Dumnezeu poate ca o sa il ierte, dar eu nu-l iert pentru ce a facut", a povestit femeia, internata la Sectia de Reanimare, cu plagi injunghiate in abdomen si in torace. Benone Spiridon, aflat si el la Reanimare, cu intoxicatie acuta cu Furadan, spune ca el nu este gelos, ci s-a suparat pe femeia lui din cauza banilor: "Ea tot ascunde banii, voia sa ii puna la banca, imi pare tare rau de ce am facut, ce sa mai fac acum?!". Dupa ce si-a injunghiat nevasta cu sase lovituri de cutit, Benone a vrut sa se otraveasca si a baut Furadan. Apoi a iesit in fata casei si a inceput sa strige dupa ajutor. Vecinii au chemat Salvarea, iar dupa o ora, cei doi soti erau adusi la Spitalul Judetean Galati. Ieri, la prinz, salonul in care se afla Spiridon era pazit de politisti, Benone riscind sa-si piarda libertatea daca va fi gasit vinovat. ALINA COMSA-DURBACA Inghesuiala la depunerea declaratiilor de venit global - Sute de botosaneni au stat ieri la cozi pentru a-si depune declaratiile de venit global. Administratiile financiare din judetul Botosani au fost supraaglomerate inca de la primele ore ale diminetii. Multi dintre cei prezenti marti in fata ghiseelor venisera cu scrisoare primita din partea Directiei de Finante Publice prin care erau anuntati ca 31 iulie este ultima zi pentru depunerea acestor declaratii, dar si de sanctiunile in cazul nerespectarii acestui termen. "Multi au crezut ca va fi o noua aminare a termenului si atunci nu s-au mai grabit cu depunerea documentului", ne-a declarat Lucia Tabarcea, directoarea Administratiei Financiare. (Cristian Dimofte) - Inca de vinerea trecuta, programul la Directia de Finante Galati a fost prelungit, iar numarul personalului care da informatii contribuabililor a fost suplimentat. Costica Onica, directorul general al DGFPG, a declarat: "Desi s-a facut o campanie masiva de informare, oamenii nu au inteles ca isi fac si ne fac un serviciu daca isi depun declaratiile mai devreme. Saptamina trecuta nu erau mai mult de doua persoane la fiecare ghiseu, iar acum aerul e irespirabil". (Alina Comsa-Durbaca) - Potrivit ofiterului de presa al DGFP Prahova, Iuliana Nistorescu, 37.720 de prahoveni isi depusesera declaratiile, reprezentind un procent de circa 75% din totalul celor care au venituri in afara salariului. Conform aceleiasi surse, statul are de incasat de la prahoveni peste 39,5 miliarde de lei reprezentind diferente de impozit, iar de restituit - peste 20,9 miliarde de lei. VIOLETA STOICA Deltaplanistul, vinovat de moartea parapantistului El fusese implicat, in 1998, intr-un accident asemanator Vinovat de moartea parapantistului Razvan Caldare se face deltaplanistul Ionel Carp, dupa aprecierea inspectorului si instructorului de zbor, Stefan Kabos, din Cluj, care activeaza de 23 de ani in Aviatia Sportiva. "Pilotul de deltaplan a supralicitat" Kabos a fost arbitru al competitiei pina in dimineata accidentului, cind a demisionat pentru ca "organizatorii i-au stresat pe participanti". Accidentul in urma caruia Razvan Caldare si-a pierdut viata s-a produs in 12 iulie, pe virful Ousorul, in timpul Campionatului National de parapanta si deltaplan, gazduit de municipiul Vatra Dornei. Intr-o conferinta de presa sustinuta luni seara, Stefan Kabos a apreciat ca vina lui Ionel Carp consta in aceea ca el "nu a respectat elementele de siguranta in zbor, prin acordarea prioritatii celui ce se afla jos, asa cum cere regulamentul. Pilotul de deltaplan a supralicitat". Reamintim ca ancheta efectuata de politie si Parchet a dus la concluzia ca moartea parapantistului a fost cauzata de un curent de aer care l-a ridicat cu 5 m/s, provocind astfel ciocnirea de deltaplan. Stefan Kabos spune insa ca aceasta varianta nu poate fi luata in calcul: "Curentul ascendent nu ne este strain, noi ne folosim de el". Pe de alta parte, el ii acuza si pe organizatorii competitiei. "Au existat doua locuri de start oficiale si unul neoficial, lucru care nu este acceptat de regulamente". In ciuda celor afirmate pina acum, ca accidentul s-ar fi produs in afara intrecerii, Stefan Kabos a spus ca nefericitul eveniment a fost inregistrat in timpul concursului, "deoarece arbitrul sef, Leonard Grigorescu, a prelungit concursul cu o ora, contrar regulamentelor". Ionel Carp nu avea licenta de zbor Stefan Kabos a mai spus ca Ionel Carp nu trebuia acceptat in concurs, deoarece licenta de zbor ii expirase. Mai mult, el sustine ca "licenta deltaplanistului trebuia sa fie suspendata inca din 1998, din cauza unui abordaj in zbor cu un pilot, Cristian Rica, din Miercurea Ciuc. Din fericire, atunci, ciocnirea s-a produs la joasa inaltime si cei doi au cazut in padure, astfel incit nu s-a intimplat nimic grav". Conform spuselor lui Kabos, dupa incidentul din 1998, licenta lui Ionel Carp trebuia suspendata de catre Detasamentul de Aeronave Ultrausoare din cadrul Aeroclubului Roman, dar "nu s-a luat nici o masura". Stefan Kabos a arbitrat concursul de la Vatra Dornei, timp de doua zile. El a afirmat ca "parapantistii zboara "cu capul" si nu pot zbura in conditii de stres. Toti pilotii erau stresati, din cauza conditiilor organizatorice, de la transport pina la deciziile arbitrului sef. Am cerut, in aceste conditii, sa se renunte la zboruri, dar, cum nu au fost de acord, mi-am dat demisia". TIBERIU AVRAM Potrivit unei cercetatoare din Statele Unite, Orfanii romani au creierul mai mic Megan Gunnar, profesoara la Institutul de Dezvoltare a Copilului din cadrul Universitatii din Minnesota, SUA, a facut recent cercetari asupra orfanilor din Romania. Cercetarile au evidentiat ca in creierul acestor copii exista o concentratie marita de cortizol, un hormon produs in mod normal de catre organism, dar a carui concentratie creste in conditii de stres. Daca aceasta concentratie depaseste o anumita limita, efectul acestui hormon este traumatic. Din cauza excesului de cortizol, creierul orfanilor romani este mai mic decit al altor copii, afirma Megan Gunnar. De la virsta prescolara, nivelul de cortizol este in strinsa legatura cu relatia dintre mama si copii. Cei care sint lipsiti de afectiunea materna sau cei care sint respinsi de alti copii au nivelul de cortizol crescut. "Din studiile pe animale stim ca o strinsa relatie a puilor cu mama stimuleaza regularizarea sistemului de control al cortizolului in organismul puiului. In munca noastra in orfelinatele din Romania am descoperit alterarea ritmului zilnic al acestui hormon. Ulterior, am studiat un grup de orfani romani adoptati de familii canadiene si am descoperit ca, la 6 ani dupa adoptie, copiii care au trait in orfelinate mai mult de doi ani au un nivel mai mare de cortizol decit copiii adoptati la virste sub doi ani. La cei adoptati inainte de virsta de 6 luni, nivelul de cortizol era acelasi cu al copiilor crescuti in familiile canadiene. Am tras concluzia ca, daca dupa virsta de 2 ani nu exista o relatie strinsa copil-parinte, sistemul de control al stresului prin cortizol ramine dereglat", a declarat dr. Megan Gunnar pentru "Evenimentul zilei". Studiul cercetatoarei Megan Gunnar a fost prezentat anul trecut la conferinta intitulata "Investind in viitorul copiilor nostri", organizata la Washington de catre Banca Mondiala. Potrivit lui Megan Gunnar, creierul orfanilor romani este mai mic decit al copiilor crescuti in familie, la fel ca la animalele crescute la gradini zoologice, care au creierul mai mic cu 30 la suta decit al celor crescute in libertate. Cauza - orfelinatul Studiul facut de Megan Gunnar in colaborare cu psihologul Christopher Coe, de la Universitatea din Wisconsin-Madison, in Romania, in institutiile pentru copii abandonati, a inceput in 1997. Cercetatorii americani au studiat 60 de orfani in Romania, iar ulterior, 37 de copii romani adoptati in Canada, datele fiind comparate cu cele provenite din studiul a 29 de copii canadieni. La copii din orfelinatele romanesti, prin analiza salivei, a fost detectat cortizol in exces. Megan Gunnar este de parere ca excesul de cortizol duce la distrugerea unei regiuni a creierului, numita hipocampus, provocind lipsuri de memorie, anxietate si deficiente in controlul emotiilor. Cauzele cresterii concentratiei de cortizol au fost cautate in mediul din orfelinate. Orfanii au de-a face zilnic cu frica, sint malnutriti si prost ingrijiti. Copiii cu cele mai mari anomalii in reglarea cortizolului aveau cei mai scazuti indicatori mentali si fizici, mult sub normele din Europa de Vest sau din SUA. In plus, in saliva copiilor din orfelinate au mai fost detectati anticorpi in exces impotriva meningitei si a racelii, tragindu-se concluzia ca organismele acelor copii nu reuseau sa mai controleze producerea respectivilor anticorpi. Chiar dupa ce au trait 7 ani in Canada, copiii care fusesera institutionalizati cel putin 6 luni in Romania aveau un nivel de cortizol mai ridicat decit cei nascuti si crescuti in Canada. "Din aceasta cauza, multi dintre copiii romani adoptati au probleme de comportament si un coeficient mai mic de inteligenta decit copiii crescuti in familii. Doar o treime dintre copiii adoptati isi revin din traumele suferite in orfelinatele romanesti. Doua treimi continua sa aiba probleme", a mai afirmat Megan Gunnar. SORIN CEHAN "O generalizare exagerata" Prof. dr. Mihai Coculescu, profesor de endocrinologie la U.M.F. "Carol Davila", director stiintific la Institutul de Endocrinologie "C.I. Parhon" din Bucuresti si unicul roman membru al Colegiului Medicilor din Marea Britanie (Fellow of Royal College of Physicians), este de parere ca Megan Gunnar ar putea sa se insele. "Daca a masurat cortizolul in saliva, atunci l-a gasit in saliva, nu in creier. Cortizolul salivar oscileaza spontan, in functie de evenimentele zilnice traite. Dar ca sa iei un astfel de parametru si sa tragi concluzia ca orfanii crescuti sub cerul Romaniei sint marcati endocrin pe viata, mi se pare o generalizare exagerata", a fost de parere profesorul Coculescu. Pentru ca rezultatele sa fie valabile, ar fi trebuit sa ia ca martori de referinta copii crescuti in aceleasi conditii, fara parinti, din orfelinate canadiene. Mi se pare putin probabil ca acei copii la care s-a depistat o abatere fata de valoarea normala a cortizolului sa ramina cu anomalii hormonale permanente. Iar valorile anormale depistate la orfanii romani adoptati de familii canadiene ar putea fi rezultatul stresului acut la care sint supusi acei copii din cauza schimbarii mediului, a limbii necunoscute si a locurilor noi in care au fost dusi sa traiasca. Mai mult, se stie ca daca un copil este stresat si traieste intr-un mediu traumatizant, de exemplu daca parintii nu se inteleg, atunci acel copil nu mai creste. Ei bine, la copiii institutionalizati din Romania nu apare aceasta deficienta de crestere", a mai spus profesorul Coculescu. [49][pl.dll?rid=expresro] 