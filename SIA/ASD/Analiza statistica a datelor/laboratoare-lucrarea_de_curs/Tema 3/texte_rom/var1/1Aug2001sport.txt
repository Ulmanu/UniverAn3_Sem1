 Gigi Netoiu a facut din Craiova Batjocura Maxima Din felul in care a sfirsit Nicolae Ceausescu, pe care l-a slujit ani la rind in calitate de paznic al trotuarelor pe care trecea, Gigi Netoiu n-a invatat nimic. Dimpotriva. Actiunile din ultimele zile intreprinse de "olteanul nemernic", apelativ cu care "Comandantul" e mingiiat de Luchi Georgescu, concubina sa, seamana cu cele ale fostului dictator. Ca si Ceausescu, Gigi Netoiu se agata cu disperare de o cauza pe care n-a aparat-o niciodata. Cedarea lui Claudiu Niculescu gratis la Dinamo si tentativa de a muta Craiova la Bucuresti, fara sa aiba aprobarea Consiliului de Administratie, au aratat opiniei publice adevarata fata a "Comandantului", a carui imagine e facuta tandari in aceste zile. Dintr-un ofiter de contrainformatii, Netoiu s-a metamorfozat dupa Revolutie intr-un om de afaceri controversat, a carui prosperitate financiara a crescut o data cu debutul relatiei dintre el si Luchi Georgescu. Numele celor doi au fost mentionate nu o data in paginile de ancheta ale ziarelor, multe dintre afaceri fiind considerate cel putin dubioase. In fotbal, Netoiu a devenit cunoscut mai ales dupa ce a preluat Rocar si a devenit, ulterior, membru in Consiliul de Administratie la FC Dinamo. In 1999, Rocar a promovat in primul esalon, iar echipa din Berceni a ajuns, sub domnia omului de la "Doi s‘un sfert", cea mai hulita grupare a campionatului. In vara lui 2000 a devenit unul dintre finantatorii Universitatii Craiova, preluind echipa de la George Ilinca, omul care dusese "Stiinta" la faliment. DANIEL NANU "Mut-o pe ma-ta!" Imediat dupa ce au aflat, luni seara, din buletinele sportive ale jurnalelor TV, intentia dementa a lui Gigi Netoiu de a muta Universitatea la Bucuresti, luni seara, fanii olteni au luat foc. Desi se inserase de-a binelea, aproximativ 100 de suporteri infierbintati si revoltati s-au adunat in Piata Prefecturii, scandind minute in sir: "Netoiu, m...e Netoiu!"; "Mut-o pe ma-ta, Netoiu, mut-o pe ma-ta!"; "Pina la moarte, cu Stiinta pina la moarte!". Desi inca le este imposibil sa creada ca echipa lor de suflet isi va disputa meciurile de acasa pe stadionul "Lia Manoliu" din Capitala, membrii galeriei craiovene au declarat ca, indiferent unde va juca echipa, ei il vor urmari peste tot pe Netoiu si-l vor trata cu aceeasi ura de pina acum. "Daca acest gropar al Universitatii isi inchipuie ca, fugind la Bucurestiul lui drag, va scapa de furia noastra, se insala. Vom merge dupa el si-n mormint", au spus sefii Ligii Suporterilor Universitatii Craiova. Bulucea i-a retezat-o lui Netoiu La ora la care centrul Craiovei clocotea de furia suporterilor, citeva institutii mass-media de mic litraj l-au plimbat toata seara de colo-colo pe "olteanul nemernic", incercind, zadarnic, sa-i repare acestuia imaginea facuta tandari. Omul in negru, care-si mai zice si "Comandantul", a adoptat, brusc, tactica diversiunii, invatata pe bancile scolii de la "Doi s'un sfert". In fata jurnalistilor aplecati de spate, Netoiu n-a mai vorbit despre ura suporterilor, provenita din meciurile dubioase in care "olteanul nemernic" a tirit Universitatea, afirmind de data asta ca muta echipa la Bucuresti pentru ca Primaria Craiovei i-ar percepe o taxa prea mare pentru folosirea stadionului "Ion Oblemenco". Netoiu a pronuntat suma de 600 de milioane lunar, apoi a intors-o, spunind ca taxa impusa de primarie ar fi de 400 de milioane, bani pe care i-ar plati doar pentru chirie. Diversiunea a fost demontata de primarul Vasile Bulucea, care a demonstrat cu acte ca Universitatea plateste aproximativ 100 de milioane lunar, iar suma respectiva nu reprezinta chiria, ci cheltuielile pentru gaze, caldura, apa rece si apa calda. Pe acest an, pina acum, Netoiu a platit aproximativ 300 de milioane. "Scapat de la Poiana Mare" Ca si pina acum, reactia presei locale a fost una violenta. Editorialul din "Cuvintul Libertatii" se intituleaza "Ai jucat Craiova la poker, George Ilinca!", aluzie la faptul ca "regele margarinei" e principalul vinovat pentru dezastrul de la Craiova. El a distrus echipa, apoi, impovarat de datorii, a livrat-o "Comandantului". "Opriti dezmatul!", "Netoiu incendiaza Bania!", mai titreaza "Cuvintul Libertatii", in vreme ce "Gazeta de Sud" noteaza: "Din cauza unui scapat de la Poiana Mare, Craiova se muta la Bucuresti". Poiana Mare nu e doar locul care l-a dat tarii pe "olteanul nemernic", ci si resedinta unui sanatoriu. Cotidianul "Editie speciala" a alocat doua pagini monstruoasei actiuni puse la cale de fostul ofiter de Securitate, reproducind fotografiile Universitatii in anul in care a promovat in Divizia A, in anul in care a luat primul titlu de campioana, dar si imagini ale Craiovei Maxima. Ziarul a notat ca "Netoiu isi pierde uzul ratiunii. Stiinta pleaca in pribegie". Miting la prefectura Liga Suporterilor Universitatii Craiova a emis ieri un comunicat prin care cheama toti suporterii olteni sa vina in aceasta seara, la ora 20.00, in fata prefecturii, "pentru a protesta fata de decizia "omului intunericului" de a muta echipa din oras". De asemenea, Liga Suporterilor anunta ca va organiza gratuit, cu trenul si cu autocarele, deplasarea fanilor la Bucuresti, in cazul in care meciul cu Gloria Bistrita se va disputa in Capitala. "Toti suporterii adevarati ai Universitatii trebuie sa se inscrie pina cel tirziu vineri, 3 august, ora 16.00", se mentioneaza in comunicat. Sandoi critica dur mutarea echipei Emil Sandoi, care fusese numit in primavara vicepresedinte al clubului, fara sa aiba insa nici un fel de contract, a declarat: "Sint total impotriva masurii pe care Gigi Netoiu a luat-o, aceea de a duce echipa la Bucuresti. Nu pot sa uit ca, de-a lungul istoriei, Craiova a gasit in suporteri un aliat de nadejde. Minunatul public oltean nu poate fi despartit de echipa, asa cum echipa nu poate trai fara public. Cit am fost antrenor, echipa a trecut prin momente dificile, dar ne-am salvat de la retrogradare si am calificat echipa in cupele europene, jucind finala Cupei, sustinuti la meciuri de 40.000 de oameni. In nici un caz nu pot fi de acord cu mutarea echipei". Grupaj realizat de DANIEL NANU LPF judeca azi Consiliul Ligii Profesioniste de Fotbal se va intruni in aceasta dimineata pentru a analiza memoriul depus de Gigi Netoiu ca Universitatea sa dispute meciurile de acasa in Bucuresti. Lovita de nulitate, neavind, se pare, aprobarea Consiliului de Administratie al clubului, tentativa "Comandantului" contravine si ROAF, care prevede, la capitolul "Competitii oficiale", art. 40, alineatele 1 si 2, ca schimbarea locului, terenului, a datei sau a orei de disputare poate fi aprobata, cu acordul clubului advers, cu 10 zile inaintea disputarii. Or, Netoiu a facut aceasta cerere abia luni 30 iulie, cu doar 5 zile inaintea disputarii meciului cu Gloria Bistrita. Tot pentru azi, de la ora 13.00, "olteanul nemernic" a anuntat o conferinta de presa. Irimescu: "Echipa este simbolul regiunii" "Arma secreta" a Craiovei Maxima, mijlocasul Mircea Irimescu, spune ca a fost surprins de miscarea lui Netoiu, dar crede ca acesta doar le-a aratat pisica oltenilor. "L-au deranjat acele injuraturi de mama care i-au fost adresate la meciul cu Rapid. Cred ca e doar o amenintare facuta la suparare, pentru ca Universitatea nu e Foresta sau Rocar, sa te poti juca. Echipa este simbolul regiunii, iar Gigi stie asta. Si noi ne-am luat destule injuraturi cind eram fotbalisti, ca asa e olteanul. Acum te injura, iar peste doua minute de pupa. Domnul Netoiu, desi spune ca s-a nascut aici, banuiesc ca n-a mai rezistat, e prea orgolios. Adevarul e ca acum vin la meciuri 2.000-3.000 de oameni, citi aveam noi la antrenamente pe vremea lui Teasca". MATEI UDREA Radu Berceanu: "Universitatea nu e turism" Radu Berceanu, deputat de Dolj din partea Partidului Democrat, a marturisit ca s-a implicat o vreme in fotbalul craiovean, dar apoi s-a retras, cind si-a dat seama despre ce este vorba. "O singura data am incercat sa ajut Universitatea, atunci cind traversa o situatie de criza. Fostul proprietar, Arnautu, nu mai putea tine echipa si atunci s-a nascut ideea societatii pe actiuni, cu mai multi actionari care sa n-aiba mai mult de zece la suta din club, cu un Consiliu de Administratie puternic. Dar, ca de obicei, ideile bune incep sa se deterioreze pe parcurs. Multi s-au retras. Fiind oarecum apropiat de oameni precum George Copos si Mircea Sandu, auzind de la ei unele povesti, mi-am dat seama ca fotbalul de la noi e un domeniu cu foarte multe semne de intrebare. Sint niste lucruri marunte, care put. Pacat ca acum nu sint niste persoane care sa tina intr-adevar la aceasta echipa. Vin sa dea tunuri, sa faca scandaluri, sa mute clubul de colo-colo...", a declarat Berceanu. Parlamentarul PD a adaugat: "Cred ca nimanui nu i-a trecut pina acum prin minte sa mute Craiova la Bucuresti. Universitatea nu e un turism pe care sa-l inmatriculezi in alt judet". (M.U.) Donose ii ia apararea "Comandantului" Costica Donose, unul dintre componentii echipei de aur care la inceputul anilor 80 scria istorie in fotbalul romanesc, spune ca il intelege pe patronul clubului: "Ii dau dreptate lui Netoiu in mare parte. Este inadmisibil felul in care se poarta lumea cu el, desi baga bani in echipa. Practic, daca ar pleca Netoiu, echipa asta s-ar desfiinta, pentru ca nimeni nu-i dispus cu adevarat sa-i ia locul. La un moment dat, il inteleg ca este adus la disperare. O data, de doua ori, dar pina cind mai continua campania asta? Astia care urla toata ziua sint de fapt niste intrusi. Se string citiva copii, niste neaveniti, si-l injura. Unii au ramas cu impresia ca lucrurile sint ca acum 15 ani, dar lumea s-a schimbat, a evoluat. E nevoie de rabdare. Totul se face treptat. Acum un an abia am scapat de la retrogradare, acum ne-am situat mai binisor, poate la anul o sa fie si mai bine! Nimic nu se face dintr-o data!".(M.U.) "O ineptie", sustine Olguta Vasilescu Lia Olguta Vasilescu, deputat PRM, considerata a fi cea mai atragatoare prezenta feminina din Parlamentul Romaniei, e de parere ca "nici nu incape discutie pe acest subiect. Cum sa muti echipa Universitatea Craiova la Bucuresti? Este sufletul Olteniei, fie macar pentru rezultatele deosebite pe care le-a avut cu mai multi ani in urma. Gestul lui Gigi Netoiu mi se pare o ineptie fara seaman. Noi, parlamentarii de Dolj, ne opunem cu vehementa si speram ca nici nu se va intimpla". Domnisoara Olguta s-a lasat, pentru citeva minute, coplesita de amintirile frumoase ale copilariei, recitind si citeva strofe dintr-o poezie mai veche, inchinata "Craiovei Maxima": "Eram prin clasele 1-4, cind "campioana unei mari iubiri" juca impotriva unor formatii celebre ca Benfica, Bordeaux si Kaiserslautern. Tin minte ca acum: ne dadeau voie de la scoala sa plecam acasa si sa vedem meciurile la televizor. Pe stadion nu mergeam pentru ca eram prea mica. Dar am fost cu tata, de mai multe ori, dupa meciuri, la hotelul "Jiul", unde faceam galerie". Frumoasa peremista a adaugat ca "speram ca Mitica Dragomir, figura importanta a partidului nostru, sa nu aprobe cererea depusa de Netoiu la Liga Profesionista de Fotbal. Se fac demersuri si pe linga ministrul Gingaras sa intervina pentru a nu i se permite Universitatii sa joace pe stadionul "Lia Manoliu". Desi, legal vorbind, nu stiu daca Netoiu poate fi impiedicat". MARGARIT BANUTA Cine e Gigi Netoiu? Gheorghe (Gigi) Netoiu, devenit VIP dupa intrarea in lumea fotbalului, a fost, pina in 1989, angajat al Ministerului de Interne. Unul dintre prietenii si partenerii sai de afaceri, Gheorghe Florea, declara intr-un interviu acordat cotidianului nostru ca, in 1983, Gigi Netoiu era militian, "pe la traseu". In 1986, Netoiu era deja ofiter de Securitate, la Contrainformatii, unde raspundea de securitatea traseelor pe care circulau Nicolae Ceausescu si suita sa. Dupa 1990, Netoiu a fost cooptat in schema UM 0215, serviciul de informatii al Ministerului de Interne (celebrul Doi s'un sfert). Desi calitatea de ofiter de informatii era incompatibila cu aceea de om de afaceri, Gigi Netoiu nu s-a sfiit sa faca bani din tranzactii cu bauturi sau tigari. Gigi Netoiu, traficant neprins de bere si tigari Pe 30 iulie 1993, in padurea Branesti au fost "capturate" 15 containere cu bere. Tranzactia, finantata de Netoiu, s-a facut printr-o firma-fantoma ai caror actionari erau irakieni. Unul dintre partenerii lui Gigi Netoiu in aceasta perioada a fost arabul Salal Bioglu. Captura de bere, ca si alte tranzactii ilegale cu tigari cazute in plasa autoritatilor, nu s-au concretizat in dosare penale. Faptul ca, la vremea aceea, Netoiu era inca ofiter de informatii ar putea sa explice ingaduinta cu care l-au tratat, rind pe rind, vamesii si politistii. Dupa ce, in octombrie 1994, si-a dezbracat uniforma, intrind oficial in afaceri, Gigi Netoiu s-a lipit de fotbal ca marca de scrisoare. Mai intii a sponsorizat Rocarul. In septembrie 1997, era una dintre cele trei persoane din afara Ministerului de Interne cooptate in Consiliul de Administratie al echipei de fotbal Dinamo Bucuresti. In acel moment, presedinte al Consiliului de Administratie de la Dinamo era generalul de brigada Nicolae Langa, secretar de stat in MI. In plin scandal "Tigareta II", si ulterior, s-a vehiculat informatia potrivit careia Gigi Netoiu, alaturi de Petre Buduru, n-ar fi strain de disparitia microbuzului cu tigari care a plecat de la Otopeni, dar n-a mai ajuns la depozitul de la Mogosoia, alaturi de celelalte tir-uri. S-a mai spus ca umbrela acestei filiere de trafic cu tigari a fost chiar generalul Langa, numarul doi in Interne dupa Gavril Dejeu. Ulterior, presa a vehiculat ideea potrivit careia filiera condusa de Buduru si Netoiu a facut bani grei din contrabanda cu tigari fabricate in Bulgaria, ajunse in Bucuresti, via Giurgiu. Nici macar arestarea lui Petre Buduru n-a putut dovedi cit este adevar si cit este minciuna in aceste acuzatii, cele cinci dosare in care Buduru era acuzat de trafic de tigari si alcool raminind in coada de peste. Concubina lui Netoiu are monopol pe vinificatia din Vrancea Ministerul de Interne nu s-a aratat deloc deranjat de acuzele legate de contrabanda in care ar fi fost implicat Netoiu. Nici celebra firma "Philip Morris", al carei distribuitor de frunte a fost, multi ani, Gigi Netoiu. Drept dovada, in mai 1999, deci in perioada mandatului lui Dudu Ionescu, Gigi Netoiu era unul dintre cei doi vicepresedinti ai Biroului Executiv al FC Dinamo Bucuresti. Numai propriile investitii in fotbal l-au scos pe Netoiu din curtea Internelor. Insa marea lovitura avea sa vina in octombrie 1999, cind, prin concubina sa, Luchi Georgescu, Gigi Netoiu a pus mina pe perla Vrancei, "Vincon" SA, cea mai profitabila societate de vinuri si coniacuri din judet. Numai colectia de vinuri de vinoteca, vechi de 50 de ani, unica in Romania, valoreaza miliarde de lei. Cifra de afaceri a societatii vrincene a fost, in ultimii ani, de 175-200 miliarde de lei. Luchi Georgescu a luat 59a din actiuni, suflindu-i afacerea celebrului Anghel Iordanescu. Ulterior, avea sa se dovedeasca faptul ca FPS nu a lucrat tocmai corect, deoarece suma de 200 miliarde de lei, oferita de Luchi Georgescu, era esalonata in mai multe rate, iar 60 miliarde de lei erau alocati, tot in rate, unui program de investitii. Fostul FPS nu a adus la cunostinta celorlalti ofertanti posibilitatea de a plati esalonat, motiv pentru care PAS Vincon a dat in judecata FPS. Curtea de Apel Galati a dat cistig de cauza PAS Vincon - participanta la licitatie, care a oferit 160 miliarde de lei, platibili imediat. Dana Nastase intervine pentru ca Netoiu sa fie pasuit la plata In decizia instantei de judecata se prevedea suspendarea negocierilor pentru Vincom pina la solutionarea litigiului. Dar Netoiu a fost mai tare, si contractul s-a facut. Surse din Agentia pentru Privatizare afirma ca Luchi Georgescu n-a platit cea de-a doua rata, conform contractului. Aceleasi surse sustin ca Gigi Netoiu are si 38a din actiunile Fabricii de spirt din Ghidigeni, omul de afaceri dorind sa obtina si aici pachetul majoritar. Potrivit unor informatii de ultima ora din mediile guvernamentale, sotia premierului, Dana Nastase, ar fi intervenit in favoarea lui Luchi Georgescu, implicit a lui Gigi Netoiu, cerindu-le mai-marilor APAPS sa-i mai pasuiasca la plata. NICOLETA SAVIN ONDINE GHERGUT Steaua e aparata in Macedonia de patru "gorile" ale lui Gigi Becali Steaua Bucuresti, campioana Romaniei la fotbal, disputa diseara, de la ora 21.00, a doua mansa a turului doi preliminar din Liga Campionilor, impotriva formatiei macedonene Sloga Jugomagnat. Dupa 3-0 in Ghencea, scor cu care "ros-albastrii" au luat o optiune serioasa in privinta calificarii, echipa pregatita de Victor Piturca incearca un rezultat favorabil si la Skopje, locul unde se va desfasura intilnirea. Delegatia stelista a decolat ieri de pe Aeroportul Otopeni la ora 10.30, sosind in capitala Macedoniei o ora mai tirziu. Meciul va fi transmis in direct de TV Romania 1, cu incepere de la ora 21.00. Mirel Radoi: "Batem cu 1-0" Gigi Becali, principalul finantator al Stelei, a fost cel mai grabit, ajungind primul la Aeroportul Bucuresti-Otopeni. Gigi a aparut insotit de patru "gorile", bodyguarzi luati pentru "a apara echipa", dupa cum s-a justificat latifundiarul din Pipera. "Mergem ca la o distractie acolo. Nu-mi fac nici o problema, pentru ca ne vom califica. Nu-mi fac griji nici macar pentru razboiul din zona. Ce au aia cu noi? Si daca ar avea, ii am pe baietii astia inarmati pina-n dinti. In fiecare zi ma gindesc la partida cu Dinamo Kiev. De cind ma trezesc, gindul imi zboara spre intilnirea de peste o saptamina", a declarat Gigi Becali, cu optimismul incurabil care il caracterizeaza atunci cind este vorba de meciurile formatiei din Ghencea. Mai rezervat a parut managerul general Victor Piturca: "Nu voi menaja pe nimeni pentru ca vreau sa elimin din start surprizele. Este indiscutabil faptul ca sintem favoriti". Singurele probleme cu care se confrunta Piturca sint Lita, nerefacut dupa o accidentare la genunchi, si Vladoiu, a carui perioada de recuperare n-a luat inca sfirsit. In locul "Panterei" va fi introdus, mai mult ca sigur, Paraschiv. Dupa jocul bun din tur, nu ar fi exclus ca Adrian Neaga sa fie trimis pe gazon inca din primul minut. "Batem cu 1-0", a pronosticat Mirel Radoi. Tinarul international al Stelei exclude din start o surpriza neplacuta, marturisind ca "singurul gind e spre Kiev". Marius Baciu, capitanul "ros-albastrilor", este de parere ca "trebuie sa ne concentram, sa ne facem jocul obisnuit si sa ne respectam blazonul". Paunescu spune ca Bacau n-are jucatori de nivelul Stelei Viorel Paunescu s-a aratat contrariat de conflictele armate din Macedonia, marturisind ca "am unele emotii in aceasta privinta". In legatura cu Ciocoiu, acesta a declarat ca "jucatorul va reveni in lot pentru meciul cu Dinamo Kiev. Grila lui este de 950.000 de dolari, iar daca l-am da cu 600.000, tot nu l-ar putea lua Bacaul. Un imprumut i-ar scadea valoarea, insa sint sigur ca el poate prinde un loc de titular la Steaua. Nu ne intereseaza nici un schimb de jucatori pentru ca FCM Bacau n-are jucatori la nivelul nostru". Jucatorul stelist Falemi a spus ca "vom juca la victorie, iar sansele lor de calificare sint minime". Kristinn, cel mai bun arbitru islandez Meciul din aceasta seara va fi arbitrat de o brigada islandeza, avindu-l la centru pe Kristinn Jakobsson, ajutat la linii de Olafur Ragnarsson si Einar Sigurdsson. Arbitru de rezerva este Gardar Orn Hinriksson. Centralul intilnirii are 32 de ani, iar anul trecut a fost desemnat cel mai bun "cavaler al fluierului" din Islanda. Neaga a cautat degeaba razboiul Dupa un zbor care a durat aproximativ o ora, delegatia stelista a ajuns fara probleme pe aeroportul din Skopje, unde formalitatile vamale au durat doar citeva minute. "Ros-albastrii" au fost intimpinati de o vreme superba si de o temperatura in jurul a 30 de grade Celsius. Imbarcata intr-un autocar modern, campioana Romaniei a descins, dupa un drum de 20 de minute, la "Alexander Palace", un hotel de cinci stele care i-a lasat cu gura cascata pe membrii delegatiei. Pe drumul de la aerogara spre centrul orasului, stelistii s-au zgiit prin geamurile fumurii ale autobuzului in dorinta de a vedea personajele razboiului atit de mediatizat de canalele de televiziune. "N-am vazut nimic", marturisea Rica Neaga, vedeta Stelei. "Liniste si pace. Astia se bat doar cind se da legatura in direct la CNN". Dupa masa de prinz, elevii lui Victor Piturca s-au odihnit, iar aseara a avut loc si ultimul antrenament in vederea partidei de azi. "Publicul, din cite am inteles, este foarte rau", comenta Rica Neaga. "Auzisem ca, in urma cu doi ani, cind Otelul Galati a jucat aici cu Sloga, spectatorii macedoneni invatasera la perfectie mai multe injuraturi si sloganuri in limba romana. Sper sa jucam bine, sa le dam repede citeva boabe si sa-i linistim". Pentru internationalul de tineret, jocul de azi ar putea fi un nou prilej sa-si demonstreze calitatile. "Sa vedem daca ma baga nea Piti", a concluzionat Rica. Grupaj realizat de DANIEL NAZARE si ADI DOBRE Anderlecht merge la Serifi In afara partidei FC Lugano - Sahtior Donetk (in tur, 0-3), care s-a disputat aseara tirziu, astazi vor avea loc celelalte meciuri contind pentru mansa decisiva din turul doi preliminar al Ligii campionilor. Iata programul complet: Serif Tiraspol - Anderlecht Bruxeles (in tur, 0-4); Wisla Cracovia - Skonto Riga ( 2-1); Maccabi Haifa - FC Haka (1-0); Inter Bratislava - Slavia Mozir (1-0); FC Copenhaga - Torpedo Kutaisi (1-1); Halmstad - Bohemians Dublin (2-1); FC Barry Town - FC Porto (0-8); Glasgow Rangers - Maribor Teatanic (3-0); Steaua Rosie Belgrad - Omonia Nicosia (1-1); Vllaznia Shkoder - Galatasaray Istanbul (0-2); Hajduk Split - Ferencvaros Budapesta (0-0); Brann Beggen - Levski Sofia (0-0). Formatii probabile SLOGA JUGOMAGNAT : Jovcev - G. Jovanovski, Z. Jovanovski, Beganovici, Georgevski, Demiri - Mustafi, Arif, Bajram - Beciri, Nuhiji. Antrenor: Ekrem Maglajilia STEAUA : M. Tudor - Fl. Dumitru, M. Radoi, M. Baciu, Mitrita - Paraschiv, Lincar, Trica, P. Stoica - Danciulescu (Neaga), Cl. Raducanu. Antrenor: Victor Piturca Marius Niculae nu vrea sa-si faca semne pe miini sau pe picioare "Fotbalistii de la Sporting se epileaza ca sa li se vada tatuajele!" Marius Niculae, atacantul echipei Sporting Lisabona si al nationalei de fotbal a Romaniei, s-a intors, ieri dimineata, in Portugalia, dupa o zi petrecuta in tara, cu scopul de a obtine actele necesare acordarii permisului de munca. La antrenamentul de luni dupa-amiaza, sedinta de pregatire efectuata impreuna cu jucatorii de la Dinamo, Niculae a luat nota de "moda tatuajelor", care i-a "atins" si pe "ciinii rosii". Cind i-a vazut pe Dragan, Mihalcea si Kirita, Nicu le-a admirat tatuajele, insa nu intentioneaza sa le calce pe urme. "Nu vreau sa-mi fac nici un tatuaj. La Sporting, asta este o moda veche. Aproape toti jucatorii se epileaza pe picioare pentru a li se vedea mai bine tatuajele. Eu am rezistat tentatiei. De ce sa-mi fac un tatuaj, iar dupa aceea sa regret ca nu mai pot scapa de el?", a spus atacantul "leilor", care invata singur limba portugheza. (D.C.) FC Dinamo l-a imprumutat la Galati pe starul nationalei de fotbal de peste Prut Valeriu Andronic: "Ion Marin si-a adus oamenii lui" Mijlocasul Valeriu Andronic, international de tineret al nationalei de fotbal a Republicii Moldova, a fost imprumutat, pentru sezonul care sta sa inceapa, formatiei Otelul Galati. In iarna, Andronic (18 ani) a semnat un contract pe cinci ani cu "ciinii rosii", bifind, stagiunea trecuta, citeva minute in tricoul "ros-alb". In partidele de pregatire din intersezon, Ion Marin, noul antrenor principal al dinamovistilor, nu i-a oferit prea multe sanse sa-si cistige un loc de titular. In aceste conditii, fotbalistul a cerut conducerii sa fie imprumutat unei formatii din primul esalon. Bunele relatii dintre Otelul Galati si gruparea din Soseaua Stefan cel Mare (Cristi Vlad si Sorin Iodi, alti doi "ciini rosii", ajutindu-i, sezonul trecut, pe galateni sa evite retrogradarea) i-au indreptat pasii lui Andronic spre gruparea de la malurile Dunarii. "Sint de ieri (n.r. - luni) la Galati. Am decis sa vin aici pentru a fi mai aproape de casa si pentru a avea meciuri in picioare. Ce era sa mai fac la Dinamo? Domnul antrenor Ion Marin si-a adus jucatorii lui, pe Pirvu, Buia, Semeghin, si era clar ca eu nu mai intru in vederile dinsului, mai ales dupa ce si Tames, titular incontestabil sezonul trecut, a ajuns "rezerva"", a spus jucatorul. Cel mai tinar international de seniori din istoria Moldovei Pe 15 august, Andronic urmeaza sa fie selectionat la nationala "mare" a vecinilor nostri de peste Prut, fiind pe cale sa bata un record. Andronic a purtat multa vreme banderola de capitan al reprezentativei "Under 18", fiind acum aproape de a deveni cel mai tinar international de seniori din istoria Moldovei! "Selectionerul Moldovei, Alexandru Spiridon, mi-a promis ca, daca in primele doua etape de campionat voi juca la o echipa din Divizia A, atunci, cu siguranta, ma va convoca pentru partida din 15 august. Este o mare onoare sa debutez in nationala de seniori a tarii mele. Am astfel ocazia sa devin, la numai 18 ani si jumatate, cel mai tinar fotbalist care a debutat in reprezentativa de seniori a Moldovei!", ne-a declarat ieri Andronic. DANIEL CONTESCU 301 milioane de lei si 8.000 de dolari pentru Diana Mocanu Georgiu Gingaras, ministrul tineretului si sportului, a anuntat, luni seara, la Aeroportul Otopeni, ca va dubla premiul pentru inotatoarea Diana Mocanu, sportiva care a obtinut o medalie de aur si una de argint la Campionatele Mondiale de natatie de la Fukuoka (Japonia). Declaratia demnitarului a fost facuta cu ocazia revenirii delegatiei Romaniei de la aceasta competitie. Gingaras a fost insotit de Nicolae Marasescu, secretar de stat pe probleme de sport in MTS. Conform Hotaririi Guvernului nr. 240, ministerul va recompensa o medalie de aur de la Mondiale cu suma de 105 milioane de lei, un "argint" cu 70 milioane de lei, in timp ce pentru o medalie de bronz va acorda 53 milioane de lei. Pentru sportivii clasati pe locul al patrulea sint alocate 26 milioane de lei, pentru un loc 5 - 21 milioane, iar locul al saselea va fi rasplatit cu 17,5 milioane de lei. Diana Mocanu va primi 301 milioane de lei, dintre care 210 pentru titlul mondial la 200 metri spate, 70 de milioane pentru "argintul" la 100 metri spate si 21 milioane pentru locul al cincilea la 50 metri spate. In plus, firma IMSAT Muntenia SA, sponsor al federatiei de specialitate, le va oferi Dianei Mocanu si antrenoarei Laura Sachelarie premii de cite 8.000 de dolari (5.000 pentru titlul suprem si 3.000 pentru medalia de argint). Beatrice Cislaru, Camelia Potec si antrenorii acestor sportive vor primi, fiecare, premii in valoare de 2.000 de dolari. "Groapa de gunoi" La intoarcerea in tara, Laura Sachelarie a acuzat starea jalnica a bazei materiale: "Rezultatele au fost deosebite, dar numai noi stim cum ne-am chinuit. Sa speram ca, in viitor, bazinul de la Braila va semana a bazin de inot si nu a groapa de gunoi". Ministrul Gingaras a afirmat ca "desi bazinul de la Braila nu apartine de MTS, voi incerca sa obtin fonduri pentru finalizarea lucrarilor la aceasta baza sportiva". Oricum, in ciuda saraciei crunte din natatia romaneasca, sportivii au obtinut cea mai buna performanta din istoria participarii la Mondiale, depasind cu mult previziunile oficialilor federali, care-si propusesera ca obiectiv cistigarea a doua medalii si calificarea in alte doua finale. MARGARIT BANUTA Flic-flack Banceu, la Ceahlaul Echipa de fotbal Ceahlaul Piatra-Neamt l-a achizitionat ieri pe mijlocasul de banda Alin Banceu, ultima oara la Universitatea Cluj, formatie nou-promovata in Divizia B. Banceu, care a semnat un contract pe un an, cu drept de prelungire pe inca trei ani, a evoluat, de-a lungul timpului, la FC National si la prim-divizionara olandeza Fortuna Sittard. In perspectiva disputei cu Dinamo, partida programata simbata si contind pentru prima etapa din Divizia A, Ceahlaul se bazeaza pe traditia favorabila. "Sintem increzatori, tinind cont ca in ultimele sase partide oficiale nu am pierdut in fata echipei Dinamo", a declarat ieri presedintele Stefan. (D.C.) Voicu navetistu' Fotbalistul Ionut Voicu a facut in ultimele zile naveta Bucuresti - Bacau, situatia sa urmind sa se definitiveze, in sfirsit, azi, cind va semna pentru gruparea lui Sechelariu un contract pe doi ani. Dupa ce s-a pregatit la Bacau sub comanda lui Mircea Rednic, fiind si prezentat, simbata seara, ca noua achizitie a celor de la FCM, micutul fundas lateral stinga a fost rechemat luni in Giulesti pentru a fi inregimentat de fosta sa echipa, Rapid. Dupa citeva ore de discutii, Dinu-Vama, cel care il are in proprietate pe fotbalist, a decis sa ii respecte acestuia dorinta, dindu-i drumul inapoi in Moldova. "Imi place la Bacau si vreau sa joc acolo", ar fi spus Ionut. (A.D.) "Pocaitul" s-a recules la Curtea de Arges Cristian Vlad a semnat, zilele trecute, un contract pe o perioada de trei ani cu noua sa formatie, FC Arges, punind astfel punct incertitudinii asupra viitorului sau. "Pocaitul", cum este poreclit de prieteni fostul international de tineret, a avut, luni seara, si o prima discutie cu Constantin Stroe, presedintele de onoare al gruparii din Trivale. Ieri la prinz, Cristi a dat o fuga la Curtea de Arges, unde, mai bine de o ora, s-a rugat pentru el si pentru noua sa echipa. "Pocaitul" a plecat apoi spre Pitesti, nu inainte de a-si achizitiona o icoana pictata pe lemn si o cruciulita. (A.D.) Lupi si artificii Petrolul Ploiesti va prezenta astazi, de la ora 19.30, lotul de fotbalisti si noii antrenori cu care "gazarii" ataca apropiata editie de campionat. In acest an, conducerea Petrolului a mutat spectacolul, care avea loc in mod obisnuit pe arena "Ilie Oana", pe scarile Palatului Culturii, situat in centrul orasului Ploiesti. In afara noului cuplu de antrenori (Marin Barbu-Ioan Nagy), fanii "lupilor galbeni" nu vor avea ocazia sa vada mari noutati, politica gruparii fiind aceea de promovare a tinerilor din pepiniera proprie ori din esaloanele inferioare. Cunoscutul interpret de muzica usoara George Nicolescu va cinta imnul "lupilor galbeni", dupa care vor urma recitalurile trupelor Divas si Toggy M. Ploiestenii vor avea parte, conform promisiunilor organizatorilor, si de un foc de artificii. (V.S., A.D.) Mika a pierdut setul Echipa armeana de fotbal Mika Astarak a pierdut partida disputata in etapa a 12-a a campionatului la un scor de tenis: 3-6. Autoarea performantei este Piunik Erevan, lider la zi. Mika Astarak, adversara formatiei FC Brasov in turul preliminar al Cupei UEFA, ocupa locul al saselea, cu 14 puncte. Echipa lituaniana Atlantas Klaipeda, care va da piept cu Rapid Bucuresti, tot in turul preliminar al Cupei UEFA, a terminat la egalitate, scor 0-0, meciul jucat pe teren propriu in compania campioanei FBK Kaunas.(M.B.) [17][pl.dll?rid=expresro] 