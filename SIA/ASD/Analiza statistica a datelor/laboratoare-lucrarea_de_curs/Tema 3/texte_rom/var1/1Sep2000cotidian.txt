 Explozie la un depozit de carburanti: un barbat carbonizat si altul ars grav O explozie deosebit de puternica a zgudit imprejurimile Fermei Loloiasca (fosta ferma avicola), din comuna prahoveana Tomsani, in seara zilei de miercuri. O cisterna care abia fusese golita de 10 tone de motorina s-a transformat intr-o gramada de fiare contorsionate, "explodind ca un pepene", dupa cum afirma martorii la cel mai grav accident de munca petrecut in acest an in judetul Prahova. In jurul orei 21.00, la punctul de lucru al SC Elandra SRL Ploiesti, din incinta Fermei Loloiasca, a sosit un transport de zece tone de motorina destinat functionarii utilajelor agricole. Doar trei din cele patru compartimente ale cisternei erau pline cu combustibilul necesar tractoarelor. Cisterna a fost golita in recipiente mai mici, in prezenta sefului fermei, inginerul Ion Stefan, si a mecanizatorului Emil Genosu. Pentru a se asigura ca in compartimentele cisternei nu a mai ramas nici o picatura de motorina, seful fermei, insotit de mecanizatorul Genosu, s-au apropiat de autocisterna. Fara sa stie ca in compartimentele cisternei s-a transportat benzina cu doar citeva zile in urma, Ion Stefan a aprins un bat de chibrit. Gestul i-a fost fatal pentru ca vaporii de benzina s-au autoaprins si au declansat catastrofa. Trei copii au ramas fara tata Explozia l-a aruncat pe inginerul Ion Stefan, in virsta de 49 de ani, chiar in interiorul cisternei in flacari. Mecanizatorul Emil Genosu, 33 de ani, a fost azvirlit la citiva metri distanta de cisterna. Trupul sau, in flacari, a fost stins de cei citiva martori ai teribilului accident de munca. Soferul cisternei, Cornel Dinu, a reusit, in acele clipe de cosmar, sa se urce la volan si sa traga masina mai departe de depozitul in care fusese scurs combustibilul si sa evite astfel o catastrofa si mai mare. Nimeni nu a stiut unde a fost aruncat trupul sefului fermei. Abia tirziu cineva a avut ideea sa se uite si in ceea ce mai ramasese din cisterna. L-au descoperit, complet carbonizat. Trei copii, doi minori si un student, au ramas fara tata in urma decesului lui Ion Stefan. VIOLETA STOICA Starea lui Emil Genosu este foarte grava Emil Genosu a fost adus, miercuri seara, in stare foarte grava, la Spitalul de Urgenta Floreasca din Bucuresti. Medicii spun ca sansele lui de supravietuire sint minime. Genosu are arsuri de gradele 3 si 4 pe 80 la suta din suprafata corpului. "Pe linga arsuri, tinarul a mai suferit un traumatism cranio-cerebral mediu si o contuzie abdominala. El este internat la Sectia Reanimare, este intubat si ventilat permanent", ne-a declarat Gabi Sasz, purtator de cuvint la Spitalul Floreasca. Structura anului scolar 2000-2001 Anul scolar 2000-2001 va avea 172 de zile lucratoare. Pentru anul de invatamint urmator, perioada de studii se va mari la 184 de zile, a anuntat Ministerul Educatiei Nationale. 1 Decembrie si 1 Mai sint zile libere. Structura anului scolar care a inceput astazi cuprinde doua semestre. Primul semestru se va desfasura astfel: 1 septembrie - 27 octombrie - invatamint; 28 octombrie - 5 noiembrie - vacanta; 6 noiembrie - 20 decembrie - invatamint; 21 decembrie 2000 - 4 ianuarie 2001 - vacanta de iarna; 8 ianuarie - 26 ianuarie - invatamint si 27 ianuarie - 4 februarie - vacanta intersemestriala. Cel de-al doilea semestru se va desfasura intre 6 februarie si 15 iunie. In aceasta perioada, elevii vor avea doua saptamini de vacanta, una de Pasti - in functie de structura confesionala a elevilor, si cealalta, fie legata de prima, fie intr-o alta perioada din semestrul al II-lea. VALENTINA FRASINEANU In cazul accidentului de la Tartasesti, Politistii dau vina pe bicicleta victimei ! Politistii din cadrul IJP Dimbovita, au audiat martorii care au asistat la accidentul care a avut loc, joi noaptea, pe raza comunei Tartasesti, judetul Dimbovita, dupa sesizarile facute de "Evenimentul zilei". Dupa cum am mai relatat, imediat dupa producerea accidentului, victima, Gabriel Andrei, de 14 ani, a fost lovit de sofer cu picioarele si amenintat cu pistolul. Luni seara, Gabriel a murit la Spitalul de Urgenta "Floreasca". Conform celor declarate de colonelul Marian Noe, seful serviciului de Politie Rutiera din IJP Dimbovita, pina in prezent s-a stabilit ca vina ar apartine atit conducatorului auto cit si victimei care a fost lovita de BMW-ul condus de Catalin Toma. Politistii sustin ca bicicleta pe care se afla adolescentul nu era echipata corespunzator. Cu toate acestea, Cristian Andrei, fratele victimei ne-a declarat ca bicicleta era dotata cu un "ochi de pisica" in partea din spate si, in plus, Gabriel avea si o lanterna cu care semnaliza. "Am si lanterna, si dinamul, si resturile de la farul din spate intr-o punga, acasa. Nu ne-a intrebat nimeni de ele nici atunci (n.r. - in noaptea producerii accidentului) si nici dupa aceea", sustine fratele lui Gabriel. PETRISOR CANA Dati-i o sansa Roxanei! Ciocotoiu Roxana-Stefania, 14 ani, din Bucuresti, strada Fabrica de Glucoza, nr. 5, sector 2, sufera de scolioza dorso-lombara dextroconvexa forma severa. Primeste lunar o pensie de boala, de 130.000 lei. Mai are o sora minora. Provine dintr-o familie modesta: tatal lucreaza ocazional la diferite firme de constructii, iar mama, casnica, ingrijeste cele doua fetite. Roxana a suferit, de curind, o interventie chirurgicala care a epuizat toate posibilitatile financiare ale familiei sale. Intrucit Roxana urmeaza, in continuare, un tratament extrem de costisitor, mama fetitei ii roaga pe toti oamenii de buna credinta si cu suflet de parintii sa le vina in ajutor. Persoanele interesate pot trimite contributiile lor in contul deschis, pe numele Ciocotoiu Cristina, la Banc Post - sucursala Floreasca: lei - 251101113705003789011; valuta - 251101213705003789013003. Trotuarele Iasiului sint curatate de prostituate La Iasi a devenit o moda ca prostituatele sa nu mai fie amendate, ci condamnate la munca in folosul comunitatii. Zilnic, magistratii de la Judecatoria Iasi "prescriu" fetitelor sute de ore la curatatul trotuarele pe care tot ele "lucrau" noaptea. Ieri s-a inregistrat insa un record, trei prostituate, Mihaela Daniela Stanescu, Sanda Alexandra Augustin si Rodica Enache au primit aproape 1.000 de ore de munca in folosul comunitatii. Masura judecatorilor s-a impus deoarece amenzile de ordinul citorva milioane de lei nu le afectau prea mult pe "fetite". CATALIN DUMITRESCU Spitalul din Onesti, aprovizionat de pacienti Spitalul municipal din Onesti este intr-o situatie dramatica. Conducerea institutiei a lansat o disperata campanie la posturile locale de radio si televiziune, prin care oamenii sint rugati sa doneze alimente sectiei de pediatrie a spitalului, acolo unde copiii internati nu mai au ce minca. In urma apelurilor umanitare - care au durat circa o saptamina - abia s-au strins citeva kilograme de orez si unele articole de imbracaminte. Sectia Pediatrie a spitalului incepuse saptamina cu doar 15 kilograme de orez si 15 kilograme de zahar in stoc, in conditiile in care furnizorii nu mai sint dispusi sa aprovizioneze spitalul fara sa-si incaseze banii. Medicii spun ca numai pentru copiii internati cu diaree ar fi nevoie, lunar, de circa 100 de kilograme de orez si 100 de zahar, nemaivorbind de ceilalti. In sectia pediatrie de la Onesti sint internati zilnic aproximativ 40 de copii, iar numarul celor arondati la sectie se apropie de 40.000. CRISTIAN GROSU R.A.R. vrea sa fie testat de firmele germane Conducerea Registrului Auto Roman doreste ca prestatia lucratorilor si aparatura institutiei sa fie, la rindul lor, testate. Verificarea activitatii RAR va fi facuta de una dintre reprezentantele unor firme care au traditie in domeniu. "Noi sintem obligati sa facem audit pentru toate unitatile service si toate statiile de inspectie periodica, pentru ca sa le autorizam. Dar si noi, la rindul nostru, ar trebui sa fim verificati. Cel mai bine ar fi sa ne testeze unitatile service cu traditie indelungata. Ne-am gindit la reprezentantele romanesti ale Porsche, Mercedes, BMW sau Opel. Ar putea fi oricare alta marca, nu musai cele enumerate, cu conditia sa aiba reprezentanta in tara noastra si sa aiba experienta in acest domeniu", ne-a declarat ing. Calin Hilohi, director in cadrul RAR. EUGENIA MIRCESCU Andreea, ai legatura! Esca a nascut prin cezariana Vedeta PRO TV Andreea Esca Eram (28 de ani) este, in sfirsit, mamica. Ea a nascut ieri, prin cezariana, la trei zile de la aniversarea sa, o fetita in greutate de doua kilograme si jumatate. Cel mai proaspat membru al familiei Eram, micuta Alexia Margot, este sanatoasa si masoara 46 de centimetri. Linga Andreea s-a aflat tot timpul Alexandre Eram, care a dorit sa stea in preajma sotiei sale si in timpul operatiei. Andreea este internata la Spitalul Sf. Pantelimon si a fost asistata la nastere de medicul Mihai Stanciulescu. ( S.E. ) La multi ani! Din punct de vedere bisericesc, de astazi a inceput anul 2001 Am intrat in mileniul al III-lea Spre deosebire de anul calendaristic, care incepe la 1 ianuarie, anul bisericesc incepe la 1 septembrie. Dupa traditia mostenita din Legea Veche, in aceasta zi (care era si inceputul anului civil la evrei) s-a inceput creatia lumii. Tot in aceasta zi si-ar fi inceput activitatea publica Iisus Hristos atunci cind a citit in Sinagoga cuvintele prorocului Isaiia, care profeteau despre sine: "Duhul Domnului peste Mine, pentru ca M-a uns ca sa binevestesc saracilor… sa vestesc anul milei Domnului" (Luca, IV;18-19). In centrul anului bisericesc stau sarbatoarea Invierii, cu saptamina Sfintelor Patimi dinaintea ei. Anul bisericesc ortodox se poate imparti in trei perioade: perioada prepascala (Nasterea lui Iisus Hristos); perioada pascala (Moartea si Invierea Sa) si perioada postpascala (Inaltarea Mintuitorului). Prin ciclul sarbatorilor Sinaxarului (calendarul sfintilor) se reinnoieste anual si se perpetueaza amintirea vietii si activitatii tuturor celorlalte persoane sfinte din istoria bisericii. MIHAELA ION In luna septembrie, Sudul tarii - devastat de seceta Caracterizare generala Luna septembrie va fi calda in jumatatea de sud a tarii. In restul teritoriului, temperaturile vor fi cele obisnuite pentru aceasta luna. Regimul pluviometric va fi deficitar in regiunile sudice. In rest, cantitatile de precipitatii vor fi in general normale, exceptind zonele de deal si de munte, unde cantitatile de apa cazute vor fi mai insemnate. Intervale caracteristice 1-6 IX : La inceput vremea va fi schimbatoare. Cerul va fi mai mult noros in nordul, centrul si estul tarii, precum si in zonele de deal si de munte, unde vor cadea ploi cu caracter de aversa si se vor semnala descarcari electrice. Izolat, mai ales la deal si la munte, cantitatile de apa vor fi insemnate. Vintul va sufla moderat, cu unele intensificari in zona montana. In celelalte zone, cerul va fi variabil, iar ploile pe arii restrinse. In ultimele zile vremea va deveni in general frumoasa. Cerul variabil va mai prezenta innorari temporare dupa-amiaza in zonele de deal si de munte, unde vor cadea averse de ploaie. Temperaturile minime vor fi cuprinse la inceput intre 10 si 18 grade C, mai coborite in depresiuni, iar ultimele nopti intre 4 si 14 grade C. Temperaturile maxime se vor situa intre 18 si 28 grade C, mai ridicate in sudul extrem la inceput. 7-9 IX : Vremea se va raci usor in jumatatea de est a tarii, unde si cerul va prezenta unele innorari mai accentuate si vor cadea ploi, care pot avea si caracter de aversa, insotite izolat de descarcari electrice si intensificari ale vintului. In restul teritoriului, vremea va fi in general frumoasa, iar ploile izolate. Temperaturile minime vor fi cuprinse intre 6 si 16 grade C, mai coborite in depresiunile din estul Transilvaniei si nordul Moldovei, iar cele maxime se vor situa intre 16 si 26 grade C, mai ridicate la sfirsitul intervalului in sud-vest. 10-15 IX : Vremea va deveni predominant frumoasa si calda, cu cerul mai mult senin in sudul tarii. In vest vor fi posibile innorari trecatoare, care vor favoriza ploi de scurta durata. Temperaturile minime vor fi cuprinse in general intre 9 si 15 grade C, iar cele maxime se vor situa intre 22 si 32 de grade C, izolat mai ridicate in sudul tarii. 16-20 IX : Vremea va deveni in general instabila si se va raci incepind din nord-vestul tarii. Cerul variabil va prezenta innorari mai frecvente in nordul, centrul si estul tarii, precum si la munte. Vor cadea ploi temporare ce pot avea si caracter de aversa. In zona de munte, la peste 1.800 m altitudine, trecator precipitatiile vor fi sub forma de lapovita si ninsoare. Vintul va sufla moderat cu unele intensificari mai ales in sud-estul tarii. Temperaturile minime vor fi cuprinse intre 4 si 14 grade C, mai coborite in depresiuni, unde vor exista conditii de producere a brumei, iar cele maxime se vor situa intre 15 si 25 grade C, mai ridicate in ultimele zile in sud-vest. 21-30 IX : Vremea va fi in general frumoasa, dar racoroasa noaptea si dimineata. Cerul va fi variabil, cu unele innorari in nord-estul tarii, unde vor fi posibile ploi slabe, izolate. Temperaturile minime vor fi cuprinse intre 2 si 12 grade C, izolat mai coborite in depresiuni, unde vor exista conditii de producere a brumei, dar si mai ridicate pe litoral. Temperaturile maxime se vor situa intre 17 si 27 grade C, mai ridicate in sud-vestul tarii. In zonele joase, izolat se va semnala ceata. Fenomene deosebite probabile - brume timpurii in decada a doua si a treia - mentinerea secetei in sudul tarii - lapovita si ninsoare la munte in decada a doua Examen de noapte la ASE Profesorul Nicolae Turcu de la Facultatea de Relatii Economice Internationale, a ascultat fara intrerupere 92 de studenti, timp de 21 de ore, pina la 5.20 dimineata In urma cu doua zile, 92 de studenti din anul II de la Facultatea de Relatii Economice Internationale din cadrul Academiei de Studii Economice din Bucuresti au avut programat examenul de Drept Comercial in sesiune de reexaminare. La avizier era pusa o nota pe care era scris ca s-a stabilit ca examenul sa inceapa la ora 8,00 dimineata. Studentii urmau sa sustina acest examen cu lector Nicolae Turcu. Cu toate ca ei au venit la ora stabilita, profesorul lor a ajuns abia la ora 2,00 dupa-amiaza, ora la care a inceput examinarea orala a celor prezentati. Profesorul Turcu a primit intr-o prima faza un grup de noua studenti, dupa care fiecare a intrat in sala de examinare. Dupa cum ne-au povestit participantii la examen, fiecare student intra in sala si, dupa ce alegea biletul cu subiectele, putea sa-si pregateasca raspunsurile pina cind ceilalti colegi erau examinati de profesor. Ultimul student a iesit din sala de examen... a doua zi dimineata, la ora 5,20. Fara sa isi faca vreo problema, Nicolae Turcu i-a tinut pe cei 92 de studenti in facultate toata noaptea. "Eu am intrat pe la 2,30 noaptea si am stat in sala cam o ora. M-a frecat prin toata materia, si in cele din urma, mi-a dat un amarit de 5,00", ne-a povestit unul dintre tineri. In urma examenului, sapte studenti au picat. Potrivit regulamentul ASE, studentii de anul II au dreptul sa dea acelasi examen numai de doua ori. Astfel incit, "ca un gest de ultima clementa, i-am trecut si pe cei care picasera, insa ei nu stiu inca. Dintre cei sapte, numai trei erau romani. M-am consultat si cu conducerea facultatii, cu decanul. Acesta nu a fost de acord sa-i trec, insa studentii au venit la mine si au inceput sa plinga, asa ca le-am dat 5,00", ne-a declarat Nicolae Turcu. Lectorul ocupa si functia de presedinte de sectie al Consiliului Legislativ. "Eu nu le-am spus sa vina la ora 8.00 dimineata, oricum eu nu puteam sa sosesc atunci, ci numai dupa-amiaza pentru ca veneam direct de la birou. Nu a fost intentia mea sa-i tin in examen toata noaptea, dar se facuse prea tirziu si nu mai puteam sa-i impart in grupe, astfel incit examinarea sa se faca in doua zile. In mod normal, fiecare student are timp de gindire 20 de minute. Nu puteam sa-i examinez pe toti in aceeasi zi, insa de la secretariat fusesem anuntat ca sint numai 25 de studenti care intra in reexaminare. Eu am vrut sa-i ajut si nu e vina mea ca au stat in facultate toata noaptea. Oricum, majoritatea studentilor aveau si alte examene, si nu se poate sa dai doua examene in doua zile. Asa ca am fost nevoit sa-i ascult pe toti in aceeasi zi", a declarat profesorul de Drept Comercial. ROBERTA VORNICU 