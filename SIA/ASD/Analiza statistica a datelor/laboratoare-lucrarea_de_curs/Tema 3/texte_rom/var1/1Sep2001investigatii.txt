 Razboiul de la Sibiu se duce pentru Razbunarea lui Costeiu Cu citeva luni in urma, "Evenimentul zilei" a fost intoxicat de o disputa ce tine de citiva ani in judetul Sibiu. Ea vine de la faptul ca in 1994, directorul Directiei Generale a Finantelor Publice si Controlului Financiar de Stat, Petre Iclazan, a semnalat o subevaluare a Societatii Comerciale "Balanta" S.A. din Sibiu. Era vorba de un milion de marci, ras dintr-un condei. Directorul finantelor de la Sibiu s-a batut ca evaluarea sa fie corecta si banii virati in contul statului. In plus, a trimis politiei sibiene si dosarul unei manevre esuate. In anul 2000, Eftimie Costeiu, unul dintre actionarii importanti de la "Balanta" S.A., a devenit presedintele Consiliului Popular Judetean. De atunci a inceput razboiul crunt, pe viata si pe moarte, impotriva directorului Iclazan. Un ziarist de la "Evenimentul zilei" a fost pacalit. Dar campania impotriva directorului de la finantele sibiene continua si in alte ziare, pacalite si ele sau convinse de o cauza ce seamana mai degraba a razbunare. I.V. TOPORAS Fara sa vrea, vocalistul Tano a facut un serviciu politistilor Gashka a adunat in arest trei capi ai lumii interlope Reglarea de conturi intre membrii clanului Duduianu si prietenii vocalistului de la "Gashka", Andrei Calin, a avut un efect surprinzator - trei dintre cei mai importanti capi ai lumii interlope bucurestene au fost arestati: Vaduva Miltiade, zis "Seif" (31 de ani), actualul lider al clanului Duduianu, Adrian Mogos (34 de ani), liderul unei grupari din comuna Pantelimon, si Bebe Barbulescu, zis si Bebe Camataru, liderul unei grupari din Ferentari. Mogos, care se afla in conflict cu Miltiade, a intervenit in favoarea cintaretului de la Gashka si l-a chemat in ajutor si pe Bebe Camataru impotriva rivalilor din clanul Duduianu. Urmarea a fost insa surprinzatoare pentru toti cei trei capi si unii dintre oamenii lor deoarece nu se asteptau ca, in urma unui conflict aparent minor, sa fie saltati de politie. Conform unor surse politienesti, cele trei grupari conduse de Miltiade, Mogos si Camataru sint cunoscute pentru trafic cu carne vie, prostitutie si proxenetism. Incidentul care a avut loc joi in fata Spitalului "Sf.Pantelimon" a fost urmat de retinerea a noua persoane. Pe linga cei trei lideri ai lumii interlope, a fost retinut si un membru al trupei Gashka, Ionel Papuc ( 26 de ani). In urma cercetarilor, s-a stabilit ca scandalul presarat cu focuri de arma a izbucnit in jurul orei 9.30, dupa ce "Seif" si fratele sau, Gheorghe Vaduva (26 de ani), zis "Albert", au venit in fata blocului in care locuia Calin si i-au cerut acestuia sa coboare pentru a discuta despre unele neintelegeri aparute intre cintaret si tigani. Conform celor spuse de Calin, ar fi fost vorba despre o plingere pe care el a depus-o la Sectia 12 Politie, in care sustine ca a fost tilharit duminica trecuta. Cert este ca, dupa ce Calin a refuzat sa coboare in fata blocului, asa cum i-au spus Duduienii, "Albert" i-a spart cu pumnul parbrizul masinii, un BMW cu numarul de inmatriculare B-71-SAM. La rindul sau, Andrei Calin a telefonat mai multor prieteni care i-au sarit in ajutor. Grupul de circa 10-15 persoane s-a urcat in mai multe masini si s-au indreptat spre casa lui "Seif". Grupul lui Calin s-a intilnit cu fratii Vaduva la intersectia soselei Pantelimon cu strada Gentianei. In acel moment, dintr-o masina neidentificata inca de politisti, s-au tras trei focuri de arma. Cele doua tabere s-au dispersat imediat. Politistii veniti la fata locului au mai gasit un tub si un cartus de calibru 9 milimetri. Dupa primele verificari, politistii din sectorul 2 au identificat 14 persoane care au participat la incident. Dintre acestia, trei au fost retinuti joi: Miltiade Vaduva, Adrian Mogos si Alexandru Badut, 31 de ani. In noaptea urmatoare "mascatii" de la SPIR au descins in mai multe locuinte din Pantelimon si Ferentari. In cele din urma au mai fost prinsi Gheorghe Gusa (26 de ani), Cristian Putaru (27 de ani), Viorel Voicu (24 de ani) si Mihai Paun (39 de ani). Toti cei noua au fost sanctionati pentru tulburarea linistii si ordinii publice. In plus, Judecatoria Sectorului 3 a emis si un mandat de cinci zile pe numele acestora pentru a permite politistilor administrarea de probe. PETRISOR CANA Tano a plecat in turneu in Moldova Tano a plecat ieri dupa-amiaza spre Botosani. "Ma simt usurat ca am plecat din Bucuresti, dupa tot ce s-a intimplat. Avem o serie de concerte la Botosani, Suceava si Putna. Dar o sa ma intorc luni si am deja inima strinsa. Sint multumit de felul in care s-a miscat politia. M-a chemat domnul Coman, de la Sectia 12, si mi-a explicat exact. Ei si-au facut datoria. Din pacate, eu am picat la mijloc si toti par a fi impotriva mea acum. Au fost retinute citeva persoane si nici macar nu m-am gindit ca se va sfirsi asa. Pur si simplu am ramas ferm pe pozitie, pentru ca mi s-a parut normal sa fac asta. Am fost agresat, am fost tiharit. Nu poti sa stai, pur si simplu, fara reactie. N-am nici un pic de dusmanie. Asa a fost sa fie! Nu stiu ce se va intimpla mai departe, dar simt ca am picat la mijloc si sint presat din toate partile". DIANA EVANTIA BARCA Tinara careia medicii i-au reimplantat bratul a murit Elena Ghica, tinara in virsta de 19 ani careia i-a fost reimplantat bratul, a decedat ieri noapte, in jurul orei 23,00, la Spitalul Clinic de Urgenta "Prof. Dr. D. Bagdasar". Fata fusese victima unui accident de munca: in timp ce curata un malaxor la fabrica de piine unde era angajata, o mina i-a fost smulsa pur si simplu de la umar. Decesul fetei s-a produs ca urmare a unor insuficiente multiple ale functionarii unor organe (ficat, rinichi) ca si din cauza unor complicatii cardio-respiratorii. "In cazuri de striviri si smulgeri de membre, apar de multe ori produsi toxici in zonele afectate, care duc la aparitia unor insuficiente multiple ale functionarii organelor. Acestea sint suprasolicitate si se blocheaza", ne-a explicat dr. Gheorghe Vasilescu, purtatorul de cuvint al spitalului. El mai spune ca tinara a primit tratament preventiv pentru aceasta situatie, insa nu a avut efect. Rudele fetei sint hotarite sa dea in judecata medicii ca si pe patronul fabricii de piine Pamukkale unde fata era angajata fara forme legale. "Ni s-a spus ca fabrica a fost inchisa, insa imediat dupa moarte fetei am fost acolo si am vazut ca isi desfasurau in continuare activitatea", ne-a declarat Ovidiu Gafton, unchiul Elenei. Cadavrul fetei a fost depus la Institutul de Medicina Legala "Mina Minovici", iar medicii vor face autopsia abia luni. Reprezentantii Colegiului Medicilor din Bucuresti spun ca in acest caz nu este vorba de culpa medicala si ca nu vor deschide nici o ancheta. (G.R., T.D.) Bila alba / Bila neagra Guvernul Romaniei Guvernul a adoptat, in ultima sa sedinta, o serie de reglementari foarte drastice privind regimul trecerii frontierei. Astfel, politistii de frontiera romani ii vor putea opri pe conationalii nostri care nu prezinta garantii ca se pot intretine prin mijloace proprii in timpul calatoriilor in Occident. Mai mult, trecerea ilegala a frontierei altor state va fi tratata de catre autoritatile de la Bucuresti ca si trecerea frauduloasa a frontierei Romaniei. Coroborate cu sporirea pedepselor pentru traficul cu fiinte umane, aceste masuri pot sa creasca sperantele in ridicarea regimului de vize impus Romaniei de catre tarile Uniunii Europene. Acum, urmeaza problema aplicarii corecte a acestor masuri. Pe de o parte, nu trebuie comise abuzuri asupra cetatenilor de buna credinta. Pe de alta parte, paznicii frontierelor trebuie sa se dovedeasca incoruptibili. Societatile de Investitii Financiare Detin o treime din capitalul social al economiei romanesti si reprezinta interesele a sute de mii de actionari. Dar nu pot fi controlate de catre actionarii dispersati pe intreg teritoriul tarii. O adunare generala adevarata n-ar putea avea loc nici pe cel mai mare stadion al tarii. Reprezinta surse ale clientelismului politic, consiliile de administratie fiind controlate de oamenii partidelor aflate la putere. Sint surse de bani pentru conducatorii plasati prin consiliile de administratie ale societatilor la care SIF-urile sint actionari. Paradoxal, dar chiar SIF-urile vor ramine pirghiile de control ale politicului in economie, atunci cind statul, de bine de rau, va privatiza in intregime partea pe care o mai detine in economie, prin intermediul APAPS. SIF-urile constituie cea mai reprezentativa creatie a "capitalismului de stat" romanesc. Telefonul cititorului "Nu cumva RADET foloseste banii pentru a umfla lefurile angajatilor?" La intrebarea pusa de ziarul nostru, cititorii si-au exprimat dezaprobarea fata de faptul ca vor fi nevoiti sa scoata din buzunar mai multi bani pentru intretinere, in conditiile in care, spun ei, veniturile sint, si asa, insuficiente pentru un trai decent. O parte din cititorii "Evenimentului zilei" se tem ca banii pe care populatia ii da in plus pentru consumul de gigacalorii servesc la cresterea salariilor angajatilor Radet. - "Pretul pentru energia termica ar fi justificat cu o singura conditie: daca ar creste, simultan cu cresterea pretului, valoarea pensiilor si a salariilor. Altfel, vom asista la o nationalizare a apartamentelor, care vor trece in proprietatea statului pentru neplata datoriilor locatarilor". (Marian Grigore, - "Nu consider justificata aceasta majorare a gigacaloriei. Se cere o suma imensa de bani, care nu este folosita pentru cheltuieli, ci pentru plata unor salarii". (Radu Iordan, Bucuresti) - "Sunt administrator de bloc si nu sint de acord cu toate "minunile" astea, pentru ca nu sint deloc justificate. Mai bine s-ar face in asa fel incit banii respectivi sa nu mai ajunga direct la Radet. In felul acesta, nu s-ar mai face majorari". (Cristina Avacaritei, Bucuresti) - "Consider ca sint total nejustificate preturile pentru intretinere. Nimeni nu calculeaza ce va face o familie cu un copil mic, al carei venit este de doua milioane de lei pe luna, familie care mai are si alte cheltuieli in afara de intretinere!" (Cristina Stoicanu, Bucuresti) Miercuri, 5 septembrie, va avea loc importantul meci Ungaria - Romania, din preliminariile CM. Acesta va fi si debutul lui Hagi pe banca tehnica. - Credeti ca ar fi cazul ca Hagi sa intre si pe teren, ca jucator? Asteptam raspunsurile dvs. la numarul de telefon 01.202.20.00 sau pe adresa de e-mail: danieln@expres.ro Infiintate pentru a administra actiunile a noua milioane de cetateni, fostele FPP-uri au ajuns vaca de muls pentru politicieni Baronii SIF SIF-urile, fondurile de investitii dezvoltate din fostele Fonduri ale Proprietatii Private, au devenit adevarate state in stat. Greu de spus daca SIF-urile au fost concepute pentru acumularea de putere economica in folosul unui cerc restrins de politicieni, ori s-au predat treptat politicului. Oricum, aceste institutii create pentru administrarea actiunilor detinute de peste noua milioane de cetateni s-au transformat in centre de putere incontrolabile din afara. Cu un pachet initial de 30 la suta din toata economia romaneasca, adica din fiecare societate de stat (de la Sidex pina la BCR), SIF-urile s-au dovedit uneori o frina in calea capitalismului si nicidecum un promotor al ei, cum era de asteptat (privatizarea Bancii Agricole, de exemplu, a fost intirziata de interventiile SIF). Pentru a-si mentine privilegiile, sefii SIF-urilor au avut grija sa pastreze un actionariat farimitat, adica neputincios. Desi legea permite oricui sa aiba cinci la suta din actiunile de la SIF, administratorii SIF-urilor au elaborat un statut care interzice ca un actionar sa detina mai mult de 0,1 la suta din actiunile SIF. Toate acestea nu ar fi fost posibile fara cointeresarea politicului. La aproape 10 ani de la aparitie, consiliile de administratie ale fondurilor sint intesate cu parlamentari. Alungati din consiliile de administratie ale regiilor de stat, parlamentarii s-au regrupat intr-un loc mai caldut - SIF-urile. Si este vorba de nume influente in politica romaneasca. Mai mult, o buna parte dintre acesti parlamentari fac parte din comisii-cheie ale celor doua Camere: Comisia de buget, finante si banci, Comisia SIE sau Comisia SRI. SIF-urile au pus mina, astfel, pe cele mai importante pirghii ale statului: legislativul, serviciile secrete si controlul asupra acelor institutii care au dreptul de a trage la raspundere SIF-urile. Categoria "servicii secrete" Dintre cei 12 parlamentari strecurati in consiliile de administratie ale celor cinci SIF-uri, opt fac parte din partidul de guvernamint - PSD, trei sint de la PD si unul singur apartine grupului parlamentar PNL. Deputatul PSD de Vrancea, Ristea Priboi, nu este un parlamentar oarecare. Nici nu se stinsesera bine ecourile internationale iscate de stirea ca serviciile secrete din Romania sint controlate de un fost angajat al acestora, cind Ristea Priboi s-a consolat cu alte comitete si comitii. In martie a.c., parasea fortat presedintia Comisiei pentru controlul Serviciului de Informatii Externe (raminind, totusi, un simplu membru al acesteia), iar in aprilie, aparea brusc in conducerea SIF Oltenia. Priboi mai ocupa postul de secretar al Comisiei pentru aparare, ordine publica si siguranta nationala, din Camera Deputatilor. Pozitii din care va avea intotdeauna un ochi pe documentele secrete care pot privi, de exemplu, activitatea SIF-urilor. Categoria "ambasadori" Senatorul PSD Oliviu Gherman, numit de curind ambasador la Paris, reprezinta un caz aparte - postul din CA al SIF Oltenia constituie probabil doar o sinecura pentru subventionarea cheltuielilor pe care Gherman le va face in cea mai scumpa capitala a Europei. Categoria "noi facem legea" Un grup cu totul si cu totul special de parlamentari platiti de SIF-uri il reprezinta membrii din comisiile economice ale Camerelor. Aici se construiesc, deci, inclusiv regulile dupa care joaca cele cinci fonduri pe piata de actiuni. In momentul de fata, tocmai se lucreaza la o lege privind SIF-urile. Orice banuiala privind favorizarea acestora devine fireasca - cit de impartiala poate fi abordarea acestei legi daca initiatorii ei sint direct interesati, in calitate de administratori ai fondurilor? Viorel Stefan, senator PSD de Galati, este presedintele Comisiei pentru buget, finante si banci, comisie care decide si soarta SIF-urilor. Face parte din aceasta comisie permanenta inca din legislatura trecuta, mai precis, din aprilie 1997. Viorel Stefan este, concomitent, membru in CA la SIF Muntenia, presedinte al Asociatiei Armatorilor si Operatorilor Portuari - Fluviali din Romania, precum si membru al Comisiei Nationale de Control Financiar PSD. Senatorul PD Viorel Marian Pana este unul dintre cei mai vechi membri ai CA de la SIF Muntenia. Anul trecut era presedinte al Bursei Bucuresti, presedinte al subcomisiei parlamentare pentru piata de capital, secretar al Comisiei de buget, finante, banci si membru in CA la SIF Muntenia. Notorietatea i-a crescut brusc anul trecut. Adus pentru audieri la comisia special constituita ca sa investigheze prabusirea FNI, arestatul Stefan Boboc a fost retinut de senatorul Pana pentru o intrevedere intre patru ochi, desi nu exista aprobarea procurorului pentru un asemenea tete-a-tete. Din aceasta cauza, Viorel Marian Pana si-a dat demisia fortat din PD, in iunie 2000, raminind independent pina la alegerile din noiembrie. Senatorului PNL de Bacau Dan Constantinescu, ales in CA de la SIF Muntenia, nu i se poate reprosa calitatea de economist. Si el este membru al Comisiei senatoriale pentru buget, finante si banci, intre 1988 si 1990 a lucrat in Ministerul Finantelor, apoi a fost director si vicepresedinte la Elvila, iar in 1996 a devenit presedintele SAFI. Categoria "nici altii nu strica" Ceilalti parlamentari fac si ei parte din diferite comisii de reforma, privatizare, industrie sau agricultura, si au o biografie interesanta. Deputatul PSD de Ilfov si membru CA in SIF Oltenia Victor Neagu a devenit celebru in calitate de secretar de stat la Ministerul Agriculturii si director al Centrului de Perfectionare Stefanesti. Numele sau a fost pomenit de Corpul de control al guvernului trecut in legatura cu schimburi ilegale de terenuri si construirea, cu bani de la bugetul Ministerului Agriculturii, a unui bloc destinat conducerii Centrului Stefanesti. El, personal, a ocupat trei apartamente. Aristide Roibu (PSD), supranumit de ziaristi "senatorul - slanina", este membru in CA de la SIF Moldova. Si-a dobindit renumele dupa ce a pacalit niste investitori elvetieni carora le-a luat totul, inclusiv slanina din camara. Pe timpul lui Ceausescu a lucrat la Politia Capitalei. Deputatul PSD Cristian Dumitrescu ocupa un loc in SIF-ul cu cei mai multi parlamentari in CA, respectiv SIF Muntenia. A fost membru marcant PD. Senatorul PSD de Bacau, Octavian Opris, este si el parlamentar cu state vechi (din prima legislatura) si beneficiar de indemnizatie de la SIF Moldova. Fiul sau, procurorul Octavian Opris, a fost acuzat de frauda electorala, impreuna cu soferul lui Dan Matei Agathon. Deputatul PD Gheorghe Albu, SIF Transilvania, a ocupat in legislatura trecuta un loc in Comisia comuna de ancheta privind modul de finantare a partidelor in campaniile electorale 1990, 1992, 1996. A fost ales in aceasta comisie dupa ce presa a publicat dosarul "Sun Oil", din seria "Bani pentru partide". Impreuna cu Radu Berceanu, Corneliu Ruse si Nicolae Staiculescu, Albu a fost pus sub acuzatia ca ar fi primit pentru partid 100 de milioane de lei de la omul de afaceri Liviu Nita, in schimbul mijlocirii unor contracte cu rafinarii din subordinea SNP Petrom. Ultimii doi, deputatii PSD Constantin Teculescu si Virgil Popa, sint membri ai CA de la SIF Muntenia. Categoria "prietenii politicii" Chiar daca nu sint parlamentari, asta nu inseamna ca ceilalti membri in comitetele de administratie ale SIF-urilor nu sint politicieni sau nu au macar legaturi cu lumea politicii. Dana Mariana Barb, de la SIF Muntenia, este sora premierului Adrian Nastase. Dumitru Bontas - prieten cu Viorel Hrebenciuc nu este numai membru in CA al SIF Moldova, ci si membru in CA al Casei Judetene a Asigurarilor de Sanatate. Ioan Rus, de la SIF Banat - Crisana, este prefect PSD de Alba; Mihai Fercala, presedintele SIF Transilvania, este membru al Comisiei Nationale de Control Financiar PSD; Dan Constantin Vasiliu (SIF Moldova) a fost deputat PNTCD; Marian - Jean Marinescu a fost, pina la ultimele alegeri, prefect PD in judetul Dolj. Alexandru Albu (PSD) - a fost parlamentar al partidului de guvernamint, iar acum a ramas "doar" in CA de la SIF Muntenia. Si enumerarile ar putea continua. MARIANA BECHIR LIDIA MOISE "Nascute" de popor, "infiate" de baroni In 1992, "proprietatea intregului popor" s-a impartit dupa o lege emisa de guvernul Roman: 70% din capitalul societatilor de stat raminea in administrarea FPS si 30 la suta intra in proprietatea FPP-urilor (denumite ulterior SIF-uri). In 1992, FPP-urile au penetrat pentru prima data consiliile de administratie ale tuturor firmelor de stat, cu misiunea de a gestiona cit mai profitabil actiunile celor peste noua milioane de actionari rezultati din "marea privatizare". Sub pretextul ca fructifica actiunile detinute de aproape jumatate dintre cetatenii tarii, administratorii FPP, si, mai apoi, ai SIF-urilor, si-au construit o sursa de venituri fantastice, fara a risca propria avere sau propriile economii. Angajatii importanti si sefii SIF-urilor sint, pe de o parte, angajati ai SIF (de unde ridica lunar niste sume de bani), dar si reprezentanti ai SIF-urilor in administratia societatilor la care SIF-urile sint actionare (de exemplu, la banci). Indiferent de profitul SIF-urilor si, ca atare, de dividendele pe care le primesc actionarii marunti, ei, oamenii SIF, iau citeva sute de dolari pe luna pentru reprezentarea de la SC Venus, de exemplu. Pentru a pastra aceasta "vaca de muls", administratorii SIF au avut grija sa-si ia masuri de protectie. Desi legea permite achizitionarea unui pachet de cinci la suta din actiunile SIF, nimeni nu poate cumpara mai mult de 0,1 la suta, deoarece asta este limita impusa prin statutul SIF-urilor, o reglementare oarecare care n-ar trebui sa fie mai presus de lege. In acest fel, se pastreaza un actionariat farimitat si neputincios. Daca nivelul maxim de cinci la suta ar fi respectat, fotoliile membrilor CA-urilor s-ar zgiltii serios. Pentru justificarea ocolirii legii, sefii SIF mentioneaza riscul unei preluari agresive de catre "grupuri de interese obscure" (citat din Marian Viorel Pana, senator si membru in CA de la SIF Muntenia). O treime din avutia nationala Desi initial FPP-urile, acum transformate in SIF-uri, au primit pachete de actiuni la diverse companii de stat care reprezentau 30% din patrimoniul national, in prezent, suma capitalurilor lor sociale nu depaseste 100 milioane de dolari. Astfel, SIF Banat Crisana are un capital social de 548,8 miliarde lei (peste 18 milioane dolari), SIF Moldova, 519 miliarde lei (17,3 milioane dolari), SIF Transilvania, 546 miliarde lei (18,2 milioane dolari), SIF Muntenia, 696,1 miliarde lei (23,3 milioane dolari), iar SIF Oltenia are un capital de 580,1 miliarde lei (19,4 milioane dolari). La finalul anului fiscal 2000, SIF-urile au oferit dividende in jurul a 200 de lei pe actiunea cu valoare nominala de 1.000 lei, dar pe care piata o cota mai putin. Unde "cinta" SIF-urile In portofoliul masiv al SIF-urilor se gasesc pachete de actiuni la marile banci comerciale romane. Acolo, initial, SIF-urile au detinut cam 30% din capitalul acestora. E drept ca uneori (vezi cazul Bancorex si, recent, Banca Agricola) au pierdut platind pretul administrarii defectuoase. SIF-urile au facut si ulterior plasamente in banci private cu capital strain, de exemplu Demir Bank. Le gasim prezente si in companiile de asigurari, la Asirom, (SIF Oltenia), Ardaf (alaturi de FMOA, falimentara Banca Albina!, Rompetrol etc.), la aproape toate companiile de turism - (Venus SA, Felix SA, Mamaia SA, Neptun), ca si la Sidex, Tepro, Oltchim Rm. Vilcea, si lista este tot atit de lunga ca si cea a societatilor comerciale care au rezultat din economia socialista. Membrii CA ale SIF-urilor cistiga intre 350 si 500 dolari pe luna Un membru in CA al unui SIF cistiga lunar intre 350 dolari (SIF Banat Crisana) si 500 dolari. Nu este singura posibilitate de cistig oficial. SIF-urile au pachete de actiuni la 2.293 de companii comerciale, din care 1.405 sint listate fie pe Bursa, fie pe Rasdaq. Seful de cabinet al deputatului PRM Damian Brudasca: "Il cunosc destul de bine pe iranianul Reza Kaja" Scandalul declansat prin vinzarea trustului "Fundatia-Editura Revista Romania Mare", pe doar doua milioane de lei, unei "fantome" (deocamdata) cu pasaport iranian, este de-abia la inceput. Pe baza documentelor oficiale se poate spune, cu certitudine, ca C.V. Tudor a vindut "Romania Mare", iar noul patron al societatii poarta numele de Reza Kaja si are domiciliul in capitala Iranului, Teheran. Pina la un raspuns calificat al autoritatilor romane, obligate sa se autosesizeze si sa clarifice aspectele penale ale afacerii, continuam propriile investigatii pentru descilcirea itelor acestei tranzactii. (Dan Badea) Deputatul Brudasca - expresia prieteniei peremisto-iraniene Damian Brudasca, deputat PRM de Cluj, este presedintele grupului parlamentar de prietenie cu republica islamica Iran. Incercind sa-l contactam pe deputatul Brudasca, am sunat la biroul lui parlamentar din Cluj. I-am explicat sefului de cabinet din Cluj ca ne intereseaza cine este Reza Kaja. "Il cunosc destul de bine pe Kaja, dar n-as putea sa va spun unde poate fi gasit. Cu citeva luni in urma, iranianul a fost si la Cluj. Din cite stiu eu, Reza Kaja lucra la Ambasada Iranului de la Bucuresti. Va dau mai bine numarul de mobil al deputatului Brudasca, pentru ca el il cunoaste foarte bine", ne-a spus seful de cabinet. L-am contactat telefonic pe deputatul PRM, care a negat insa orice legatura cu misteriosul iranian. "N-am auzit in viata mea de Reza Kaja. Desi il cunosc foarte bine pe ambasadorul Iranului la Bucuresti (n.r. - Ahmad Fardhosseini), cu care sint in strinse relatii de prietenie, el nu mi-a vorbit niciodata de aceasta persoana, si nu pot sa stiu daca lucreaza sau nu la ambasada. Si oricum nu pot sa fac nici o declaratie pina nu iau legatura cu domnul senator Corneliu Vadi Tudor", ne-a spus deputatul Brudasca. Este greu de crezut ca o tranzactie prin care "Romania Mare" a fost vinduta unui cetatean iranian sa nu fi ajuns la urechile celor doi prieteni, deputatul Brudasca si ambasadorul Iranului. Am incercat marea cu degetul si am cerut informatii despre Kaja direct la ambasada. Consilierul Eghbali ne-a spus ceea ce ne asteptam, ca nu-l cunoaste pe Reza Kaja. "Nu avem nici o data despre aceasta persoana si nu rezulta ca ar fi lucrat in ambasada, cel putin dupa Revolutia Islamica. Iranul are 70 de milioane de locuitori, dintre care 3 milioane sint in strainatate. Cetatenii iranieni aflati in strainatate nu vin la ambasadele Iranului decit daca au probleme", ne-a declarat Eghbali. Intr-o tara vestita pentru servicii secrete necrutatoare, extrem de atenta cu cetatenii care calatoresc in strainatate, este putin plauzibil faptul ca Reza Kaja, cumparatorul unei reviste cu multiple legaturi in serviciile secrete romanesti, sa nu fie cunoscut de diplomatii iranieni de la Bucuresti. SORIN CEHAN Revista scrisa de "fantome" Senatorul si presedintele PRM, Corneliu Vadim Tudor, este printre putinii daca nu singurul redactor sef al unei reviste care nu face public colectivul redactional si societatea care editeaza respectivul organ de presa. Cautind in arhiva revistei, observam ca, in anul 1990 si, sporadic in 1991, Vadim a publicat totusi caseta redactionala. Astfel, in nr. 70 al revistei, din 1 noiembrie 1991, apare in cartus mentiunea ca "Publicatia apare sub egida Fundatiei si a Editurii Romania Mare". Dupa ce Vadim si fratii sai au transformat Fundatia Romania Mare intr-un SRL, probabil ca, si sub imperiul amenintarilor proceselor penale pe care Vadim a inceput sa le piarda, dar si pentru a nu se spune ca Fundatia este o pusculita de facut bani pentru partidul care abia luase fiinta, tribunul nu si-a mai publicat nici colectivul redactional si nici numele societatii care editeaza revista. Aceasta in ciuda obligatiei constitutionale care il obliga pe editor sa raspunda civil "pentru creatia adusa la cunostinta publica" (art. 30 din Constitutie). Or, din 1991 si pina in prezent, Vadim nu a mentionat in revista sa niciodata cine editeaza "Romania Mare". (C.L.) Mariana Takacs si-a inmormintat sotul in timp ce acesta se afla la munca in Ungaria Mortul viu Un anunt publicat de catre IPJ Cluj, la inceputul lunii august, intr-un ziar local, ii ruga pe toti cetatenii care recunosc cadavrul dintr-o fotografie sa sune la cel mai apropiat post de politie. Mariana Takacs, despre al carei sot, plecat la munca in Ungaria, nu mai avea de multa vreme vesti, a crezut ca este vorba despre el. Ea s-a prezentat, impreuna cu politistii, la IML Cluj pentru recunoasterea cadavrului. Chiar daca a avut dubii, acestia au convins-o ca este vaduva. A luat acasa mortul, aflat in stare de descompunere si i-a facut o inmormintare crestineasca. La scurt timp, insa, auzind grozavia, barbatul s-a intors la ea, viu si nevatamat. Acum, politistii si legistii incearca sa se spele pe miini, dind vina ba unii pe altii, ba pe rudele "mortului". Si nimeni nu stie cine a fost ingropat. Francisc Takacs (33 de ani) a plecat la mijlocul lunii mai sa lucreze pentru o firma de constructii din Ungaria. Timp de trei luni nu a dat nici un semn de viata familiei. "A trimis bani de vreo doua ori, dar n-a vorbit niciodata la telefon si nici nu a scris vreo scrisoare. Cind am stiut ca trebuie sa vina acasa si nu venea, m-am ingrijorat si mai tare. Am crezut ca a fost atacat de hoti care i-au furat banii si l-au omorit", povesteste Mariana, sotia lui. De aceea, atunci cind a auzit ca intr-un ziar a fost publicata fotografia unui cadavru neidentificat, gasit spinzurat in Padurea Faget, s-a dus la politie. "Cel din fotografie avea o anumita asemanare cu sotul meu, dar nu convingatoare. La morga, ne-au prezentat un barbat in stare avansata de putrefactie despre care politistii si legistii mi-au spus ca este sotul meu". Dovada smocului de par Mariana Takacs le-a spus celor competenti ca sotul ei are o inaltime de 1,72 m, in vreme ce cadavrul masura 1,84 m, dar acestia au considerat ca este vorba despre un amanunt neimportant. "Au vrut sa scape de un caz si au profitat ca eram tare necajita. Atunci i-am sunat pe cumnatii mei, rugindu-i sa vina la morga sa-si recunoasca fratele". Starea de confuzie a fost amplificata si mai tare in momentul in care la Institutul de Medicina Legala Cluj au fost chemati fratii lui Francisc. Unul dintre acestia, Petre, povesteste ca in momentul in care a vazut cadavrul, unul dintre medicii legisti a smuls din capul acestuia un smoc de par. "Mi-a spus ca are aceeasi culoare cu parul meu. Eu personal va spun si acum, atunci am crezut ca este fratele meu. Cu toate ca mortul era negru la fata si avea viermi, am crezut ca era fratele meu". Dupa presupusa identificare, politistii s-au grabit sa incheie toate actele necesare pentru ca presupusul Francisc Takacs sa poata fi ingropat crestineste, in cimitirul reformat din satul Buza, judetul Cluj. La inmormintarea lui Francisc Takacs au venit peste 400 de sateni din 11 sate. "Chiar daca copiii mei mi-au spus ca se afla intr-un sac, am hotarit ca trebuie sa cumpar un sicriu cit mai bun si am dat 4 milioane pe el. Dupa ce a sicriul a fost coborit in groapa am podit groapa cu scinduri de stejar ca nici un pic de pamint sa nu ajunga pe copirseu. Dupa asta am facut o pomana mare, asa cum se obisnuieste la noi n sat", povesteste mama lui Francisc, Ilonka. "Mortul" si-a vizitat mormintul Dupa doua zile, insa, a cazut trasnetul: cel pe care presupuneau ca l-au ingropat a dat telefon din Ungaria. "A doua seara, a venit la mine o prietena din sat care mi-a spus ca a sunat Francisc la telefon si mi-a spus ca mai suna seara si sa venim la telefon". La inceput, aceasta veste li s-a parut o farsa proasta, dar cind l-au intrebat pe inviatul Francisc Takacs de unele lucruri pe care numai el le putea sti, membrii familiei si-au dat seama ca au ingropat pe altcineva. Ilonka Takacs spune ca nu ii pare rau ca a ingropat un crestin, dar ar vrea sa stie cine este adevaratul mort. "Nu imi pare rau de nimic, pomana sa fie pentru sufletul lui, dar nu doresc la nimeni in lume sa treaca prin ce am trecut eu cind am crezut ca mi-am ingropat copilul". Mortul viu Francisc Takacs a venit din Ungaria si si-a vizitat mormintul. "Un prieten de-al meu din Buza, cu care ma aflam la lucru in Ungaria, mi-a spus ca a dat telefon acasa sa vada ce s-a mai intimplat nou si ai lui i-au spus ca a murit Francisc Takacs. Atunci am aflat totul", povesteste el. "Dupa ce m-am intors in tara, am fost la politie si la Starea civila unde mi s-au anulat toate actele de deces". Francisc Takacs este hotarit sa dea in judecata IPJ Cluj si IML Cluj pentru faptul ca si-au batut joc de el si de familia lui. Politistii se apara cu declaratiile rudelor La rindul lor, cei incriminati spun ca ei nu sint de vina din moment ce la dosarul aflat la politie exista declaratii ale membrilor familiei prin care acestia recunosc ca mortul este Francisc Takacs. Purtatorul de cuvint al IPJ Cluj, locotenent Simona Pintea, a declarat ca, totusi, cercetarile in acest dosar au fost reluate, pentru stabilirea identitatii mortului. La rindul lui, directorul IML Cluj, medic legist Marius Vartic, sustine ca medicul care efectuat necropsia cadavrului, Costel Siserman, a eliberat certificatul constatator al mortii pe baza procesului-verbal de identificare emis de IPJ Cluj. "Referitor la faptul ca medicul legist ar fi participat la identificarea cadavrului, cred ca membrii familiei l-au confundat pe acesta cu un laborant autopsier, care avea in ingrijire cadavrul respectiv. Medicii legisti nu participa niciodata la identificari de cadavre", a spus directorul Vartic. MIHAI SOICA Romania, tara producatoare si exportatoare de droguri Trei evenimente din ultima saptamina au rasturnat la 180 de grade imaginea despre locul Romaniei in lumea drogurilor. La Oradea, secretara unui senator facea parte dintr-o filiera columbiana. La Iasi, o familie de romani a obtinut prima recolta de canabis, pe lotul agricol din comuna natala. La Bragadiru, linga Bucuresti, s-au descoperit zilele acestea doua laboratoare clandestine de droguri sintetice. Daca pina anul acesta, Romania figura in analele politiilor, serviciilor secrete si organismelor specializate din toata lumea ca placa turnanta pe ruta balcanica a drogurilor, de acum se poate vorbi clar despre tara noastra ca despre un adevarat paradis al producerii si exportului de droguri. Droguri pe plantatie, la Iasi Pe 29 august, Centrul Zonal de Combatere a Crimei Organizate si Antidrog Iasi a decapitat "reteaua Vulpe", prima familie de moldoveni care a plantat si recoltat droguri in cantitati industriale. Fratii Radu, Dan si Iulian Vulpe, impreuna cu Alexandru Chiriac, toti din Iasi, au fost prinsi in timp ce intentionau sa comercializeze cantitatea de 40,3 kg de canabis, pe care au recoltat-o de pe un teren apartinind parintilor fratilor Vulpe, din satul Bosia, comuna Ungheni, si a socrilor lui Iulian Vulpe, din comuna Aroneanu. Surse din DGCCOA mentioneaza ca in Romania nu se produc seminte de canabis, acestea fiind importate fie din tarile occidentale, fie chiar din tarile din Orientul Mijlociu, care produc efectiv aceasta planta halucinogena. De la inceputul anului si pina in prezent, in Romania au fost capturate aproape 20 de tone de droguri, la Constanta, Bucuresti si in alte puncte fierbinti din tara. Saptamina aceasta, au fost facute, la Oradea si Giurgiu, alte doua importante capturi de droguri. Astfel, la Oradea a fost arestata Daniela Delia Popa, secretara senatorului PSD(fost PRM) Vasile Duta, care a primit de la fostul ei sot, plecat in Columbia, peste 14 kilograme de cocaina pe care a distribuit-o in scoli si baruri. La nici doua zile dupa ce s-a facut public cazul de la Oradea, politistii bucuresteni au retinut citiva cetateni turci care introdusesera in Romania, prin Vama Giurgiu, circa 12 kg de amfetamina, utilizata la producerea drogurilor sintetice. Omul de afaceri turc Deniz Celikoglu, patron al firmei SC "DC Software" si specialist in chimie, impreuna cu soferii Mehmet Nadir Katmer si Aygordu Huseyn au fost arestati. Droguri de export - made in Bragadiru Politistii de la Brigada Antidrog au descoperit, joi seara, un depozit de substante si materii prime, utilizate la fabricarea drogurilor sintetice, situat in comuna Chiajna, sat Dudu (Ilfov). Aici au fost descoperite 13,6 grame de substante in amestec cu amfetamina pentru tablete, 150 de kilograme de fenitilina, 20 de kilograme de stearat de magneziu, 25 de kilograme de lactoza si 10 kilograme de talc, compusi chimici care, potrivit locotenent-colonelului Marioara Marian - specialist chimic in cadrul DCCO -, folosesc, alaturi de amfetamina, la fabricarea comprimatelor cu simbolul "Captagon". Potrivit specialistilor de la Antidrog, din cantitatea de amfetamina confiscata, cea mai mare captura de acest gen din Romania, se puteau obtine, in combinatie cu celelalte substante, aproximativ 350.000 de tablete, care valoreaza pe piata drogurilor aproximativ doua milioane de dolari. Generalul Mihai Stoica a precizat ca tabletele erau preparate la Bragadiru, laboratorul clandestin functionind intr-un service auto, proprietatea cetateanului turc Karsli Halil Ibrahim (56 de ani). Cei doi au fost retinuti pentru complicitate la prepararea si distribuirea stupefiantelor. Persoanele retinute de politistii de la Antidrog, printre care cetatenii turci Mehmet Nadir Katmer (46 de ani), Aygordu Huseyn (29 de ani) si Celikoglu Deniz (46 de ani), acesta din urma are studii de specialitate in chimie, asupra carora s-au gasit aproape 12 kilograme de amfetamina in valoare de aproape doua milioane de dolari, fac parte dintr-o retea foarte bine structurata, a precizat generalul de brigada Stoica. Seful DCCO a afirmat ca, prin intermediul acestei retele, era alimentata cu droguri sintetice atit piata romaneasca, cit si cea internationala, in special cea din Europa centrala si de est. "Pentru depistarea si prinderea traficantilor am lucrat luni intregi impreuna cu ofiteri ai serviciilor secrete turce, dar si cu Politia de Frontiera si cu ofiterii de la UM 0962. Nu am anihilat intreaga retea, insa este o chestiune de scurta durata", a precizat ofiterul. CHRISTIAN LEVANT PETRISOR CANA Canabis in curtea directorului Politistii de la Centrul Zonal de Combatere a Crimei Organizate si Antidrog Iasi au descoperit in curtea lui Dumitru Chenciu (51 de ani), din Husi, directorul unei fabrici de incaltaminte, patru plante de canabis. Chenciu a declarat politistilor ca in primavara a adus pamint din afara localitatii pentru a-si nivela gradina si ca, peste citva timp, au aparut aceste plante de care nu stia nimic. Testele au confirmat prezenta drogului si faptul ca plantele sint cele din care ar fi putut iesi aproximativ opt kilograme de materie prima pentru obtinerea canabisului sau a marijuanei. Directorul Dumitru Chenciu a fost prezentat procurorilor Parchetului de pe linga Tribunalul Vaslui care i-au intocmit dosar penal. MIHAI VALERICA [23][pl.dll?rid=expresro] 