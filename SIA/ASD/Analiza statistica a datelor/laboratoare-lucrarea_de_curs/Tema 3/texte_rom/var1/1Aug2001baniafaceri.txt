 Anca abandoneaza cantitatea pentru calitate Afacere cu haine unicat si accesorii din piele Dupa 1990, in Galati au aparut zeci de case de moda - mici ateliere de confectii, cu acte in regula. Unii designeri s-au pierdut pe drum, inghititi de concurenta, altii si-au facut loc pe piata, creindu-si un nume, fara a avea o afacere de proportii. Anca Mocanu s-a facut cunoscuta prin ideile sale: "extravagante" - le-au numit unii, "cool" - le-au spus altii. Anca a avut deja nenumarate prezentari de moda. Ea este unul dintre creatorii care nu s-a imbogatit de pe urma creatiilor sale pentru simplul motiv ca a refuzat sa lucreze in "serie", preferind modelele unicat. Pasiunea de a fi "unicat" Inainte de 89, Anca Mocanu imagina modele de rochii trasnite in apartamentul parintilor ei. Era eleva la liceu cind aparea cu tinute considerate de colegi iesite din comun. Pe vremea aceea, putini stiau ce inseamna "houte couture" sau cu ce se maninca o parada de moda. Anca isi prezenta propriile creatii printre colegi, ea fiind si model. La 17 ani a avut primele cliente - doamne din lumea buna "de partid". In 1988 a devenit studenta la facultatea de sudura, pentru ca "inginerii erau viitorul tarii". A continuat sa creeze rochii, costume si chiar rochii de mireasa, cistigindu-si clientela printre profesoare si colege. Facea bani de buzunar, dar se despartea cu greu de creatia sa. Dupa trei ani a abandonat facultatea, considerind ca, oricum, ar fi cel mai "groaznic" inginer de pe fata pamintului. In 1992 si-a deschis propria casa de moda: "Brokart". "Casa de moda" era, de fapt, o camera intr-un pod. Catre atelierul ei s-au indreptat multe manechine si doamne din Galati, dorind sa fie imbracate de "Brokart" si sa abordeze stilul Ancai. Tinara si-a cistigat un bun renume de designer, fara a avea pregatire in acest sens. Si-a creat propriul stil: cu accesorii din piele si picturi aplicate pe materiale. La toate reuniunile mondene galatene a devenit la moda stilul "Brokart" S-a mai extins putin Anca si-a mutat sediul atelierului, facind dintr-un apartament de doua camere un fel de salon de primire pentru cliente. Spatiul a fost decorat cum nu se poate mai bine, Anca punindu-si amprenta pe tot ce o inconjoara. Ea are peste 300 de comenzi pe an: "Nu m-am imbogatit din ceea ce fac si am facut pina acum. E o pasiune nebuna, cistig atit cit sa nu zic ca muncesc degeaba. Ma gindesc, poate, ca exista un vid in legislatie in ceea ce ii priveste pe cei ca mine. Am o firma mica, am doar trei angajati. E adevarat, am masini de cusut performante, masini de sulfilat si presa de calcat. Cred ca sint singura care nu s-a gindit sa lucreze pe sistemul de serie. Nu am vrut. Mie imi plac lucrurile unice. Fiecare femeie vrea sa fie unica, sa aiba o tinuta personala numai a ei, care sa o reprezinte. Imbrac o femeie in functie de personalitatea pe care o are, in functie de stilul ei. Poate ca daca as fi lucrat in serie pentru diverse magazine, as fi avut o afacere mai infloritoare. Dar cred ca mi-am respectat principiile si ma simt bine asa. As muri de plictiseala sa lucrez in serie". Bine se simt si clientele "Brokart". Anca a avut, in decursul anilor, circa zece prezentari de moda, una dintre acestea - desfasurata la Muzeul de Arta Vizuala - fiind cu totul iesita din comun datorita modului de abordare. Prezentarea a avut loc in aer liber, cu reflectoare si artificii. Anca a preferat sa cistige un nume bun, in detrimentul a ceea ce se cheama "afacere de succes". Pentru ea e mai mult pasiune si mai putin afacere: "Nu pot sa spun ca nu ma intereseaza banii, as minti. Dar pun mai mult pret pe munca mea, pe modelul care urmeaza sa iasa dintr-o schita". Iesite din comun sint accesorile din piele, realizate manual: cercei, bratari, cordoane si coliere. Desi multa lume a sfatuit-o sa isi breveteze macar linia de accesorii, Anca s-a comportat ca o adevarata artista, a lucrat inainte fara sa isi bata capul cu cifre si brevete, imaginind modele care sa faca femeile unice. ALINA COMSA-DURBACA Salariile medii pe economie sint sub pragul saraciei Romanii au cistigat in iunie 3,43 dolari zilnic Institutul National de Statistica (INS) a anuntat ca in luna iunie salariul mediu brut pe economie a fost de 4.280.633 lei, iar cel mediu net de 2.981.495 lei. Echivalat in dolari - la un curs mediu leu-dolar pentru luna iunie de 28.952,47 lei -, salariul brut a fost de 147,85 dolari, iar cel net de 102,97 dolari. Aceasta inseamna ca salariul mediu net orar al unui roman (la un program de 8 ore/zi) a fost de 42 de centi. Ceea ce pentru o zi de munca inseamna 3,43 dolari, suma situata sub pragul saraciei, definit de Banca Mondiala la 4 dolari. Desi INS a aratat ca, in comparatie cu luna mai, in iunie atit salariul mediu brut, cit si salariul mediu net au crescut cu 2,5%, respectiv 2,3%, acest lucru nu s-a datorat unei cresteri economice care sa genereze o majorare salariala la nivelul tuturor ramurilor industriale, ci a avut la baza acordarea unor indexari doar in anumite ramuri, a unor prime din fondul de salarii, din profitul net si a unor prime de vacanta. Totodata, in anumite ramuri industriale (industria extractiva a petrolului si gazelor naturale, de prelucrare a titeiului, cocsificarea carbunelui si tratarea combustibililor nucleari), cistigurile salariale au scazut in iunie fata de mai, ca urmare a realizarii unei productii pe stocuri si diminuarii cantitatilor supuse prelucrarii. Cele mai mari cistiguri medii nete pe economie s-au inregistrat in institutiile financiar-bancare - 7.431.009 lei (257 dolari) si in transporturi aeriene - 6.799.615 lei (235 dolari), iar cele mai mici in productia de mobilier - 1.975.393 lei (68 dolari). DAN ANDREI DUMITRU OVIDIU ZARA Emisiuni de titluri de stat Ministerul Finantelor Publice (MFP) anunta populatia ca va prelungi, intre 31 iulie si 10 august, doua emisiuni de titluri de stat. Este vorba de certificatele de trezorerie cu scadenta la trei luni si dobinda anuala 34a si de titlurile de stat cu scadenta la sase luni si dobinda anuala de 36a. Certificatele de trezorerie ale ambelor emisiuni au valori nominale de 1.000.000 de lei, 5.000.000 lei, 10.000.000 lei, 20.000.000 lei, 50.000.000 lei si 100.000.000 lei. Desi scopul declarat al prelungirii emisiunilor de titluri de stat este "protejarea economiilor populatiei si pastrarea lor in deplina garantie", ceea ce este o realitate, nu trebuie uitat ca statul se imprumuta de bani de la populatie pentru a-si plati cheltuielile neacoperite prin incasarile din venituri. Sintem deci creditorii statului in momentul cind cumparam certificatele de trezorerie. LIDIA MOISE Incep sa se stearga penalitatile Sidex Ovidiu Musetescu, ministrul autoritatii pentru privatizare (APAPS), a anuntat ca in cursul acestei saptamini va fi nominalizata echipa guvernamentala care, impreuna cu comisia de negociere pentru privatizarea Sidex, va asigura montajele financiare pentru anularea penalitatilor combinatului, restructurarea datoriilor si preluarea la Agentia pentru Valorificarea Activelor Bancare (AVAB) a unor creante de la alte societati care acum apartin de Sidex. Musetescu a precizat ca Sidex detine creante la Tepro Iasi si Fenitub Bucuresti. Ministrul a spus ca se va adopta un act normativ cu putere de lege, in care toate creantele vor fi convertite in actiuni, concomitent cu anularea penalitatilor si majorarilor de intirziere. Conform APAPS, pe 31 decembrie 2000, Sidex avea contractate credite interne de 900,27 miliarde lei, iar valoarea creditelor externe se ridica la peste 1.870 miliarde lei. In privinta creditelor de care a beneficiat combinatul galatean, Musetescu a aratat ca unele dintre acestea, acordate de stat Sidex-ului, au fost folosite ineficient. De remarcat ca Grupul LNM ISPAT si-a aratat disponibilitatea de a prelua si o parte din Tepro Iasi. In acest context, Musetescu a precizat ca "daca Grupul LNM Ispat este interesat si de Tepro, va trebui sa vina sa negocieze separat". OVIDIU ZARA Au inceput negocierile pentru privatizarea RAFO Onesti APAPS a deschis plicurile depuse pentru cumpararea a 60a din actiunile RAFO Onesti. Singura oferta depusa a fost cea a unui grup de investitori, dintre care cele mai importante firme sint Canion Services si Imperial Oil, ultima avindu-l printre actionari pe Corneliu Iacobov. Imperial Oil detine si Rafinaria Darmanesti. Practic, ieri s-a desfasurat prima negociere a ofertantilor cu reprezentantii APAPS, negociere care vor dura citeva luni, timp in care rezultatele partiale sint confidentiale. APAPS a pus trei conditii primordiale celor care intentioneaza sa cumpere RAFO: sa investeasca in rafinarie 80 de milioane de dolari; sa aiba 100 de milioane de dolari pentru repornirea acesteia, din care 70 de milioane pentru primele 90 de zile; sa stinga datoria de 14 milioane de dolari a rafinariei catre firmele Glencore si Mansfield. CLAUDIU TARZIU Cereti si vi se va da! Proiecte finantate de Uniunea Europeana Firmele private, organizatiile non-profit sau institutiile de formare si ocupare profesionala pot obtine fonduri nerambursabile pentru derularea proiectelor ce vizeaza actiuni de calificare/recalificare a fortei de munca, facilitarea accesului la angajare al somerilor si integrarea sociala a categoriilor defavorizate. Delegatia Comisiei Europene si Ministerul Dezvoltarii si Prognozei au lansat ieri licitatia deschisa pentru proiecte care urmeaza sa fie finantate pe baza programului comunitar "Coeziune Economica si Sociala". Bugetul pentru aceasta licitatie este de 24,65 milioane de euro, din care 18 milioane de euro provin de la Uniunea Europeana, iar 6,65 milioane de euro reprezinta cofinantare de la bugetul de stat. Pe baza acestei scheme de finantare nerambursabila pot fi finantate proiecte care au acoperire regionala, implementate in cel putin doua judete (100.000-300.000 euro/proiect) si proiecte mici cu impact la nivel local (10.000-50.000 de euro). "Resursele umane joaca un rol important in economiile in tranzitie, mai ales ca forta de munca reprezinta un atu pentru Romania. Aceasta licitatie va oferi asistenta pentru intarirea capacitatii fortei de munca de a fi mai bine adaptata la economia de piata. In plus, va sustine integrarea sociala a grupurilor dezavantajate cum ar fi persoanele cu handicap, tineri care au iesit din institutiile de ocrotire, femei care se reintorc pe piata muncii, someri cu virsta peste 45 de ani", a declarat ieri Simon Mordue, coordonatorul Asistentei de Preaderare din cadrul delegatiei Comisiei Europene in Romania. La licitatie pot participa atit firme private, cit si Camere de comert, agenti de ocupare si formare profesionala, universitati, institutii de cercetare. Solicitantii trebuie sa stie ca finantarea nerambursabila nu poate depasi 60a din costurile totale ale proiectului, restul urmind sa fie suportat de catre solicitant. Cererile de finantare urmeaza a fi depuse la Agentia pentru Dezvoltare Regionala din regiunea unde va fi aplicat proiectul. Termenele-limita de depunere a solicitarilor de finantare sint 30 octombrie 2001 si 22 februarie 2002 - in cazul proiectelor foarte mari care necesita mai mult timp pentru pregatire. Un solicitant poate depune mai multe cereri de finantare, pentru proiecte diferite. NICOLETA BURTAN Termene anuale privitoare la impozitul pe venitul global (IVG) 30 noiembrie - data pina la care platitorii de salarii si de venituri asimilate salariilor au obligatia sa solicite pentru anul urmator formularele de fise fiscale de la unitatea fiscala in a carei raza teritoriala isi au sediul sau domiciliul, sau unde sint 1-5 ianuarie - angajatii permanenti care au realizat in anul precendent si alte venituri de natura celor care se globalizeaza sint obligati sa instiinteze in scris angajatorul despre acest 31 ianuarie - angajatorul depune de la unitatea fiscala fisele 1 (FF1) neregularizate, precum si fisele fiscale 2 28/29 februarie (ultima zi a lunii februarie) - angajatorul depune de la unitatea fiscala fisele fiscale 1 31 martie - depunerea declaratiilor speciale si a 30 iunie - depunerea declaratiilor informative de catre platitorii de venituri cu regim de retinere la sursa. OVIDIU ZARA Precizare In legatura cu stirea aparuta in cotidianul "Evenimentul zilei" din care reiese ca dl presedinte Ion Iliescu a fost somat sa depuna Declaratia de venit, facem urmatoarele precizari: - Ministerul Finantelor Publice a trimis contribuabililor scrisori personalizate, ca o modalitate suplimentara de informare in legatura cu obligatia depunerii declaratiei de venit. - Domnul presedinte Ion Iliescu si-a indeplinit indatoririle sale de contribuabil, depunind in termen declaratia de venit. - Declaratia aparuta in cotidianul dumneavoastra este inexacta si nu apartine domnului secretar de stat Gheorghe Oana. In baza bunei colaborari cu cotidianul dumneavoastra, va rugam sa publicati integral precizarea Ministerului Finantelor Publice. Secretar de stat, GHEORGHE OANA Cum sa iti cheltui banii Nici o vacanta fara muzica Fara indoiala, vara se asculta cea mai multa muzica. In discoteci, la plaja, la coltul blocului. Toata lumea e fascinata de ritmurile de dans. Daca inca nu v-ati cumparat un casetofon poate ca e cazul sa va ginditi ce fel de casetofon vi s-ar potrivi si sa va procurati unul. Inainte de a va decide pentru un anumit model, e bine sa stiti cu precizie pentru ce anume il veti folosi. In caz ca doriti sa organizati petreceri acasa, cumparati-va un casetofon cu difuzoare puternice, cu o putere cam de 100W-200W. Bineinteles, trebuie sa va asumati si un "mic" risc: acela de a va trezi cu vecinii pe cap. Casetofoanele difera, in functie de greutate si de performante. Cele mici au in jur de 3-5 kg. Cele mari ajung si la greutatea de 20-30 kg (inclusiv boxele). Firmele producatoare urmaresc sa-si atraga clientii prin fabricarea de aparate cit mai usoare. Ideal ar fi ca aparatul dumneavoastra audio sa aiba si functie autorevers. Datorita acestei functii, nu veti mai avea batai de cap atunci cind se va termina caseta. In caz ca doriti un casetofon la care sa puteti asculta si altceva decit muzica pe care o aveti inregistrata pe caseta, va sfatuim sa va luati un radiocasetofon. Pe piata exista anumite casetofoane sau radiocasetofoane cu memorie. Gratiei acestei calitati, puteti stoca orice melodie doriti sau puteti programa casetofonul sa reproduca melodia dvs. preferata la comanda. Atunci cind alegeti un anumit model de casetofon, asigurati-va ca are iesire pentru casti. Avantajul este ca veti putea asculta, la orice ora din zi si din noapte, muzica, fara sa deranjati. De obicei, aceasta mufa este compatibila cu orice tip de casti, indiferent de producatorul casetofonului. Pe linga calitatea redarii, un alt criteriu dupa care puteti alege un aparat audio este calitatea inregistrarii. Bineinteles ca nu toate casetofoanele au functie recorder, adica de inregistrare, insa acest lucru nu trebuie sa va impiedice sa faceti distinctia calitate-pret. Asa ca, inainte sa aruncati banii pe o combina muzicala sau pe un radiocasetofon, faceti un mic test pe loc: luati doua casete, una cu muzica si una neinregistrata. Apoi apasati tasta "rec" a casetofonului, adica tasta de inregistrare. Daca vi se pare ca pe caseta noua se aud zgomote puternice de fond sau bruiaje, mai bine renuntati la ideea achizitionarii acelui aparat. Daca sinteti o persoana mai comoda, va puteti cumpara un casetofon cu telecomanda. Acesta este ceva mai scump decit casetofonul clasic, insa merita toti banii. MARINA ENE Combina muzicala Samsung, la pretul de 7.749.000 lei - putere a difuzoarelor 2x40W; - 3 CD-uri; - autorevers; - tuner FM/MW; - dublu casetofon. Combina muzicala Sony , la pretul de 14.199.000 lei - putere a boxelor 100W; - tuner FM/MW cu 30 statii presetate; - prevazuta cu CD; - prevazuta cu dublu casetofon cu mod de redare aleator, continuu si repetitiv; - copiere la viteza marita; - telecomanda; - consum redus de energie. - putere muzicala 2x36W; - volum multicontrol; - prevazut cu CD; - functie de autorevers; - radio cu tuner FM/MW; - memorie de 40 programe; - timer; - greutatea 7,8 kg. - autorevers; - 5 difuzoare: cele doua din fata cu o putere de 200W, cele doua din spate de 25W, cel din centru 50W; - radiocasetofon cu tuner FM/MW; - memorie 30 programe; - 3 CD-uri. - amplificator de 400W; - functie autorevers; - cd player; - memorie 30 programe; - ceas; - doua boxe. - stereo; - FM/MW; - inregistrare dintr-o singura apasare; - redare continuua si copiere rapida; - se opreste singur la terminarea casetei; - prevazut cu borna pentru casti; - operare la priza si la baterii. - tuner analogic FM/MW/LW/SW; - microfon incorporat; - oprire automata; - mufa pentru casti. Arme impotriva tintarilor In timpul verii, numarul insectelor care zboara in jurul nostru, care ne inteapa si ne provoaca indispozitii, creste considerabil. Dintre toate, cele mai suparatoare sint tintarii. Copiii sint tinte usoare si atragatoare pentru tintari, deoarece pielea lor este mai fina si mai frageda. In casa, este recomandat sa folositi un insecticid cu miros slab sau cu miros cit mai putin chimic (difuzoare cu ultrasunete, luminari cu lamiita, difuzoare electrice cu tablete etc.). Oricare ar fi insecticidul ales, aveti grija cu micutii care ating totul! O alta solutie ar fi sa folositi o plasa contra tintarilor, a viespilor, a taunilor sau a insectelor tiritoare. Unele plase sint, deja, imbibate cu insecticid; in caz contrar, puteti cumpara insecticidul de la farmacie. Evitati produsele pentru indepartarea insectelor care se aplica pe piele, caci nu sint eficiente si, deseori, sint contraindicate la copiii mici, putind crea reactii adverse chiar si adultilor. Daca totusi cadeti victima intepaturilor, uleiul de lavanda este un remediu foarte eficient, in special daca ati avut de-a face cu albine, viespi sau tintari. O alta masura preventiva ar fi sa ocoliti locurile "riscante", cum sint mlastinile, gradinile de zarzavat, iazurile sau apele statatoare, unde tintarii isi depun ouale. Pe piata puteti gasi o mare diversitate de produse menite sa inlature insectele nedorite, de la clasicele plase de tintari pina la modernele aparate cu ultrasunete. Plasele de tintari pot fi mobile, din fibra de sticla, din sirma de aluminiu, cu cadre si cutie din profile de aluminiu. Se pot instala in rame - in exterior, si sub forma de draperii, in interior. Aparatele contra tintarilor sint cu pastile, cu rezerve lichide, cu ultraviolete sau cu termostat, acestea din urma putind fi lasate in priza un timp indelungat. DAN-ANDREI DUMITRU Protejati-va parul cu balsam! Anotimpul secetos nu este intotdeauna benefic pentru parul dumneavoastra. Vara, parul se poate deshidrata foarte usor, din cauza lipsei umezelii din atmosfera. Exista totusi un remediu pentru prevenirea deteriorarii sau deshidratarii parului: balsamul. In functie de marca acestuia, pe piata veti gasi produse pentru orice tip de par. Nu este adevarat ca numai parul uscat are nevoie de balsam dupa spalat. Chiar si parul gras ar trebui tratat. Balsamul de par protejeaza parul si impotriva factorilor nocivi, cum ar fi poluarea. In functie de firma producatoare, balsamul poate avea diferite calitati. In general insa, mai toate balsamurile au proprietatea de a "hrani" radacina parului cu elemente nutritive suplimentare si de a intretine luciul natural. Balsamul de par se aplica intodeauna pe parul proaspat spalat si se lasa sa actioneze. Fiecare balsam are inscriptionat pe ambalaj timpul de actionare. Acesta difera in functie de marca. Unele actioneaza dupa 5 minute, altele chiar din primul minut. Parul vopsit sau supus unor tratamente chimice, precum permanentul, are nevoie de o intretinere suplimentara. Spre deosebire de parul normal, cel vopsit se deshidrateaza mult mai usor. Solutia e aceeasi: balsamul de par. Pe piata veti gasi: Balsam de par Gerovital Cosmetic pretul estimativ 21.000 lei - nu are consistenta bogata; - cantitate 250 ml; - este special destinat pentru intretinerea zilnica a parului; Balsam de par Shauma pretul estimativ de 29.000 lei; - contine vitamine; - cantitate 200 ml; - este disponibil pentru diferite tipuri de par: deteriorat, normal, uscat; - are consistenta bogata; - nu curge atunci cind il aplicati pe par; Balsam de par Londial la pretul de 35.000 lei; - este puternic hidratant; - miros placut; - cantitate 250 ml; - disponibil pentru mai multe tipuri de par: uscat si deteriorat, vopsit si normal; Balsam de par Revlon la pretul de 70.000 lei; - cantitate 300 ml; - actioneaza in scurt timp de la aplicare; - destinat parului normal; uscat; deteriorat sau vopsit; MARINA ENE Agentia de turism Pelerinaj 2000 functioneaza ilegal Ministerul Turismului atrage atentia celor care intentioneaza sa apeleze la serviciile agentiei de turism Pelerinaj 2000 ca aceasta isi desfasoara activitatea in afara legii. In urma unui control al Ministerul Turismului, agentiei Pelerinaj 2000 i-a fost suspendata licenta de functionare si a fost amendata cu suma de 15 milioane de lei pentru refuzul nejustificat de a restitui turistilor sume importante in valuta, incasate in contul unor prestatii pe care agentia nu le-a mai efectuat. In vederea stoparii activitatii ilegale a agentiei de turism Pelerinaj 2000, Ministerul Turismului a sesizat Ministerul de Interne pentru inceperea cercetarilor si intocmirea dosarelor de urmarire penala a vinovatilor. NICOLETA BURTAN [23][pl.dll?rid=expresro] 