 Un val de violenta fara precedent face ravagii la sud de Dunare Bulgaria, zguduita de razboiul mafiilor Bulgaria se confrunta, in ultimele luni, cu un val de violenta fara precedent, fiind inregistrat un numar ingrijorator de crime, carora le cad victime de la personaje proeminente sau capi ai lumii interlope pina la adolescenti si chiar copii. Rafuielile intre bande de raufacatori si reglarile de conturi au devenit o realitate obisnuita in aceasta tara, iar numarul celor care mor in urma acestor lupte l-a depasit deja pe cel al victimelor inregistrate in ultimul an in conflictul interetnic din Kosovo. "Nu exista razboi intre grupurile mafiote, ci numai lupte locale in care in ultimele 12 luni au cazut 732 de victime", constata cu amara ironie cotidianul sofiot cu cel mai mare tiraj "Trud", comentind declaratia ministrului de interne Iordanov, care aprecia ca situatia in tara este normala. In decurs de numai o luna si-au pierdut viata citiva traficanti de narcotice, proprietarul celei mai mari companii din Balcani pentru CD-uri pirat, poreclit "Macaroana", cinci politisti, un vames corupt despre care se crede ca a finantat partidul la putere, doi copii si o batrina, aceasta din urma violata de maniaci sexuali. Unul dintre liderii Uniunii Fortelor Democrate, partid aflat la putere, a fost batut crunt in strada, la numai 20 de metri de sectia de politie. Picatura care a umplut paharul a fost impuscarea unei fete in virsta de 16 ani de catre un ofiter de politie beat, incident petrecut luni seara, in centrul Sofiei. "Sintem o tara putreda, in care tinerii mor pentru nimic", a declarat pentru "Trud" prietenul fetei. Premierul bulgar Ivan Kostov i-a cerut ministrului de interne Emanoil Iordanov sa prezinte, pina cel tirziu vineri, un proiect de combatere a acestui fenomen ingrijorator. Guvernul ameteste electoratul, scormonind in afacerile fostei puteri Problema violentelor de tot felul inregistrate in ultimul timp este deosebit de delicata pentru guvernul Kostov, in conditiile in care cursa electorala din luna iunie se anunta foarte strinsa. Cu numai cinci luni inainte de alegeri, UFD nu doreste schimbari in guvern. Propaganda oficiala insista pe succesele inregistrate in procesul de integrare europeana si incearca sa devieze atentia alegatorilor spre furturile bancare din perioada guvernarii fostilor comunisti. Cele mai dure lovituri la adresa guvernantilor nu au venit insa din partea stinga a spectrului politic, ci de la fostul ministru de interne din guvernul Kostov, popularul general Bonev, care a facut dezvaluiri senzationale despre finantarea ilegala a UFD prin devierea, spre casieria partidului, a unei parti importante din taxele de tranzit incasate la punctele de granita. Un alt general, fost sef al Serviciului pentru lupta contra crimei organizate si consilier parlamentar UFD, Kiril Radev, a declarat ca doua dintre victimele ultimului val de violenta, printre care si "Macaroana", au cotizat cu sume care depasesc 100 000 de dolari la ultima campanie electorala a UFD. Seful politiei bulgare, obligat sa demisioneze Seful politiei bulgare, generalul Vasil Vasilev, a demisionat ieri, in contextul amplului scandal public declansat de cresterea exploziva a criminalitatii, transmite Reuters. Purtatorul de cuvint al politiei bulgare a refuzat sa precizeze motivele demisiei generalului Vasilev. Reprezentantii opozitiei au cerut si demisia ministrului de interne, pe care mai toate mediile independente il numesc "Mimi" in loc de Emanoil Iordanov. Reprezentantii opozitiei socialiste au cerut organizarea unei reuniuni speciale, in cadrul careia sa fie discutate masurile oportune pentru a opri valul de violenta. Rata criminalitatii reprezinta un subiect deosebit de sensibil in Bulgaria, tara in care omorurile si rafuielile intre bande de raufacatori au devenit o realitate obisnuita inca din 1990, situatie la care s-a ajuns, in parte, si din pricina slabiciunii guvernelor "efemere" care s-au perindat la Sofia in acea perioada. PETIO PETKOV (Sofia) DIANA EVANTIA BARCA Bataie de infarct in Parlamentul Turciei Un deputat a murit de inima dupa ce a primit mai multe lovituri Dezbaterile, de obicei destul de aprinse, din parlamentul turc au degenerat marti seara intr-o bataie in toata regula, la care au participat zeci de parlamentari, incident incheiat tragic prin moartea unuia dintre reprezentantii opozitiei care a facut atac de cord, transmite Reuters. Dupa ce au epuizat argumentele logice, s-a trecut la tipete si injurii, pentru ca, in cele din urma, deputatii sa se ia la bataie. Reprezentantii mai multor partide, printre care membrii formatiunii de opozitie Partidul Caii Juste, cei ai Partidului Actiunii Nationale si cei ai Stingii Democratice, formatiune condusa de premierul Bulent Ecevit, au participat la bataie, carindu-si cu generozitate pumni si picioare din dorinta de a demonstra ca punctul lor de vedere este cel mai rezonabil. Fezi Sihanlioglu, in virsta de 50 de ani, vicepresedintele Partidului Caii Juste, a facut stop cardiac dupa ce a primit mai multe lovituri in timpul incidentelor. Aflat intr-o stare foarte grava, deputatul a fost scos pe brate din sala de sedinte si a fost transportat de urgenta la spital, insa, in ciuda eforturilor medicilor, nu a putut fi salvat. Sihanlioglu a murit la aproximativ o ora dupa terminarea bataliei din parlament. DIANA EVANTIA BARCA Flash Mire la 110 ani Un taran din Arabia Saudita, care a implinit venerabila virsta de 110 ani, intentioneaza sa se casatoreasca pentru a treia oara, de data aceasta cu o femeie care are doar jumatate din virsta sa, transmite Reuters. Dorind sa "inceapa o noua viata", batrinul a cerut sfatul medicilor, care, uluiti de forma excelenta a acestuia, l-au asigurat ca se poate casatori fara absolut nici o problema. Abdullah al-Maeedh al-Quahtani este sanatos tun si, potrivit medicilor, longevitatea sa fenomenala poate fi pusa pe seama dietei sale, compusa aproape invariabil din piine neagra facuta in casa, miere, lapte si, desigur, o viata amoroasa de invidiat. Batrinelul s-a indragostit mai nou de o femeie cu mult mai tinara, care-l fascineaza deoarece "ii aduce aminte de vremurile bune". Doamna este la fel de entuziasmata de aceasta uniune, fiind nerabdatoare sa devina membra a "marii familii" a iubitului sau, compusa din 70 de copii si stranepoti, proveniti din casatoriile sale anterioare. (D.B.) Bulgarii cersesc avioane de la americani Armata bulgara a cerut Statelor Unite sa-i furnizeze, gratuit sau la pret redus, avioane de lupta F-16, a anuntat ieri generalul Stefan Popov, seful Statului Major al fortelor armate bulgare, citat de AFP. Intr-un interviu acordat cotidianului local "Democratia", Popov a declarat ca armata bulgara intentioneaza sa-si reinnoiasca echipamentele in urmatorii doi sau trei ani si conteaza pe ajutorul american pentru aceasta, in conditiile in care statul nu-si poate permite sa "plateasca 40 de milioane de dolari pentru un avion de vinatoare F-16". Potrivit presei de la Sofia, Bulgaria detine la ora actuala 21 de aparate MIG-29 aparate 13 MIG-23 si circa 20 de avioane tip MIG-21. Avioanele de fabricatie sovietica MIG-29, care au fost deja modernizate si adaptate cerintelor NATO, "vor fi exploatate pina la epuizarea resurselor tehnice", a mai spus reprezentantul bulgar. (D.B.) Pasul de gisca rusesc Garda de Onoare rusa, care si-a sarbatorit ieri 40 de ani de la infiintare, este formata din 75 de persoane, soldati si ofiteri, care au, preponderent, misiuni de protocol, fiind solicitati mai ales in cazul paradelor si al altor festivitati. Membrii unitatii, care este incartiruita la Sankt Petersburg, au un program sever de antrenamente, astfel incit sa poata face fata cerintelor amplelor festivitati in traditionalul stil rusesc. Un astfel de moment de pregatire a fost surprins de fotoreporterul Agentiei Reuters, iar instantaneul vorbeste de la sine despre duritatea antrenamentelor, in acest caz soldatul care exerseaza pasul de parada dind dovada de o flexibilitate iesita din comun si o perseverenta de invidiat. (D.B.) Furgoneta romaneasca furata la Sofia Persoane ramase inca neidentificate au furat luni seara, intr-o statie de benzina din Sofia, o furgoneta romaneasca incarcata cu marfa de 16.000 de dolari, transmite Mediafax. Furgoneta, tip Peugeot Jumper, cu numarul B 41 FLA, apartine firmei Flamingo Computers si transporta tehnica de calcul pentru filiala firmei din Macedonia. Soferul masinii a oprit luni seara intr-o statie Shell din Sofia pentru a face plinul. Inainte de a intra in benzinarie pentru a plati, soferul a inchis masina si a conectat alarma, dar la iesire a constatat ca furgoneta lipsea. Politia presupune ca soferul roman a fost urmarit de niste hoti care stiau exact ce transporta acesta.(C.M.) Pentru ca le iubesc mai mult decit pe neveste, de Sfintul Valentin, Americanii cumpara cadouri pentru masinile lor! Vechea poveste de iubire dintre americani si masinile lor pare sa fi ajuns undeva cam departe de firesc, dat fiind ca 45 la suta din barbatii casatoriti considera ca autoturismul reprezinta pentru ei cel mai important "lucru", inainte de sotie sau copii, se arata intr-un studiu comandat de societatea de asigurari "Progressive Insurance". Potrivit Reuters, sondajul realizat in baza unui chestionar la care au raspuns 516 persoane arata ca doar 6 la suta situeaza pe primul loc copiii, alte 10 procente optind pentru sotie sau amanta. 17 la suta din subiecti au declarat ca, de Sfintul Valentin, Ziua Indragostitilor, vor cumpara cadouri masinilor proprii, insa chestionarul nu includea si intrebari referitoare la ce fel de produse ar putea fi oferite in dar unui autoturism. Peste 80 la suta din americanii intervievati au spus ca isi iubesc masinile, iar 32 la suta le-au si botezat. CONSTANTIN VLAD Punct final in afacerea Lockerbie Unul dintre suspectii libieni a fost condamnat la inchisoare pe viata, celalalt, achitat Instanta scotiana insarcinata cu judecarea celor doi suspecti libieni in dosarul atentatului de la Lockerbie a pronuntat ieri un verdict diferentiat, declarindu-l pe unul dintre ei vinovat de crima si achitindu-l pe celalalt, anunta France Presse. Cei trei judecatori care au dat sentinta la Camp Zeist, o fosta baza americana din centrul Olandei, unde se judeca procesul, au luat decizia in unanimitate. Cei doi libieni erau acuzati de aruncarea in aer, in plin zbor, a unui avion Boeing 747 apartinind companiei Pan Am, la 21 decembrie 1988, deasupra localitatii scotiene Lockerbie, atentat soldat cu moartea a 270 de persoane, intre care 189 americani. Abdel Basset al-Megrahi, contra caruia au fost prezentate elemente doveditoare mult mai serioase si mai concordante decit impotriva lui Al Amin Khalifa Fahima, a fost declarat "vinovat" de crima si condamnat la inchisoare pe viata, fara drept de apel pentru primii 20 de ani. Fahima a fost declarat "nevinovat" pentru toate capetele de acuzare formulate impotriva sa, si, in consecinta, achitat. Al-Megrahi era la vremea atentatului seful operatiunilor companiei Libyan Arab Airlines pe aeroportul maltez Luqua, unde se presupune ca ar fi fost plasat explozibilul la bordul avionului. Acuzarea mai sustine ca el ar fi fost ofiter al serviciilor de spionaj libiene, o afirmatie pe care el a negat-o. Fahima, si el angajat al companiei aeriene nationale a Libiei in 1988, pina cu citeva luni inaintea celei in care s-a produs atentatul, fusese de asemenea acuzat ca ar fi lucrat pentru spionajul libian, insa aceasta acuzatie a fost retrasa chiar de acuzare. Avocatul lui al-Megrahi, William Taylor, a declarat ca acesta isi sustine in continuare nevinovatia si ca va inainta recurs. Dupa anuntarea verdictului, autoritatile americane si cele britanice au cerut Libiei sa-si asume, in final, responsabilitatea pentru acest atentat si sa plateasca 700 de milioane de dolari despagubiri familiilor victimelor, avertizind ca liderul de la Tripoli nu poate spera intr-o ridicare a sanctiunilor impuse tarii sale pina cind nu va achita aceasta suma. CONSTANTIN VLAD Miracole si orori sub ruinele din India O femeie a stat cinci zile sub darimaturi, linga cadavrul putrezit al fiului ei O femeie din India, in virsta de 55 de ani, a fost scoasa vie de sub darimaturi dupa cinci zile de la seismul devastator de la sfirstul saptaminii trecute, in orasul Ahmedabad, cel mai afectat de miscarea telurica. "Este un miracol ca a fost gasita vie", a declarat un consilier municipal, adaugind ca femeia, Jyotsnabhen Gandhi, a stat in tot acest timp linga cadavrul in stare de putrefactie al fiului ei, in virsta de 19 ani. "Femeia era in stare de soc si delira, iar bratul drept ii era dislocat si ambele gambe prinse sub un perete", a declarat un membru al echipei de salvare, adaugind ca medicii au fost nevoiti sa-i amputeze picioarele zdrobite. Sotul femeii a murit si el, dar fiica lor de 10 ani a fost gasita in primele zile. (C.M.) Zeci de fete si-au cautat norocul si au gasit moartea Angajata unei agentii matrimoniale din India a fost crunt batuta de parintii fetelor pe care le-a ajutat sa se casatoreasca cu barbati din Gujarat, statul care a inregistrat cele mai multe victime dupa devastatorul cutremur produs saptamina trecuta. Femeia a fost acuzata totodata ca nu a depus nici un efort pentru a afla amanunte despre soarta celor 30 de fete pe care le-a ajutat sa se marite in orasele Ahmedabad si Bhuj, doua dintre orasele cele mai afectate de cutremur. Fetele din familiile sarace de musulmani bengalezi au fost trimise sa se marite in statul Gujarat deoarece parintii lor nu-si permiteau sa plateasca uriasele dote cerute prin traditie de barbatii din restul tarii, musulmanii din statul Gujarat neobisnuind sa ceara ceva de la familiile mireselor. (L.C) Romance ajunse sclave sexuale la Paris Mii de est-europence sint fortate sa faca trotuarul de catre proxeneti care le iau copiii ostatici Mii de femei venite in Franta din Europa de est (Albania, Ucraina, Romania, Moldova) si Africa, sint obligate sa se prostitueze si sint tratate ca niste sclave, iar autoritatile de la Paris sint absolut neputincioase, din cauza unor lacune legislative, se afirma "ntr-un raport intocmit de o asociatie franceza de protectie a prostituatelor, citat de France Presse. Potrivit unui reprezentant al asociatiei, la Paris traiesc 4.000 de femei "vindute", cele mai multe fiind obligate sa iasa la produs de proxeneti care le maltrateaza sistematic, le ameninta cu moartea sau le iau copiii ca ostatici. In final, unele dintre acestea sint ucise, asa cum s-a intimplat in lunile noiembrie si decembrie, cind patru tinere au fost omorite de proxeneti. Politia franceza pare dezarmata in fata unor astfel de practici, pentru ca actuala legislatie nu pedepseste astfel de fapte decit daca se aduc probe concrete ale practicarii prostitutiei sau ale faptului ca "pestii" le obliga pe femei faca aceasta meserie, ceea ce este foarte greu de realizat in instanta. Confruntat cu aceasta situatie, parlamentul francez si-a propus crearea unei comisii care sa pregateasca o lege sau masuri adecvate pentru inlaturarea acestui tip de infractiune. CAMELIA MUNTEAN 