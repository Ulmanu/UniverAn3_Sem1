 Pregatiri pentru seceta Producatorii de ape minerale cer concesionarea izvoarelor Cu ocazia unei vizite la Miercurea Ciuc, ministrul pentru intreprinderi mici si mijlocii si cooperatie, Silvia Ciornei, a anuntat initierea unui program special pentru Harghita de sprijinire a intreprinderilor de prelucrare a lemnului, pentru a asigura o valorificare superioara a acestuia. In opinia ministrului IMM-urilor, pentru concretizarea proiectului, oamenii de afaceri trebuie sprijiniti in achizitionarea de utilaje moderne de prelucrare a lemnului, in pregatirea fortei de munca calificata si in identificarea pietelor externe de desfacere. Cu acelasi prilej, micii intreprinzatori si-au exprimat nemultumirea fata de instabilitatea legislatiei romanesti in domeniu, care in ultimii ani le-a bulversat activitatea economica, si fata de birocratia care se mentine inca la cote ridicate. Silvia Ciornei s-a intilnit cu directorii societatilor Perla Harghitei si "Kraiten" Sincraieni. Acestia au evidentiat dificultatea pe care intreprinzatorii harghiteni din acest domeniu o intimpina in contractarea izvoarelor de apa minerala de la Societatea Nationala de Ape Minerale (SNAM). Intreprinzatorii spun ca nicaieri in lume exploatarea materiei prime nu este separata de prelucrare si ca la noi producatorii de ape minerale sint obligati sa cumpere litrul de apa de la izvor la un pret unic, impus de SNAM, pe perioade relativ scurte de timp, ceea ce nu le permite sa-si elaboreze planuri de afaceri pe termen lung. Producatorii de ape minerale i-au cerut sprijinul ministrului IMM-urilor pentru ca, in baza Legii minelor, acestia, cu acordul administratiei locale, sa poata concesiona pe termen lung izvoarele de apa pe care le exploateaza. DOINA TEGLAS Finantari duse pe apa simbetei Ministrul informatiilor publice, Vasile Dancu, a declarat, la Cluj, ca Romania a beneficiat de fonduri externe importante, dar a dat dovada de o gestionare ineficienta a acestora. "Din sumele pe care le-am primit pina acum s-au extras 20a din cauza intirzierilor cu care au fost depuse proiecte sau din alte cauze care depind exclusiv de noi", a spus Vasile Dancu, precizind ca sumele pe care ar trebui sa le primeasca Romania in anul 2002 se ridica la aproximativ un miliard de dolari numai pentru proiecte de dezvoltare sociala. (G.T.) Din cauza ca parlamentul se joaca de-a numirile, Piata asigurarilor ramine blocata In urma cu o luna, "Evenimentul zilei" a fost primul ziar care a remarcat ca piata asigurarilor din Romania este blocata din cauza ca parlamentul nu a numit membrii Consiliului Comisiei de Supraveghere a Asigurarilor, conform Legii 32/2000. Totodata, "EVZ" atragea atentia ca asiguratorii sau brokerii de asigurari nu isi vor mai putea desfasura activitatea incepind cu 11 aprilie a.c., ca urmare a prevederilor art. 44 din Legea 32/2000. Urmare a semnalelor de alarma trase de "EVZ", guvernul a decis la sfirsitul saptaminii trecute prelungirea termenului de desfasurare a activitatii in domeniul asigurarilor pentru institutiile autorizate, pentru urmatoarele patru luni de la data publicarii in Monitorul Oficial a numirii membrilor Consiliului Comisiei de Supraveghere a Asigurarilor. Cu toate acestea, desi termenul de desfasurare a activitatii a fost prelungit, piata asigurarilor este in continuare blocata pentru ca nici o societate de asigurari inregistrata in Romania nu a fost autorizata in conditiile Legii 32/2000. Motivul? Autorizarea unei societati de asigurari se poate face doar de catre Comisia de Supraveghere a Asigurarilor, entitate care deocamdata nu functioneaza deoarece nu a fost numita de parlament. OVIDIU ZARA Investitie de un milion de lei pe trei luni = 105.000 lei profit Statul pune din nou ochii pe banii de la saltea Ministerul Finantelor (MF) a anuntat ca, incepind de miine, va lansa o noua emisiune de certificate de trezorerie pentru populatie, pentru care va acorda o dobinda anuala de 42a. Certificatele de trezorerie vor fi emise pentru o perioada de 90 de zile si vor avea valori nominale de 1, 5, 10, 20, 50 si 100 de milioane de lei. Aceasta inseamna ca la fiecare milion investit, dupa trei luni statul acorda o dobinda de aproximativ 105.000 lei. MF a anuntat ca subscriptia va avea loc in perioadele 3-6 aprilie, 10-13 aprilie, 17-20 aprilie, 24-27 aprilie, iar rascumpararea se va putea face intre 2-5 iulie, 9-12 iulie, 16-19 iulie si 23-26 iulie a.c. Ministerul Finantelor mentioneaza ca vinzarea certificatelor de trezorerie se va desfasura prin trezoreriile municipale si orasenesti din intreaga tara. In Bucuresti, populatia va putea cumpara certificatele emise de stat de la trezoreriile de sector, astfel: sector 1 - str. Londra nr. 10, sector 2 - bd. Ferdinand nr. 89A, sector 3 - str. Ciresilor nr. 6, sector 4 - str. Pieptanari nr. 31, sector 5 - bd. Natiunilor Unite nr. 6 - 8, bl. 106, sector 6 - str. Giulesti nr. 3. Pentru persoanele care locuiesc in judetul Ilfov, certificatele vor putea fi cumparate de la Directia de Trezorerie Judeteana, situata in str. Lucretiu Patrascanu nr. 10, sector 3. Reamintim ca dobinzile obtinute ca urmare a plasamentelor in certificate de trezorerie nu se impoziteaza cu 1a, asemenea dobinzilor obtinute de populatie de pe urma depozitelor bancare. OVIDIU ZARA [13][pl.dll?rid=expresro] 