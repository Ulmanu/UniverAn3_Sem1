 Nenorociri in lant Michael si-a rupt piciorul Dupa necazurile pricinuite de nenumaratele operatii estetice la care si-a supus corpul, calvarul lui Michael Jackson (42 de ani) continua. Vedeta, a carei cariera muzicala e-n cadere libera, a alunecat pe scara locuintei sale din California, Neverland Valley Ranch, fracturindu-si piciorul drept. Chiar si cu piciorul in gips, a anuntat ca nu renunta la discursul programat la Universitatea din Oxford, unde va vorbi despre propria fundatie, "Heal The Kids" (Vindecati copiii). Michael Jackson a angajat 12 doici si guvernante pentru ingrijirea celor doi copii ai lui. De asemenea, va fi prezent saptamina viitoare la nunta bunului sau prieten, magicianul Uri Geller, care l-a numit cavaler de onoare. Megastarul va trebui sa mearga pe 7 martie si la a zecea editie anuala a "Zilei Michael Jackson", care se va desfasura in sala Apollo din Londra. LIVIU SERBANESCU Catastrofa feroviara in Anglia Ciocnirea a doua trenuri s-a soldat cu cel putin 13 morti Cel putin 13 persoane si-au pierdut viata si alte 70 au fost ranite intr-un grav accident feroviar petrecut ieri in nordul Marii Britanii, unde un tren de pasageri de mare viteza a izbit o masina aflata pe sine, a deraiat, dupa care a fost izbit de un marfar care venea din directia opusa, transmite Reuters. Accidentul s-a produs in apropierea satului Great Heck, la aproximativ 250 de kilometri de Londra. Mai multe vagoane ale trenului care efectua o cursa intre Newcastle si Londra au sarit de pe sine si s-au rasturnat. "Am transportat 150 de persoane la spital. Cel putin 30 dintre raniti sint in stare foarte grava", a declarat un reprezentant al serviciilor medicale locale. "O multime de oameni, cuprinsi de panica, urlau, incercind sa iasa cit mai repede din vagoane, de teama ca trenul va lua foc. Vagoanele erau pline de fum", declara unul dintre pasageri. Catastrofa, provocata de o masina cazuta de pe pod Potrivit informatiilor furnizate de politie, acest bizar accident a pornit de la un autoturism de teren marca Land Rover, care a cazut de pe un pod aterizind pe calea ferata, cu tot cu remorca sa. Nefericitul sofer a apucat sa sune la politie, incercind sa avertizeze asupra pericolului. In timp ce vorbea, el a inceput sa strige ingrozit: "Vine trenul! Vine trenul!", dupa care ofiterul de politie a auzit un bubuit asurzitor, de unde a dedus ca omul spunea adevarul. Culmea e ca soferul a reusit sa sara din masina la timp, scapind doar cu citeva rani. Imediat a aparut, din sens invers, si cel de-al doilea tren, un marfar apartinind companiei North Eastern Railway, care a intrat in plin in vagoanele trenului de pasageri. Echipele de pompieri, deplasate de urgenta la fata locului, cerceteaza vagoanele avariate pentru a-i gasi pe eventualii supravietuitori blocati printre fiarele contorsionate. Aceasta din urma catastrofa a redeschis mai vechea dezbatere asupra sigurantei pe caile ferate din Marea Britanie, in conditiile in care numai in ultimele 18 luni s-au produs mai multe accidente foarte grave, soldate cu zeci de victime. Cea mai mare tragedie s-a produs pe data de 5 octombrie 1999, cind un tren a deraiat si a luat foc in apropiere de Gara Paddington, de la periferia Londrei, accident soldat cu moartea a 31 de persoane si ranirea altor 245. DIANA EVANTIA BARCA "Tapa-sexo", vedeta carnavalului Faimosul carnaval de la Rio de Janeiro s-a incheiat marti seara cu o fastuoasa parada, la care au participat mii de persoane, membrii celebrelor scoli locale de samba si turisti veniti din toate colturile lumii. Surpriza serii a fost insa concursul de pictura pe corp, la care au participat mai multi artisti, realizind adevarate opere de arta pe trupurile nude ale voluntarelor. Acoperite cu un minuscul "tapa-sexo", un mic triunghi din material textil care reusea cu greu sa ascunda cite ceva, doamnele s-au lasat colorate in nuante vii sau pastel, defilind apoi acoperite numai de liniile trasate cu maiestrie pe corp, spre deliciul celor care au participat la fiesta. Faimosul Rege Momo, suveranul incontestabil al carnavalului, a supravegheat atent fiesta finala, plimbindu-se tantos prin multimea multicolora si galagioasa. DIANA EVANTIA BARCA Flash Robo-tandrete cu beculete Firma japoneza Sega, cunoscuta deja datorita celebrului catel electronic Poo-chi, a creat o noua serie de roboti umanoizi, capabili sa rida, sa plinga, sa se minie, sau sa se bucure, datorita "circuitelor de emotii" pe care acestia le au in dotare. Noii roboti, care au preturi intre 18 si 42 de dolari bucata, isi comunica trairile gratie unui ecran digital care tine loc de fata si, daca posesorul este la serviciu, ii trimite mesaje tandre pe celular. Unii dintre ei pot da raspunsuri si invata cuvinte, iar altii pot dansa si stiu sa mearga evitind obstacolele. Robo-chi este singurul membru al familiei care nu poate sa mearga, aceasta pentru ca el este bebelus. Roboteii au o inimioara luminoasa pe piept care pilpiie cind vor sa-si exprime dragostea. (I.A.) Ministrul polonez de finante, demis pentru ca speria investitorii straini Ministrul polonez al trezoreriei, Andrzej Chronowski, a fost fortat sa demisioneze, in urma acuzatiilor ca a compromis procesul de privatizare a intreprinderilor de stat din Polonia si a indepartat potentialii investitori straini, transmite Reuters. Premierul polonez Jerzy Buzek a anuntat ca a acceptat demisia lui Chronowski, pentru a pune astfel capat controverselor privind politica Ministerului Trezoreriei, care a fost criticat in urma recentei sale tentative de a reinstaura controlul statului asupra unor firmele partial privatizate. Potrivit analistilor, aceasta demitere ar putea avea legatura cu decizia companiei France Telecom de a renunta la cresterea cotei de participare la actiunile principalului operator de telefonie din Polonia, compania TPSA, fapt ce ar putea priva bugetul Poloniei cu aproximativ 1 miliard de dolari, venituri din privatizare absolut vitale pentru a mentine deficitul sub control.(D.B.) Calauza romana expulzata din Ungaria Un traficant de persoane de origine romana a fost expulzat din Ungaria prin decizia adoptata de Tribunalul Orasenesc din Mohacs, care l-a condamnat la un an de inchisoare cu suspendare si i-a interzis, timp de doi ani, accesul pe teritoriul Ungariei, transmite MTI. Barbatul a fost retinut simbata, in zona Kislippo, in timp ce incerca sa intre ilegal in Croatia, iar citeva ore mai tirziu au fost prinsi patru romani care se ratacisera de calauza. Procesul s-a desfasurat in regim de urgenta, sentinta fiind pronuntata marti. Autoritatile din Ungaria au decis expulzarea celorlalti patru romani, aceeasi decizie fiind adoptata si in cazul altor doi compatrioti depistati vineri de granicerii croati. (Mediafax) Martisor cu motor Salonul auto de la Geneva, manifestare rezervata in mod traditional prezentarii masinilor de lux, isi deschide astazi portile pentru marele public, care va putea admira noi modele ale marilor firme producatoare de automobile BMW, Mercedes, Citron, Peugeot, Fiat si Opel. Presa de specialitate a fost deja invitata la o avanpremiera, ziaristii avind privilegiul de a-si clati ochii cu cele mai luxoase si mai performante masini. Una dintre vedetele salonului este Jaguarul X-Type, cu care firma producatoare vrea sa atraga doua noi segmente de clientela, tineretul si femeile. Acest nou model intra intr-o categorie in care masinile germane fabricate de BMW (seria 3), Mercedes (Classe C) sau Audi (A4) detineau pina in prezent suprematia, firma producatoare contind insa pe "eleganta britanica" pentru a face fata concurentei. X-Type va iesi pe piata in iunie, la un pret cuprins intre 32.167 si 40.719 euro. Masina dispune de dotari deosebite, cum ar fi ornamente interioare din lemn de artar, scaune imbracate in piele, volan acoperit cu piele de caprioara, dar si un sistem de navigare cu ecran tactil, astfel incit printr-o simpla atingere cu mina se pot activa climatizarea, telefonul, televizorul sau sistemul de navigatie prin satelit. O alta atractie a salonului auto este un Rinspeed , prezentat drept cea mai scunda masina din lume, cu o perfecta forma aerodinamica si cu un singur loc. Motorul acestei masinute a fost optimizat pentru a-i permite functionarea, pe linga benzina, si cu gaze. La fel, firma Opel a prezentat noul model Zafira, al carui motor functioneaza tot cu gaze naturale. Fiat a pus un accent deosebit pe componentele electronice, prezentind modelul Stilo drept "masina mileniului trei", dotata cu sistemul informatic "Connect" si prototipul Bertone Filo, echipat cu sistemul de servocomanda electronica "drive-by-wire". Firma BMW prezinta modelul Alpina, iar Mercedes aduce in fata publicului, in premiera mondiala, modelul Vaneo, perfect ecologic, adaptat pentru a se putea alimenta atit cu benzina, cit si cu motorina. CAMELIA MUNTEAN Parlamentul bulgar a dat liber la dosar Parlamentul bulgar a dat unda verde, miercuri, publicarii numelor agentilor si informatorilor fostelor servicii secrete comuniste, relateaza France Presse. "Numele agentilor si informatorilor serviciilor de spionaj si contraspionaj civil si militar, cit si al persoanelor care au profitat" de colaborarea apropiatilor lor cu fosta politie secreta comunista, pentru a obtine bani sau alte avantaje, se vor gasi pe Internet. Proiectul in cauza fusese deja dezbatut in decembrie anul trecut si textul adoptat atunci nu prevedea nici un fel de exceptii, dar legea adoptata ieri contine o serie de amendamente astfel ca numele agentilor si informatorilor care si in prezent colaboreaza cu serviciile secrete nu vor fi dezvaluite, cu exceptia cazurilor in care "au participat la acte de violenta si represiuni". Alte nume nu vor fi publicate daca acest lucru ar ameninta securitatea tarii, viata sau libertatea altor persoane. In schimb, vor fi facute publice numele tuturor candidatilor la alegerile legislative, municipale sau prezidentiale care au fost agenti secerati. Conform unei legi adoptate in 1997, in Bulgaria au fost deja publicate numele deputatilor, ministrilor, inaltilor magistrati, functionari si directori din mass-media care au colaborat in trecut cu serviciile secrete. CAMELIA MUNTEAN [17][pl.dll?rid=expresro] 