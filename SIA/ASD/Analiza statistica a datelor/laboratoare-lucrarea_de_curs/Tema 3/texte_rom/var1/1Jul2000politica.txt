 Duminica, Colegiu Director la PD Petre Roman a ramas fara premier Duminica are loc Colegiul Director al Partidului Democrat, for de conducere format din vicepresedinti, secretari executivi si sefi ai organizatiilor teritoriale. Nu se va intimpla aici nimic semnificativ, in afara faptului ca se vor stringe miinile presedintilor de organizatii care au obtinut rezultate bune in alegerile locale si se vor aduce unele critici fine acelora care nu s-au ridicat la nivelul celor dintii. Nu este momentul taierii de capete. Bogdan Niculescu-Duvaz si Radu Berceanu preiau stafeta de la Stelian Dutu "Trebuie sa ne trezim. Nu a trecut o saptamina, ci o luna de la alegeri. Am obtinut un rezultat bun, dar sintem si pe o pozitie delicata si periculoasa. Trebuie sa ne trezim", afirma vicepresedintele democrat Stelian Dutu, apreciind ca pozitia a doua obtinuta de PD la locale "trebuie consolidata" pentru alegerile generale. Si asta se poate face "intrind chiar de miine in campanie electorala". Dutu s-a ocupat de pregatirea organizatiilor teritoriale pentru alegerile locale, dar va "ceda" campania pentru alegerile parlamentare vicepresedintelui Bogdan Niculescu-Duvaz, coordonarea campaniei pentru prezidentiale plus parlamentare revenind viceliderului Radu Berceanu. Surse din PD sustin ca Stelian Dutu va renunta la functia de presedinte al Consiliului Judetean Constanta si va candida in toamna pentru un loc in parlament pe listele din Constanta. El este cel care insista, de altfel, cel mai mult ca organizatiile teritoriale sa nu se imbete cu apa rece a alegerilor locale, apreciindu-le pe acestea ca fiind doar "o repetitie" pentru alegerile generale, asa incit PD sa obtina 15-16 procente in parlament. "Daca nu obtinem o asemenea cota, ne va fi foarte greu sa ne inscriem intr-o ecuatie de guvernare", declara Dutu. Fara aliante Vicepresedintele PD subliniaza faptul ca partidul sau nu este interesat, deocamdata, de discutii asupra nici unui fel de alianta, cel mai optimist termen pentru o decizie fiind plasat la sfirsitul lunii august. Mai mult ca sigura este data insa alta strategie: participarea de unul singur in alegeri, iar cu rezultatul obtinut se va merge la masa tratativelor. Surse din partid lasa de inteles ca PD nu va opta pentru o alianta cu PDSR, preferind mai degraba o alianta formata din mai multe partide cu rezultate mai slabe in alegeri, fata de care democratii sa devina vioara intii, deci sa aiba dreptul la numirea premierului. Cine va fi premierul propus? Pentru moment, PD se afla pe un teritoriu minat de el insusi. Democratii au fost cei dintii care au propus ca fiecare partid sa-si anunte simultan candidatul la functia de presedinte al tarii si nominalizarea primului-ministru. Asta pentru ca PD avea pregatit tandemul Petre Roman-Traian Basescu. Cum, "omul-bun-la-toate" a devenit intre timp primar general al Capitalei, PD a ramas fara nominalizare de premier fiindca Basescu nu poate copia tocmai modelul Ciorbea pe care l-a criticat virulent ca a renuntat la functia de primar pentru a deveni prim-ministru. Aflat in cautarea unui nume pentru functia de premier, partidul din Modrogan va fi, probabil, nevoit sa amine anuntarea datei la care va avea loc Conventia Nationala Extraordinara, menita a desemna oficial candidatul la presedintia Romaniei in persoana lui Petre Roman si va privi la celelalte partide care, preluindu-i ideea, au inceput deja sa-si anunte cuplurile sef de stat-sef de guvern. NARCISA IORGA Mircea Ionescu-Quintus nu cunoaste in ce stadiu se afla negocierile cu ApR si ISL O scrisoare pierduta a lui Theodor Stolojan Scrisoarea lui Stolojan catre conducerile PNL si ApR incepe sa semene, in varianta liberala, cu caragialeasca "Scrisoare pierduta". Cel putin asa rezulta din ultimele investigatii pe care le-am facut in incercarea de a mai lamuri cite ceva despre subiectul ultimelor zile: posibilitatea realizarii unei aliante ApR-PNL, cu Stolojan prezentat drept candidatul aliantei la postul de prim-ministru. Presedintele Quintus nu a primit scrisoarea lui Stolojan, continuind probabil sa scotoceasca de citeva ori pe zi prin corespondenta. Aici, in avantaj este presedintele ApR, care lasa de inteles ca a lecturat epistola si poate face declaratii in cunostinta de cauza. Din surse PNL am aflat ca, intr-un cerc extrem de restrins, prim-vicepresedintele Valeriu Stoica a declarat ca a primit o scrisoare, sub text aparind scris "Theodor Stolojan", dar fara nici o semnatura. Pozitia adoptata de Stoica dupa sedinta Biroului Permanent Central al PNL, de marti - in care mai multe voci au protestat fata de faptul ca nu stiu in ce stadiu se afla negocierile cu ApR -, poate echivala cu o incercare a acestuia de a se "conserva" pina trec valurile stirnite. Mircea Ionescu-Quintus ne-a confirmat ca "auzise mai de mult" despre discutii Stoica-Stolojan. Fata de probabilitatea unei discutii cu presedintele Constantinescu, Quintus ne-a declarat din nou, ieri, ca nu primise nici o invitatie, iar dupa orele prinzului, daca demersul Cotrocenilor ar fi avut loc, i-ar fi fost imposibil sa-i dea curs deoarece se afla la Ploiesti, urmind sa se pregateasca pentru plecarea la Beijing, simbata noapte.De altfel, o intilnire explicativa a lui Emil Constantinescu cu fruntasii PNL nu poate avea loc in acest final de saptamina pentru ca si Valeriu Stoica pleaca, astazi, la Moscova. CRISTINA SOFRONIE Agentiile internationale de presa concluzioneaza: Politicienii romani nu pricep ce este discriminarea Recenta abrogare a celebrului articol 200 si legiferarea homosexualitatii, in efortul autoritatilor romane de a se situa la inaltimea standardelor europene, nu au facut decit sa arate ca politicienii romani nu stiu ce e aceea discriminare, comenteaza agentiile de presa Reuters si Associated Press. Sub presiuni continue din partea UE, Camera Deputatilor de la Bucuresti a scos de sub incidenta legii actele homosexuale care au loc de comun acord, dar a procedat in asa fel incit a lasat usa deschisa pentru abuzuri, dupa cum se pling grupurile pentru drepturile omului. Politicienii romani, afirma Reuters, s-au zbatut ani intregi intre tentatia de a beneficia de prosperitatea din UE, pe de o parte, si influenta puternicelor sentimente religioase si nationaliste, pe de alta. Reuters, citind grupurile de activisti homosexuali, critica recenta reforma legala care a anulat referirile specifice la homosexuali, dar continua sa pedepseasca "actele sexuale perverse" in public, definite ca "practici sexuale anormale, incluzind sexul anal si cel oral" si "orice acte nenaturale care au legatura cu viata sexuala". Biserica Ortodoxa Romana a emis o declaratie inainte de abrogarea articolului 200, prin care se afirma ca, in loc sa ceara statut egal pentru pederasti si lesbiene, Consiliul Europei ar trebuie "sa ne accepte cu natura noastra specifica, sa nu incerce sa ne impuna un alt fel de a fi", exprimare comentata de Reuters ca fiind "o ironica alegere de cuvinte pentru subiectul orientarii sexuale". ( I.A. ) Dusan Nicolicin a fost revocat din functia de comisar-sef al Garzii Financiare Dusan Nicolicin a fost revocat ieri din functia de comisar-sef al Garzii Financiare, la cererea lui Petre Roman, sustin surse guvernamentale. Nicolicin a fost trimis tot ieri la conducerea filialei Timis a Garzii, atributiile fiindu-i preluate de un adjunct. La inceputul saptaminii viitoare, PD il va numi pe succesorul lui Nicolicin, cel mai probabil in persoana lui Constantin Chirila, vicepresedinte al Bursei de Marfuri din Constanta. Dusan Nicolicin nu a avut un mandat prea lung la Garda Financiara, el fiind numit in functie asta-iarna. Dupa ce, sub influenta unor lideri locali din organizatia Timis, democratii l-au nominalizat pe Nicolicin la Garda Financiara, si-au dat seama ca el nu reprezinta cea mai buna oferta, dorind sa-l inlocuiasca cu Constantin Chirila inainte de a fi numit in functie prin ordin al ministrului. Decebal Traian Remes, ministrul finantelor, l-a sprijinit insa pe Nicolicin. Surse din PD sustin ca, in urma cu citeva zile, cererea lui Petre Roman adresata lui Decebal Traian Remes pentru revocarea lui Nicolicin a fost ultimativa, ea finalizindu-se ieri. La ora inchiderii editiei, Constantin Chirila nu confirmase inca liderilor PD daca mai accepta sau nu functia de comisar-sef al Garzii Financiare, dupa o jumatate de an de asteptare. NARCISA IORGA Curatenia Capitalei - principalul obiectiv al primarului Traian Basescu "Banca Europeana de Investitii ar putea acorda, in decembrie, un imprumut de 100 de milioane de euro pentru declansarea unor proiecte la nivelul Capitalei", a anuntat Traian Basescu, noul primar al Bucurestiului. Din acestea, aproximativ 30 de milioane de euro vor fi alocate construirii de locuinte, alte 30-40 de milioane, amenajarii falezelor din jurul lacurilor bucurestene, iar restul - extinderii sistemului de transport cu tramvaiul. La prima conferinta de presa, organizata ieri, la numai patru zile de la preluarea functiei de primar al Capitalei, Traian Basescu a subliniat ca principalul obiectiv urmarit este curatenia orasului: "Nu voi fi maturatorul-sef al Bucurestiului. Vorbesc despre masuri exacte. Impreuna cu directorii societatilor de salubrizare vom crea un sistem eficient de curatenie, bazat pe o dotare corespunzatoare". Primarul general a adaugat ca il intereseaza curatenia nu numai la nivelul orasului, ci si al primariei. El a mai spus ca intentioneaza ca, in toamna, sa angajeze toata promotia 2000 a Facultatii de Administratie Publica din cadrul Academiei de Studii Economice Bucuresti. "Aparatul primariei este o structura amorfa, care nu raspunde nevoilor cetateanului pentru ca i s-a cerut prea putin. Primaria are nevoie de oameni noi, care sa stie ca ei trebuie sa fie la dispozitia cetateanului si nu invers", a spus primarul. Totodata, Basescu s-a aratat hotarit sa evite oprirea "brutala si barbara" a agentului termic bucurestenilor care platesc la zi aceste servicii publice. Se va urmari si modificarea modului de subventie pentru plata agentului termic, functie de restante si venitul fiecarui consumator. Alte masuri pe care le are in vedere noul primar sint ridicarea chioscurilor amplasate ilegal si infiintarea unor piete saptaminale, care vor face "concurenta sistemului mafiot din pietele actuale". "Nu pot sa rezolv toate problemele Capitalei peste noapte. N-o sa pot sa le rezolv nici in tot mandatul, ci doar prioritatile", a incheiat primarul Traian Basescu. IULIANA ANGHEL PDSR i-a stricat ziua lui Melescanu Liderii ApR au decis sa nu treaca neobservata implinirea a trei ani de la infiintarea partidului, mai bine zis de la ruptura de PDSR. Festivitatea, organizata in mare graba, dupa cum ne-au povestit unii lideri, a inceput cu o jumatate de ora intirziere din cauza ca personajul principal al "show"-ului, Teodor Melescanu, nu sosise inca. O data cu sosirea presedintelui si-au facut aparitia in sala si ceilalti lideri, grabiti sa-i faca loc la prezidiu lui Melescanu. Dupa multumirile de rigoare adresate membrilor de partid si presei, care au sustinut partidul de-a lungul campaniei electorale, liderul ApR si-a materializat multumirile prin diplome impartite atit reprezentantilor presei, cit si membrilor "de baza" ai partidului. Pe hirtie de culoare galbena, Melescanu si-a asternut semnatura sub dedicatia: "Se acorda pentru simpatie fata de ideile ApR si sprijin acordat pentru afirmarea noastra politica". Dupa ce a ciocnit un pahar cu sampanie si a declarat ca ar vrea sa aniverseze si implinirea a 30 de ani de la infiintarea ApR, Melescanu s-a retras. Nu este greu de imaginat indispozitia lui Melescanu, daca avem in vedere afirmatiile PDSR care arunca "pisica moarta" in ograda ApR, sustinind ca banii pe care PDSR ii datoreaza lui Adrian Costea ar fi, de fapt, "cheltuiti cu actiunile privind infiintarea ApR". Melescanu a declarat, referindu-se la acuzatiile PDSR, ca despre infiintarea partidelor exista un intreg folclor. Primul exemplu folosit de presedintele ApR a fost cel al PNTCD care "a fost creat intr-un birou al Ministerului de Externe", el insusi fiind gata-gata sa devina membru fondator. Melescanu a negat existenta vreunei legaturi comerciale cu Adrian Costea, iar la formarea ApR, Costea "a fost unul dintre sutele de oameni cu care am schimbat impresii". Cit despre banii pe care PDSR ii datoreaza lui Costea, Melescanu a precizat ca exista probe, documente vazute chiar de el, de aceea ipotezele inaintate de PDSR "reprezinta o diversiune grosolana, care descalifica aceasta formatiune politica si pe liderii ei". MIHAELA CONSTANTINESCU "Razboiul statuilor" s-a mutat la Iasi Primarul Gheorghe Funar va fi judecat in capitala Moldovei Un proces de rasunet, numit "Razboiul statuilor", s-a mutat in capitala Moldovei. Curtea de Apel Iasi va da o sentinta in procesul intentat de Prefectura Cluj impotriva primarului Gheorghe Funar si a Consiliului Local al Municipiului Cluj. Conflictul a pornit de la amplasarea statuii maresalului Ion Antonescu in centrul civic al orasului, fostul prefect Alexandru Farcas acuzind primaria ca incalca unele reguli administrative. Curtea Suprema de Justitie a decis stramutarea procesului la Iasi pentru a indeparta orice suspiciune privind o eventuala lipsa de obiectivitate a judecatorilor clujeni. Maghiarii din Cluj considera ca maresalul a ucis conationali de-ai lor si nu are ce cauta in centrul orasului. "Substratul real al acestui proces este de fapt un conflict interetnic. Procesul a fost initiat de fostul prefect, si acum il mosteneste actualul prefect. La Cluj, atit primarul, cit si prefectul spun ca pot influenta justitia, asa ca am cerut Curtii Supreme de Justitie stramutarea procesului", a declarat unul dintre avocatii clujeni care nu a dorit sa-si decline identitatea. Avocatii au fost opriti ieri de magistratii ieseni din prezentarea "lectiilor de istorie" pe care le pregatisera si le-a solicitat prezentarea elementelor administrative ale procesului. Curtea de Apel se va pronunta daca statuia va ramine sau nu in centrul Clujului pe data de 10 iulie. CATALIN DUMITRESCU 