 Ninsori, lapovita si grindina, in aprilie Luna aprilie va fi mai calda decit in mod obisnuit, insa vremea va fi la fel de schimbatoare ca si luna trecuta, informeaza Institutul National de Meteorologie si Hidrologie. Zilele frumoase, cind soarele va incalzi atmosfera pina la 25 de grade Celsius, vor alterna cu cele bogate in precipitatii. INMH avertizeaza ca, pe tot cuprinsul tarii, ploile vor avea caracter de aversa si vor fi insotite de descarcari electrice, si, izolat, chiar de grindina. Mai mult, la munte si pe alocuri in zonele deluroase, precipitatiile vor fi si sub forma de lapovita sau ninsoare. Nici de Sarbatorile de Pasti vremea nu va fi mai frumoasa. Dimpotriva: va fi innorat si va ploua torential. IULIANA ANGHEL Mihai Tatulici a privit strimb si a judecat drept Crunt macel simbata seara pentru un petic de audienta. Romania 1, Pro Tv si Antena1 si-au etalat artileria grea, pe Andreea Marin, Mihaela Radulescu si Dan Negru, descreierindu-i pe romani cu supradoze de divertisment. La Romania 1, aceleasi "Surprize" pitigaiate diafan. Emisiunea rostita din virful buzelor l-a avut invitat pe kinder-ul lui Iglesias. Mult-asteptatul a cintat o lesinatura care, cica, s-a numit piesa. Lampa Pro Tv-ului a pilpiit ceva mai intens. A fost, se stie, o editie in pijama. "Sper sa nu adormim la emisiunea ta", a scos Sorana, de la ASIA, porumbelul din gurita. Femeile s-au distrat. Rodica Popescu Bitanescu ridea la foc automat, de tremura camesa Stelei Popescu. Nadine, cum o stim, cu sexu-n glanda, iar Ilie Nastase, cum il stim de cind cu primaria. Vai de capul lui, au facut femeile ce-au vrut din el. La Antena 1, Negru voda si-a supus invitatii, ca intotdeauna, la cazne. Cristina Topescu a fost o dulce. Loredana Groza a fost cool, taticu'. V-ati convins ce tigresa e, cum a dat cu dragonu' de pamint, la proba aia cu ghicitul animalului. Cum a luat sarpele-n mina si mi l-a strins de i-au iesit matele si-apoi l-a aruncat cit colo pe diavol. Asociatia pentru protectia animalelor sa stea linistita, ca Lori n-a avut nici o intentie rea. Florentin Petre, dinamovist, da' simpatic, iar Tatulici a privit el cam strimb, dar ce cap poate sa aiba! "Intii am clatinat bazinul, sa vad daca-i greu". Asa si-a dat el seama ca acvariul e plin cu apa. Si ce-ar putea pluti intr-un astfel de acvariu daca nu mortaciuni sau pesti. Si-a virit cu singe rece mina-n apa si-un pestiuc i-a infiorat degetul. Ne-ai plictisit, mosule! RADU MEIROSU Sacrificii de tranzitie Pensionarii din Galati "isi maninca" biblioteca In ziua cind anticariatul face achizitii, ei se asaza la rind, din zori, cu sacosele burdusite de carti Ultimul lucru la care ar renunta un intelectual este cartea. Cartile, adunate cu truda, sint scoase acum la vinzare, duse la anticariat. Oamenii sint nevoiti sa renunte la cele mai dragi lucruri, la cartile care le-au inseninat viata si pentru achizitionarea carora au facut, cindva, mari sacrificii. La rind, ca la carne Anticariatul de la Libraria Centrala din Galati achizitioneaza carti in regim de anticariat doar in ziua de marti, intre orele 10.00 si 12.00. Cu toate ca programul este afisat la intrare, oamenii se asaza la rind dis-de-dimineata, inainte chiar ca libraria sa fie deschisa. Isi pun sacosele burdusite cu carti in fata usii inchise, aliniindu-se ca altadata la rind la carne. Ei vin cu noaptea in cap pentru ca anticariatul are un plafon de 10-15 milioane de lei lunar, bani cu care poate achizitiona carti. Oamenii care isi vind cartile stiu acest lucru si vor sa cistige un loc mai in fata, sa mai prinda ceva din "plafon". Angajatele anticariatului spun ca zilnic vin zeci de oameni care vor sa-si vinda cartile din biblioteca. "In special batrini, pensionari. Se vede clar ca se despart cu greu de cartile lor, dar ca nu au incotro. Unii vin cu carti de colectie, vechi, editii ale Bibliei de dinainte de 1900. Noi nu putem sa le platim aceste carti la adevarata lor valoare si atunci ii indrumam catre muzee sau catre biblioteca" - spune una dintre angajatele librariei-anticariat. "Unii oameni vin cu cele mai ciudate carti. E vorba de acele carti la pachet, cum se vindeau inainte de 89 prin intreprinderi. Cind le spunem ca nu primim asa ceva, se supara". Istoria Literaturii Romane a lui Calinescu se vinde cu 450.000 de lei. Atit plateste anticariatul. Sint primite cartile tehnice, de specialitate. Cartile rare si editii care nu au mai fost reeditate". "Ca si cum mi-as vinde sufletul" "E ca si cum mi-as vinde sufletul" - spune Nae Bratianu, un fost profesor de literatura romana, acum pensionar. "Am adunat aceste carti in zeci de ani. Sint ca si copiii mei. Pe unele le-am citit de cite trei-patru ori. Sint carti pe care dadeam salariul meu de profesor pe o luna. Nu aveam, uneori, ce minca, dar cumparam carti. Am 70 de ani, duduie. Am o pensie de mizerie, dupa aproape 40 de ani de munca. Intelectualii? Sint cei mai amariti din tara asta. Cu cinci ani in urma am inceput sa-mi vind cartile. Am strins in biblioteca mea peste 500 de titluri. Prima oara am plins. Am zis, Doamne, ce-am ajuns! Dar trebuie sa supravietuim, nu-i asa? Azi nu mai sint cartile care erau cindva. Literatura e poluata", adauga Nae Bratianu, in timp ce sta la rind la anticariat. Vinzatoarele de la anticariatul Librariei Centrale spun ca "nebunia cu vindutul cartilor a inceput de citiva ani. Inainte de 89 si chiar doi-trei ani dupa, intelectualii se bateau pe carti. Stateau la coada pentru a le cumpara, iar acum stau la rind pentru a le vinde". Martea, cu noaptea in cap, pensionarii intelectuali isi ocupa locul in fata anticariatului. ALINA COMSA-DURBACA Muzica ajuta familia Amarandei sa lupte cu saracia Sase frati violonisti traiesc din 930.000 de lei pe luna Vizavi de luxosul magazin Bucuresti Mall sint citeva blocuri amarite. Putini dintre cumparatorii care se pregatesc sa lase citeva milioane in Mall au timp sa arunce o privire peste drum. Ar vedea blocuri urite, cu peretii jupuiti si murdari, cu zdrente puse la uscat in balcoane. Ar vedea copii murdari, care se joaca in noroi. Multi tigani si tot felul de figuri dubioase. Cine se aventureaza sa se apropie de unul dintre aceste blocuri va auzi un concert de muzica clasica. O ureche atenta va crede ca aude patru sau cinci viori, cintind la unison. Si nu s-ar insela pentru ca aici locuieste, intr-adevar, o familie de muzicieni. Sase copii saraci, dar cu mai mult talent decit ar putea banui cineva. Toti sint elevi la Liceul de muzica "George Enescu". Sora cea mare, Tamara, a intrat anul trecut la Conservator, cu media 10. Fara sa fi facut vreodata meditatii si fara sa fi cintat vreodata la o vioara noua. Toate viorile pe care le-a avut au fost vechi si de proasta calitate. Fratii si surorile mai mici au calcat si ei pe urmele Tamarei. Toti cinta la vioara si cistiga concurs dupa concurs. Familia Amarandei a trait, o vreme, pe strada. Copiii dormeau pe ciment, in spatele Facultatii de Drept. Multa lume trecea pe linga ei, dar nimeni nu-i baga in seama. Acum, familia Amarandei are un acoperis deasupra capului: un apartament cu doua camere pentru care plateste chirie la primarie. Bursele sociale si alocatiile copiilor sint singurele surse de venit. Din 930.000 de lei traiesc opt persoane. Maninca la cantina saracilor, iar intretinerea - doua milioane de lei pe luna - n-au mai platit-o de o jumatate de an. Mama, Maria Amarandei, este o femeie blinda, cu fata zimbitoare. Isi iubeste foarte mult copiii. Are 38 de ani si spera sa aiba destula energie sa-si ajute copiii in cariera muzicala. "Au talent. Asta se vede clar. Altfel nu ar fi reusit sa cistige atitea concursuri si sa aiba rezultate atit de bune la scoala fara meditatori sau instrumente bune, cum au ceilalti copii. Daca vor continua pe drumul pe care au apucat-o ar putea ajunge sa cinte pe scenele din afara tarii. Acolo ar putea trai din muzica. Nu ca la noi." Hotii au furat vioara primita de pomana Patru viori vechi stau pe masa din sufragerie. Fiecare cu arcusul ei. Ar trebui sa mai fie inca una. Vioara lipsa este a lui Calin. Baietelul are 12 ani si a fost deja premiat la sase concursuri nationale si internationale. Si ar fi putut face mai mult daca nu ar fi ramas de doua ori fara vioara. "Prima oara, cineva a furat vioara chiar de linga mine. Era cu trei zile inainte de olimpiada lui Calin. Am lasat-o din mina doua secunde ca sa platesc niste rosii in Piata Matache. Cind m-am intors s-o iau, disparuse. Am strigat, m-am uitat in jur... Degeaba. Calin a plins mult si a fost tare necajit. Stia ce inseamna un instrument pentru noi. Mult timp a fost nevoit sa studieze doar seara, cu viorile fratilor lui. Dar nici atunci nu putea cinta prea mult pentru ca se suparau vecinii", povesteste Maria, mama lui Calin. In urma cu doi ani, un batrin i-a donat vioara sa lui Calin. Batrinul se imbolnavise si avea pareza la mina dreapta. Nu mai putea cinta. Dar pentru a doua oara, ghinionul l-a lovit pe copil. Unul dintre grupurile de hoti care jefuiesc elevii cind ies de la scoala l-a lasat pe Calin fara vioara primita in dar. Seara, in sufrageria intunecata, cu peretii murdari, cinci copii cinta la unison si se intrec sa interpreteze piese apartinind marilor compozitori clasici. Cinci viori vechi, imprumutate de la scoala, rasuna in tot blocul, dincolo de usa scorojita a apartamentului. LAURA LICA Primarul Iasiului va survola dulcele tirg in balon Chiar de ziua sa de nastere, 13 mai, primarul municipiului Iasi, Constantin Simirad, va fi luat, la propriu, in balon. Un grup de studenti britanici au propus survolarea spatiului aerian al Iasiului de patru baloane cu aer cald. Iesenii vor asista, intre 12 si 14 mai, la o demonstratie de zbor cu balonul, prezentata de studentii de la Universitatea Bristol. Acestia intreprind o croaziera cu baloanele in Europa si s-a nimerit ca si Iasiul sa fie inclus in itinerarul de zbor. Vor fi patru echipaje, fiecare avind un pilot si doi asistenti. Primarul Constantin Simirad si-a exprimat dorinta de a calatori cu balonul macar pina la Pascani. "Sper ca de ziua mea sa merg si eu intr-o croaziera cu balonul", a declarat Simirad. Decolarile vor avea loc seara, incepind cu ora 18.00 si pina la apusul soarelui. Distanta parcursa va fi de 20 km de la locul decolarii, in directia vintului, iar baloanele vor ajunge la o altitudine de 600 de metri. Locurile de decolare nu au fost stabilite, insa primarul este de parere ca vor fi in Piata Unirii sau in Piata Palatului. CATALIN DUMITRESCU Schioare strivita de stinci Matilda Moja, in virsta de 42 de ani, din Bucuresti, se afla, simbata dimineata, impreuna cu membrii familiei sale, intr-o zona deosebit de dificila si acoperita cu zapada inghetata de pe pirtia Valea Dorului din Sinaia. In dreptul cascadelor de pe firul Vaii Dorului, femeia s-a dezechilibrat la o saritura si a alunecat circa sase metri pe gheata. In cadere, Matilda s-a lovit violent de stincile aflate in josul pirtiei si a suferit multiple traumatisme. Interventia imediata a salvamontistilor a facut posibil ca schioarea sa fie transportata la Spitalul din Sinaia, unde s-a constatat ca, in urma impactului cu stincile, bucuresteanca s-a lovit la cap si in zona coloanei vertebrale. Din cauza ranilor grave, Matilda Moja a fost transferata la Sectia Neurochirurgie a Spitalului Judetean Ploiesti, iar de aici, la Spitalul Bagdasar din Bucuresti. Potrivit salvamontistilor, acesta a fost cel mai grav accident petrecut in acest sfirsit de sezon pe pirtiile de pe Valea Prahovei. Sfatul lor este ca schiorii sa ocoleasca zonele cu grad mare de dificultate, pentru ca viata sa nu le fie pusa in pericol. VIOLETA STOICA Buzoienii cu ciini, obligati sa aiba la ei maturica si faras Primaria Buzau ii va obliga pe proprietarii de ciini sa aiba in permanenta asupra lor maturica si faras, informeaza Rompres. Excremente de ciine sint imprastiate peste tot, iar copiii transporta astfel de mizerii in locuinte. Cine doreste sa-si plimbe animalul de casa trebuie sa aiba atita bun-simt sa curete si mizeria, pentru ca orasul sa pastreze totusi un miros... omenesc", a declarat unul dintre consilieri. O parte din buzoienii proprietari de ciini sint totusi bucurosi ca primaria locala nu s-a inspirat inca din experienta vest-europeana, unde trusoul canin cuprinde, in loc de maturica si faras, manusi si punguta din plastic. Vaci la mica publicitate si pe Internet In lipsa de tirguri, taranii isi vind animalele prin anunturi Taranii au gasit o metoda ingenioasa de a-si vinde animalele din batatura chiar daca nu mai au voie sa le scoata in tirguri si oboare din cauza epidemiei de febra aftoasa. Pe linga catei, pisici ori struti si alte animale exotice, la rubricile de mica publicitate ale ziarelor locale apar si anunturi care ofera spre vinzare animale domestice, cai, vaci sau porci "sanatosi tun", numai buni de taiat si pus in cratita. O vaca de rasa se vinde cu peste 10 milioane de lei, iar kilogramul de porc viu costa in jur de 35.000-40.000 de lei. Desi inca planeaza pericolul febrei aftoase iar autoritatile interzic organizarea de tirguri, oamenii spun ca animalele lor nu au cum sa fie bolnave intrucit au fost crescute in batatura, cu nutret de calitate. "Daca vaca e bolnava, mi-o aduceti inapoi, bre!", spune un taran vrincean care si-a dat Murga la mica publicitate. Alti tarani si-au pus pancarte la poarta, iar unii au dat anunturi pentru a-si vinde dobitoacele chiar si pe Internet. (C.C.) Profesoara de romana - "exmatriculata" din cauza aventurilor amoroase O profesoara de limba si literatura romana de la Scoala Generala din Slobozia Bradului, judetul Vrancea, a fost data afara din sistemul de invatamint din cauza conduitei imorale. Consiliul profesoral al scolii a sesizat Inspectoratul cu privire la aventurile amoroase ale profesoarei Nicoleta Balan, despre care povestesc inclusiv copiii. "Era cautata mereu de tigani cu care pleca prin diverse baruri si restaurante din zona. Acestia intrau in scoala dupa ea si amenintau in stinga si-n dreapta femeile de serviciu si cadrele didactice. O data a fost batuta de partenerii ei in vazul mai multor elevi si parinti", au atras atentia colegii profesoarei. Un control al Inspectoratului a scos la iveala amanunte picante din viata dascalitei care, dupa cum declara inspectorul general Enache Mandrescu, avea un comportament imoral si nu reusea sa aduca elevii pe calea cea buna. Profesorul Mandrescu spune ca vina o poarta si cei care n-au verificat activitatea profesoarei pina acum si s-a ajuns la o asemenea situatie nemaiintilnita. Ca atare, impotriva ei s-au luat masuri radicale. Pusa in fata probelor, profesoara nu a avut incotro si a trebuit sa suporte consecintele. Ea a fost inlocuita, zilele trecute, printr-o decizie a Inspectoratului Scolar Vrancea. SILVIA VRINCEANU Cantastimul, in atentia autoritatilor Institutul Cantacuzino, banuit ca a facut publicitate ilegala Institutul Cantacuzino din Bucuresti va fi amendat in cazul in care se va descoperi ca a facut publicitate mascata medicamentului "Cantastim". "Legea privind publicitatea si Ordonanta 159/1999 privind medicamentele interzic reclama pentru produse anticancerigene", ne-a declarat dr. Ioan Fulga, presedintele Agentiei Nationale a Medicamentului (ANM). La sfirsitul saptaminii trecute, ANM a cerut In-stitutului Cantacuzino sa prezinte o pozitie oficiala privind reclama la "Cantastim". "Dupa ce vom primi toate datele, vom lua masuri, fie impotriva institutului, daca se va dovedi ca a sustinut campania de presa, fie impotriva prof. dr. Andrei Olinescu, cel care a descoperit medicamentul", a mai spus dr. Fulga. Medicamentul "Cantastim" a primit de la ANM autorizatie de fabricatie doar pentru un an, deoarece producatorul, respectiv Institutul Cantacuzino, nu a prezentat date privind eficacitatea produsului. Pentru acest motiv, ANM a mai solicitat institutului date stiintifice despre "Cantastim". GETA ROMAN TATIANA DABIJA Telegrafice "Pirat cibernetic", cercetat de politie Ofiteri ai Serviciului de Combatere a Crimei Organizate si Antidrog (SCCOA) din Politia Capitalei cerceteaza, in stare de libertate, un tinar in virsta de 21 de ani, care a reusit, pe parcursul mai multor luni, sa comande, prin Internet, bunuri in valoare de 30.000 de dolari, prin folosirea unor numere de carduri care nu-i apartineau. Anchetatorii au descoperit ca, in perioada septembrie 1999-iunie 2000, Ionut Grigore, din Bucuresti, a folosit fraudulos mai multe numere de carduri ale unor persoane fizice, cetateni straini, cu care a efectuat diverse cumparaturi de la magazine din strainatate, prin comenzi facute prin Internet.(A.G.) Traficanti de heroina, arestati Nicolae Petre Stefan, din sectorul 4, Bucuresti, a fost retinut de politisti, dupa ce i-a vindut lui Alexandru Traian Niculescu doua doze de heroina, 0,513 g, contra sumei de 200.000 de lei. Plata s-a facut cu doua bancnote de cite 100.000 de lei, care fusesera marcate in prealabil de politisti. Nicolae Stefan mai avea asupra lui inca patru doze de heroina. In urma cu o zi, Marius Nastase Toader, in virsta de 23 de ani, din Bucuresti, a fost arestat pentru detinere ilegala de droguri. In urma cercetarilor s-a stabilit ca respectivele "bilute" contineau, in total, 3,94 de grame de heroina.(C.N.) Consilier german la Ministerul de Interne Un general de 60 de ani, comandantul Politiei de Frontiera a Germaniei, va fi consilierul ministrului de interne incepind cu 31 aprilie. La solicitarea ministrului Ioan Rus, Germania il va detasa pe paznicul frontierei de est a Uniunii Europene sa ajute Romania la securizarea granitelor. Rus crede ca acest gest este un semn ca si Germania va accepta ridicarea restrictiei de calatorie pentru romani, cunoscuta fiind in prezent pentru pozitia sa radicala de opozitie.(M.B.) 200.000 de lei pe cap de ciine Primaria Piatra-Neamt a inceput, de ieri, stringerea ciinilor vagabonzi. Pentru fiecare patruped prins se achita pe loc 200.000 de lei, bani obtinuti printr-o sponsorizare din Franta. Ciinii trebuie adusi in saci sau legati cu o sfoara de git. Sponsorizarea se ridica la 1,5 miliarde de lei, bani care vor fi folositi numai pentru rezolvarea problemei ciinilor. Primarul Ion Rotaru a afirmat ca este constient de riscurile la care se expun cei care vor incerca sa prinda ciinii fara stapin, dar a tinut sa precizeze ca primaria nu-si asuma nici o responsabilitate in acest sens. (I.T.) Neamurile lui Pacala din Bihor Pacalesti - localitatea care nu exista pe harta Asezat pe soseaua care leaga municipiul Oradea de Muntii Apuseni, la vreo 100 de kilometri de granita de vest a tarii, satul Pacalesti din judetul Bihor, este o asezare mica de oameni cunoscuti prin imprejurimi ca negustori de vite. Pacalestiul nu exista pe harta si nu figureaza in nici un document oficial. Doar in registrul agricol, evidentele cadrelor medicale de la dispensar si in citeva buletine de identitate, oamenii sint trecuti cu domiciliul in Pacalesti. Majoritatea insa apar ca locuitori ai satului Tiganesti. Asezarea a primit denumirea de Tiganesti in urma cu vreo cincizeci de ani. In sat nu exista nici un tigan, dar majoritatea locuitorilor poarta numele de Tigan, de unde se trage si cealalta denumire a localitatii. Cei cinci membri ai familiei Boc din Tiganesti, desi locuiesc in aceeasi casa, au domiciliul in doua localitati. Bunicii au buletine de Pacalesti, iar nepotii sint trecuti in Tiganesti". La primarie, cind mergem, spunem ca sintem din Tiganesti si ne cauta in evidente la Pacalesti. La doctor, spunem ca sintem din Pacalesti, iar pe scrisori punem Tiganesti. Uneori le mai si incurcam", povesteste Ioan Boc, unul dintre octogenarii satului. Oficialii Primariei din Draganesti, comuna din care face parte localitatea, spun ca numele satului Pacalesti se regaseste in hartile realizate pe timpul stapinirii austro-ungare. Ei incearca acum sa oficializeze denumirea de Pacalesti. "Exista doua variante cu privire la numele acestui sat. Prima aminteste de un preot cu numele de Pacala, venit sa slujeasca aici pe la 1.600, de undeva din zona Aradului, iar cea de-a doua varianta face referire le oamenii acestui sat, care din cele mai vechi timpuri se ocupau de comertul cu vite. Astfel, ei cumparau animale din tirgurile de la Halmagiu, Cimpeni si Girda, judetul Alba, si le vindeau la tirgul din orasul Beius din Bihor, incercind sa obtina un pret cit mai bun. Asa au ajuns sa fie numiti pacalici, iar satul din care proveneau - Pacalesti. In actele de stare civila nu exista locuitori care sa aiba inscris la rubrica "Domiciliu" satul Pacalesti, ci numai Tiganesti, dar in buletinele de identitate apare Pacalesti. Noi sintem de acord cu denumirea de Pacalesti si vom incerca sa obtinem recunoasterea acestui nume, mai ales ca ar fi singurul sat din Romania cu o astfel de denumire", spune secretarul Primariei din Draganesti, Vasile Horge. MIRUNA IONESCU Un bolovan de trei tone face senzatie la Luncani-Bacau Un pensionar din Bacau, Gheorghe Gavriliu, in virsta de 59 de ani, a gasit recent o piatra ciudata despre care crede ca este foarte valoroasa. Gavriliu si-a ridicat, la Luncani-Bacau, o casa a carei curte a dorit sa o paveze cu pietre de riu. In Padurea Tocila a dat peste o piatra uriasa - in greutate de peste trei tone - cu o forma deosebit de interesanta. A scos-o din pamint si a pus-o, cu ajutorul unei macarale, in curtea casei. Gavriliu crede ca piatra sa este un trovant, adica o raritate care se formeaza in milioane de ani si care costa zeci de milioane de lei. Singurul colectionar de trovanti din judetul Bacau, Dan Mihut, acrediteaza si el aceasta ipoteza. "Un trovant reprezinta un conglomerat de roci care se comporta ca o fiinta vie: o data luat din locul sau moare, nu se mai dezvolta", a spus Mihut. In Romania exista o singura zona cunoscuta de trovanti, in judetul Vrancea. Gheorghe Gavriliu sustine ca nu s-ar desparti de piatra sa nici daca ar valora un milion de dolari fiindca s-a atasat sufleteste de ea. CLAUDIU TARZIU [31][pl.dll?rid=expresro] 