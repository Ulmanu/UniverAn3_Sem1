 Bölöni a sunat ieri goarna pentru turneul algerian Ploiesteanul Irimia a jucat cinci meciuri in Divizia A si s-a trezit la nationala Hotelul "Sport" din Complexul National Sportiv Lia Manoliu a fost, ieri, gazda ultimei reuniri a lotului national de fotbal in acest mileniu. Irimia, Fl. Dumitru, M. Radoi, Trofin, Prodan, Lacusta, Dancia, Lincar, Codrea, Neaga, Mara, Soava, Barcauan, Cl. Niculescu si Costescu sint jucatorii care s-au prezentat la convocarea pentru turneul din Algeria, programat intre 2 si 10 decembrie. Alti cinci fotbalisti, rapidistii Dolha si Iencsi si dinamovistii Bolohan, Tames si Niculae, s-au alaturat lotului abia in aceasta dimineata, din cauza meciului pe care cele doua echipe l-au disputat aseara, in Cupa Romaniei. Plecarea spre Algeria este programata pentru miine, la ora 11,00, iar cele doua jocuri pe care "tricolorii" le vor disputa in orasul Adana vor avea loc pe 5 decembrie, cu nationala tarii gazda, pregatita de Mircea Radulescu, si pe 9 decembrie, cu o selectionata divizionara, ambele urmind sa inceapa la ora 21.00, ora Romaniei. Bölöni riposteaza la atacurile antrenorilor Selectionerul a raspuns ieri atacurilor venite in ultima vreme din partea unor antrenori, printre care se numara Victor Piturca si Cornel Dinu.Criticile vizeaza densitatea mult prea mare a trialurilor din acest tur de campionat si faptul ca meciurile din preliminariile Cupei Mondiale vor fi abordate tot cu jucatorii consacrati. "Stimez si respect munca pe care tehnicienii nostri o depun, insa este treaba mea modul in care fac selectia la echipa nationala. Daca nici ei nu cred in posibilitatile elevilor lor de a ajunge in echipa nationala... In situatia in care as fi avut mai multi jucatori de valoare la dispozitie, munca mea ar fi fost mult usurata si, foarte probabil, nu mai apelam la trialuri. Prin aceste actiuni eu nu caut un inlocuitor imediat pentru Dorinel Munteanu, Adrian Ilie sau ceilalti jucatori de baza ai nostri. Fotbalistii pe care i-am remarcat la cele doua trialuri de pina acum sper sa faca, in cel mai fericit caz, abia peste vreo doi ani pasul decisiv spre echipa mare", a replicat elegant Bölöni. Chestionat daca ar fi dorit sa efectueze turnee de durata, de genul celor practicate cu Mircea Lucescu la echipa nationala in anii Ô80, "Loti" a raspuns: "Nu mi-as dori asa ceva. Si apoi, atunci erau cu totul alte vremuri, puteai sa stringi lotul pentru perioade de o luna, o luna si jumatate si sa pleci in actiuni lungi prin America de Sud". Starea de sanatate a celor prezenti la lot nu-i ridica probleme lui Pompiliu Popescu, singura grija a medicului fiind sa inlature usoara starea de oboseala de care s-au plins majoritatea "tricolorilor" dupa un sezon incarcat. Codrea crede ca trialurile sint foarte bune Pitesteanul Paul Codrea, convocat in urma prestatiilor din ce in ce mai bune la echipa de club si la actiunile organizate in ultimul timp de Bölöni, a fost ieri printre cei mai punctuali jucatori. Mijlocasul a marturisit ca nu se astepta ca selectionerul sa-l remarce si sa aprecieze calitatile sale: "Parerea mea este ca, in ciuda celor declarate de unii antrenori, trialurile au fost foarte utile. Doar asa am avut si noi, ceilalti, o sansa sa iesim in fata. Sint putin obosit dupa acest sezon, dar cred ca-mi voi reveni, iar meciurile din Algeria trebuie sa le tratam cu multa atentie si concentrare. Promovarea noastra la nationala nu mai tine, insa, doar de bunavointa antrenorului. Dinsul ne-a chemat la aceste actiuni, dar maturizarea si cresterea valorica depind doar de noi. Sper ca, intr-un an sau doi, grupul nostru, al tinerilor, sa-si cistige locul in prima reprezentativa". Veniti cu un taxi Ionut Irimia, portarul Petrolului, a sosit ultimul la hotelul "Sport", impreuna cu coechipierul sau, Daniel Costescu. "Ne-au adus in Bucuresti niste prieteni, azi dimineata, dar nu cunoastem orasul si ne-am ratacit. Am venit cu taxiul, pina la urma", si-a justificat intirzierea "ingerul pazitor" al "gazarilor". Veniti in Bucuresti la nici 24 de ore dupa performanta realizata la Pitesti, unde au eliminat Steaua din Cupa Romaniei, ploiestenii erau si ei oarecum surprinsi de turnura carierei lor. "Sincer, nu ma asteptam sa fiu convocat. In fond, am promovat la echipa mare abia de cinci etape. Si pina atunci aparasem, dar la tineret", a marturisit Irimia. "Performanta se poate face, in opinia mea, si in alta parte decit in Bucuresti. Noi, la Petrolul, sintem calificati in semifinalele Cupei si am terminat turul de campionat pe locul doi. Daca facem eventul? Ce-ar mai fi de spus?" Lui Mara ii era foame Bogdan Mara era cam ingrijorat de perspectiva unei eventuale "infometari", deoarece nu apucase inca sa manince, iar primul antrenament era programat peste o ora si jumatate. "Am plecat de la Sibiu azi dimineata, la ora sapte, si n-am avut timp sa ma opresc pe drum. Sper sa am timp, inainte de a pleca la antrenament, sa iau prinzul". Aflat printre jucatorii cu o experienta ceva mai bogata la capitolul convocarilor in nationala, Bogdan este si mai nerabdator, atunci cind vine vorba de promovarea la prima reprezentativa: "Trialurile au fost foarte bune. Important este sa ne vina si noua rindul, daca vom confirma in perioada urmatoare. Cind o veni, numai sa vina!" Mara, care este in anul cinci la Facultatea de Jurnalistica din Sibiu, se pregateste deja pentru sesiunea din iarna. Cheran: "Il voi ajuta si pe Nelu" "Vava" Cheran, numit oficial antrenor secund al echipei nationale in urma cu doua zile, s-a prezentat punctual la datorie, ca de obicei. Desi in atributiile sale nu mai intra si reprezentativa de tineret - unde a fost pina acum mina dreapta a lui Ion Moldovan -, Cheran a mentionat ca nu poate lasa lucrurile la jumatate. "Il voi ajuta si pe Nelu, pentru ca nu se poate altfel. Nu lasam noi lucrurile asa. La tineret am inceput o treaba extraordinara si am pus bazele unei echipe competitive. Chiar daca aceasta formatie va fi sacrificata - si este normal sa fie asa - in interesul primei reprezentative, eu sustin in continuare ca avem inlocuitori, daca va fi nevoie, si pentru Neaga, si pentru Codrea si pentru oricine altcineva. Ne-am facut un lot de rezerva, un fond pe care-l tinem si cu care putem sa ne calificam din grupa. Am cautat si am gasit jucatori buni. Totul este sa stii unde sa cauti". Grupaj realizat de SILVIU TANASE si MATEI UDREA Moldovan a devenit principala gura de foc de la FC Nantes Fotbalistul Viorel Moldovan si-a trecut in palmares, miercuri seara, cea de-a patra reusita consecutiva pentru echipa sa de club, Nantes Atlantiques, in partidele sustinute in campionat si Cupa UEFA. Internationalul roman a izbutit 10 goluri in 15 meciuri jucate in tricoul "canarilor", fiind cel mai productiv "tricolor" care evolueaza in strainatate. Miercuri seara, Nantes a cistigat cu 3-1 intilnirea jucata pe teren propriu cu AS Monaco. La scorul de 1-1, Moldovan a marcat, in minutul 70, in poarta monegascilor. "Golul meu a fost destul de frumos. Merita sa-l revezi la televizor. Am primit o minge la circa 10 metri de poarta, l-am «facut» din fenta pe un fundas, dupa care am sutat cu forta, sub bara". Moldovan n-a sarbatorit succesul in fata monegascilor: "Am venit acasa, m-am uitat putin la televizor, iar apoi m-am culcat. Sint profesionist, nu pot sa-mi pierd timpul prin baruri". Moldovan a precizat ieri ca nu are in contract vreo clauza prin care trebuie sa inscrie un anumit numar de goluri. "Toata lumea este fericita aici. Speram sa ne mearga tot asa. Important este sa raminem lucizi", a marturist bistriteanul. De mentionat ca, dupa 18 runde consumate in Hexagon, Nantes are al doilea atac din campionat, cu 30 de goluri inscrise, si cea de-a treia aparare, cu numai 20 de goluri primite. In clasament, formatia lui "Vio-gol" ocupa pozitia secunda, la doar un punct de liderul Bordeaux, cu sanse sporite de a ocupa primul loc, intrucit are un meci mai putin disputat. DANIEL CONTESCU Potrivit unui sondaj intreprins de cotidianul "El Mundo Deportivo", Suporterii Barcelonei tinjesc dupa Cristi Chivu Cotidianul spaniol "El Mundo Deportivo" a intreprins pe site-ul sau de Internet un sondaj printre suporterii echipei FC Barcelona. "Ce jucator ati dori sa transfere Barca in luna decembrie?", suna intrebarea lansata de publicatia catalana. Pe primul loc in acest sondaj se afla argentinianul Riquelme, jucator la Boca Juniors, cu 55% din optiuni, urmat de olandezul Jimmy Hasseilbank, de la Chelsea, cu 12%. Pe locul al treilea se afla Cristian Chivu, cu 11% din voturile suporterilor "blau-grana". Romanul ii devanseaza pe brazilanul Saviola, pe Martin Palermo, autorul celor doua goluri din finala Cupei Intercontinentale, pe australianul Viduka si pe chilianul Marcelo Salas. (D.N.) Dupa ce un tribunal din Madrid i-a dat dreptate rusului Karpin, Fotbalistii romani din Spania solicita statut de jucatori comunitari Valeri Karpin, jucatorul rus al formatiei spaniole Celta Vigo, nu mai este considerat jucator extracomunitar. Un tribunal din Madrid a decis ca fotbalistul se va bucura de aceleasi drepturi ca si ceilalti jucatori din Uniunea Europeana. Victoria lui Karpin in fata justitiei spaniole este considerata istorica de catre presa, iar ceilalti fotbalisti din Primera Division aflati in situatia rusului au demarat deja discutiile cu diversi avocati, impresari sau presedinti de club pentru a capata si ei statutul de jucatori comunitari. Este si cazul fotbalistilor romani Cosmin Contra, Costel Gilca, Adrian Ilie, Laurentiu Rosu, Gheorghe Craioveanu, Dennis Serban, Jean Barbu, Bogdan Stelea, Catalin Munteanu si Lucian Marinescu. Adrian Ilie si Zahovici au acelasi avocat Cel mai bun jucator al revelatiei campionatului spaniol din ultimii doi ani - Deportivo Alaves, este, fara indoiala, Cosmin Contra. Internationalul roman a primit, in urma cu doua zile, un telefon de la agentul sau din Spania, Tente Sanchez, care i-a explicat in cele mai mici amanunte cazul sau si cum sa procedeze pentru a-si cistiga dreptul de a deveni jucator comunitar. Adrian Ilie impreuna cu slovenul Zlatko Zahovici, ambii activind la Valencia, si-au angajat un avocat, Vicente Sola, pentru a cere clubului, federatiei si ligii acelasi drepturi. Unica documentatie necesara e alcatuita din pasaport si permis de munca. Actiunile pot demara in scurt timp, dar procesul poate dura intre trei si sase luni, conform avocatului angajat de Ilie si Zahovici. Presedintii de club din Spania sint de acord cu sentinta data in cazul Karpin, pentru ca astfel au posibilitatea sa introduca mai multi jucatori din afara Uniunii Europene pe teren. Federatia Spaniola de Fotbal limiteaza numarul fotbalistilor extracomunitari la 3 din cei 11 trimisi pe gazon. Felipe Martinez, director general la Numancia, s-a aratat satisfacut de aceasta decizie. "Vom incepe imediat procesul. Cererea noastra se va referi la Barbu si Rosu, romanii din cadrul echipei". "Este cel mai bine pentru noi", a spus ex-stelistul, in timp ce "Cobra din Pitesti" a apreciat ca "sentinta data este foarte importanta pentru viitorul nostru". Gilca: "Vreau sa incep imediat actiunea" Mai dur in privinta conducatorilor de club s-a dovedit a fi Gonzalo Anton, presedintele lui Alaves, care a spus ca respinge acordul de conventie dintre Uniunea Europeana si Romania, considerind ca prin acest tratat internationalul roman Cosmin Contra sufera discriminari pentru nationalitatea sa. "Ma voi gindi la ceea ce a intreprins jucatorul rus. Oricum, este de felicitat pentru faptul ca si-a sacrificat o gramada de timp si a cistigat procesul", a spus Gheorghe Craioveanu, intr-o declaratie acordata cotidianului "El Pais". Mijlocasul formatiei Espanyol, Costel Gilca, este cel mai hotarit: "Vreau sa incep imediat actiunea. Voi vorbi cu reprezentantul meu pentru a-mi pregati documentatia". Totusi, sentinta in cazul Karpin ingrijoreaza federatia si anumite partide din Spania care nu vad cu ochi buni exodul unor fotbalisti din tarile care nu apartin Uniunii Europene. Aceasta situatie nu le permite jucatorilor iberici sa evolueze la echipele din Primera sau Segunda Division. DANIEL NAZARE De fericire ca a ajuns deputat, "Corleone" le-a facut cinste presedintilor de club Mircea Sandu a propus ieri in Adunarea Generala a LPF transformarea Comisiei Centrale a Arbitrilor dintr-un organism federal intr-unul independent, de sine statator. Nasu' a inaintat presedintilor de club din Divizia A trei nume ale unor posibili conducatori al acestui for, care isi va incepe activitatea in returul campionatului: George N. Gherghe, Adrian Porumboiu si Mircea Nesu. La punctul "probleme contractuale", institutia condusa de Dumitru Dragomir a hotarit infiintarea unei comisii de negociere, formata din seful ligii, Gheorghe Stefan, presedinte la Ceahlaul, si Gheorghe Nedelescu, vicepresedinte la Universitatea Craiova. Prima sarcina a acestei "comitii" este adaugarea numelui unui sponsor la denumirea forului din strada Eminescu. "Liga Profesionista Meme", a exemplificat, in stilu-i caracteristic, Mitica Dragomir. De asemenea, cei trei se vor ocupa si drepturile de televiziune si cele ale folosirii imaginilor pe Internet. FIFA si UEFA cer tribune acoperite Urmatorul punct pe ordinea de zi a fost introducerea criteriilor minime de licenta pentru participarea echipelor romanesti in cupele europene. "Sint lucruri extraordinare pe care le cer, de la noi, FIFA si UEFA: stadioane cu tribune complet acoperite, parcari si multe altele", a anuntat Mitica . In cazul in care aceste criterii nu vor fi indeplinite, echipele participante vor fi excluse din competitiile. Repercursiunile pot merge pina la amenzi de un milion de franci elvetieni si excluderea celorlalte echipe romanesti si a echipei nationale din toate competitiile organizate de FIFA si UEFA. "Ma voi zbate ca bazele sportive sa fie ale cluburilor sau sub contracte ferme cu primariile. Este incredibil cu echipe ca Universitatea Craiova sau Petrolul sa nu poata avea stadioane proprii, in timp ce combinatele si fabricile se vind la metru cub!" , a clamat minios viitorul deputat Dumitru Dragomir. Returul va incepe la 10 martie Seful LPF a anuntat ca s-a cazut de acord ca forul sau sa construiasca un nou sediu in Complexul Sportiv "Lia Manoliu", alaturi de cel al federatiei. Cele doua cladiri vor incepe sa se inalte in martie 2001. Adunarea Generala a hotarit devansarea returului, care va incepe pe 10 martie, in loc de 3 martie, din cauza actiunilor echipei nationale in luna februarie. Astfel, ultima etapa a acestui campionat va avea loc pe 16 iunie (in loc de 9), in timp ce finala Cupei a ramas sa se joace pe 13 iunie. Adunarea Generala s-a incheiat la restaurantul "Maxim", unde Mitica Dragomir i-a invitat pe toti presedintii de club prezenti (au absentat diriguitorii de la FC National si Gaz Metan Medias) si pe angajatii Ligii la un banchet prilejuit de alegerea sa ca deputat. BOGDAN GHEORGHE Flash Ceahlaul - la tratamente cu namol Fotbalistii de la Ceahlaul Piatra-Neamt care au probleme de sanatate vor merge, incepind de luni, in statiunea balneara de la Baltatesti pentru a urma tratamente cu namol, apa sarata, precum si pentru citeva sedinte de fizioterapie. Lefter, Botez, Domsa, Axinia, Atomulesei, Ionescu, Marc, Soimaru si Covrig vor sa se trezeasca, timp de 10 zile, cu noaptea-n cap pentru a parcurge, cu o masina pusa la dispozitie de conducere, cei 20 de kilometri pina la Baltatesti. Seara, ei se vor intoarce la Piatra-Neamt. Daca cei mai multi jucatori nu vor decit sa se puna la punct cu pregatirea fizica, portarul Ionut Covrig acuza mai multe probleme de sanatate. Pe linga accidentarea la piciorul drept, Covrig, proaspat casatorit, are puroi in git. Tot ieri, Covrig a trecut pe la casieria clubului pentru a-si ridica salariul de 990.000 de lei. (D.C.) Scifo, antrenor, jucator si vicepresedinte la Charleroi ! Enzo Scifo, fostul international belgian, este, de miercuri seara, noul antrenor al echipei de fotbal Sporting Charleroi. Scifo il inlocuieste pe tehnicianul portughez Manu Ferreira, demis de presedintele clubului. O data cu primirea acestei functii, Scifo stabileste un record al clubului belgian, unde activeaza si ca jucator, dar si ca vicepresedinte. De asemenea, fotbalistul este si actionar la Charleroi. Antrenorul Ferreira declarase, inainte de demitere, ca "ma aflu intr-o situatie care nu mai exista nicaieri. Antrenez un jucator care este, de asemenea, si vicepresedintele clubului". (H.H.) Suspendat din cauza anabolizantelor Baschetbalistul american Don MacLean, care evolueaza in NBA la echipa Miami Heat, a fost suspendat, miercuri, pentru urmatoarele cinci partide, fara plata salariului, din cauza incalcarii prevederilor politicii privitoare la folosirea steroizilor in campionatul profesionist nord-american (NBA/NBPA Steroids Policy). Conform regulamentelor in vigoare, NBA si cluburile afiliate nu au dreptul sa dea publicitatii aspecte legate de testele sau tratamentele la care sint supusi jucatorii profesionisti, ci doar eventualele suspendari sau excluderi din liga. Don MacLean este primul jucator din NBA care a fost suspendat pentru folosirea de substante anabolizante. El a disputat doar trei meciuri in actuala editie de campionat din cauza unei interventii chirurgicale la piciorul drept, in data de 15 noiembrie. (M.B.) 