 "Yo soy el Diego", spune Maradona in autobiografie Argentinianul Diego Armando Maradona, fosta vedeta a fotbalului mondial, va prezenta in fata publicului o autobiografie care va aparea pe piata in luna octombrie. Lucrarea contine amanunte picante despre viata agitata a talentatului fotbalist supranumit "El Pibe d'Oro". Cartea are 300 de pagini si evoca viata fotbalistului, din copilarie si pina la retragerea din activitatea competitionala, fapt petrecut la 30 octombrie 1997, la virsta de 37 de ani. "Am inceput sa lucrez la acest volum la Havana, unde ma aflam internat intr-o clinica de dezintoxicare, invitat de presedintele Cubei, Fidel Castro. Atunci m-am hotarit sa povestesc totul. Mai am multe de spus si jur ca tot ceea ce am scris in carte este adevarat", a declarat Diego Maradona. (M.B.) Pentru revenirea lui Sumudica in Giulesti, Galeria Rapidului face cheta Festivitatea de duminica seara, de pe stadionul Giulesti, organizata pentru inaugurarea instalatiei de nocturna, a insemnat un moment aparte pentru suporterii rapidisti. Grupurile "Legione Granata", "Vulturii din Giulesti", "Bombardierii din Vitan" si "Ultras Giulesti" s-au reunit sub conducerea lui Gheorghe Raducanu, alias Gigi Corsicanu', intr-o singura galerie. Aceasta va "locui" in intregime la tribuna a doua si a luat deja o decizie care ar putea fi unica in istoria fotbalului romanesc. Ei au inceput sa stringa bani pentru a-l aduce inapoi la Rapid pe Marius Sumudica, unul din cei mai iubiti jucatori ai "alb-visiniilor" din ultimul deceniu. Acesta joaca in prezent la echipa portugheza Maritimo Funchal, insa si-a exprimat in nenumarate rinduri intentia de a reveni in Giulesti. Vazind ca George Copos, patronul Rapidului, nu pare dispus sa scoata din buzunar 150.000 de dolari, suma ceruta de portughezi pentru Sumudica, membrii galeriei sint decisi sa stringa acesti bani pentru a-si vedea idolul inapoi in Giulesti. BOGDAN GHEORGHE Gica Popescu, patron la Dunarea Calafat Internationalul roman Gheorghe Popescu nu l-a uitat nici un moment pe antrenorul care i-a calauzit primii pasi in fotbal. Cind Valentin Ghita i-a cerut ajutorul in vreo problema, Baciu' a sarit si l-a ajutat. Iovan, cum il cunoaste toata lumea pe tehnicianul proaspetei divizionare C, Dunarea Calafat, s-a aflat in impas cu echipa sa din cauza faptului ca sponsorul formatiei s-a retras. Primul apel s-a indreptat catre Gica Popescu, care, peste noapte, a devenit actionarul principal al echipei din satul sau natal. Imediat dupa discutiile purtate la sfirsitul saptaminii trecute, Baciu' a virat in contul Dunarii Calafat suma de un miliard de lei si a comandat un nou set de echipament necesar jucatorilor pentru noul sezon. Popescu a atras deja o serie de fotbalisti tineri de perspectiva. "Le faceti contracte avantajoase pentru a fi multumiti si in scurt timp vom face cu ei o echipa de Divizia B", a spus internationalul roman. MARIO MORCOV Steaua a pierdut singura competitie europeana la care a participat in acest an Boavista a cistigat Cupa orasului Porto Steaua a pierdut duminica seara finala turneului orasului Porto, 0-2, cu gazdele de la Boavista. Golurile au fost marcate de Pedro Santos (min. 7) si Silva (min. 68). Meciul a avut loc pe stadionul "Bessa", unde isi disputa Boavista meciurile de acasa, in prezenta a 10.000 de spectatori. Presa portugheza apreciaza, ca si stelistii, ca gazdele au meritat victoria, jucind mai bine decit fotbalistii romani. Piturca declara dupa meci ca Boavista a cistigat pe merit, dar a pus victoria si pe seama faptului ca Steaua a jucat doua meciuri in 24 de ore, in timp ce portughezii au avut un interval de timp dublu intre semifinala cu Braga si finala de duminica. Antrenorul militarilor a concluzionat spunind ca a fost un turneu util si ca este multumit mai ales de partida cu brazilienii de la Portuguesa (pe care Steaua i-a invins cu 3-0). Unul dintre remarcatii cotidianului "O Jogo" a fost portarul Martin Tudor, care a avut citeva interventii foarte bune, limitind proportiile scorului. Tot lucruri bune se spun si despre Iulian Miu, care l-a marcat excelent pe brazilianul Silva, insa a avut un moment de neatentie care i-a costat golul doi pe stelisti. In partida cu Boavista, Piturca a folosit urmatoarea echipa: Tudor - Fl. Dumitru, Belodedici, Miu, Bordeanu - Carabas (min. 71 Paraschiv), Lincar, Radoi (min. 45 Falemi), P. Stoica - Vladoiu (min. 66 Cl Raducan), Ciocoiu (min. 66 Danciulescu). BOGDAN GHEORGHE "Ciinii rosii" i-au promis antrenorului Cornel Dinu un frumos cadou de ziua sa de nastere, calificarea in turul urmator Dinamo vrea un miracol Rezultatul inregistrat in partida tur cu Polonia Varsovia, 3-4, a scazut simtitor sansele de calificare ale dinamovistilor in turul trei preliminar al Ligii Campionilor. Mai grav este faptul ca a diminuat considerabil posibilitatea ca "ros-albii" sa evolueze macar in Cupa UEFA. Un esec in faza superioara a competitiei ar fi putut trimite "haita", alaturi de Rapid si Universitatea Craiova, intr-o disputa in care adversarii sint, totusi, mai accesibili. Chiar daca multa lume considera ca Dinamo a spus deja "pa" celei mai importante competitii fotbalistice intercluburi, jucatorii nu sint de acord. "Vom juca pentru a accede in turul superior. Noi am gresit in partida tur, noi trebuie sa reparam greselile comise. Cred ca putem intoarce rezultatul si speram sa-i facem un frumos cadou lui Mister, care in ziua meciului va implini 52 de ani", ne-a declarat unul dintre fotbalistii dinamovisti. Echipa a intrat in cantonament ieri dimineata si a efectuat doua antrenamente, unul la ora 10.30 si unul la ora 18.00. Ambele sedinte de pregatire au constat in insusirea unor elemente tactice, care i-ar putea surprinde pe inaltii fundasi polonezi. Astazi dimineata, la ora 10.00, delegatia dinamovista a decolat catre capitala Poloniei cu o cursa charter. Din aeronava YAK 42 a companiei AIROM, cu echipaj rusesc, fac parte 105 persoane, fiind invitati sa asiste la partida membri ai Consiliului de Administratie si diversi sponsori ai gruparii din Stefan cel Mare. Meciul retur cu Polonia Varsovia nu se va desfasura, cum era normal, in capitala tarii, ci intr-o localitate, Plock, aflata la 110 kilometri vest. Distanta va fi strabatuta cu doua autocare puse la dispozitie de oficialii polonezi. Jucatorii dinamovisti vor fi cazati la Hotelul Petropol, iar in aceasta seara, la ora meciului de miine, este prevazut un antrenament pe stadionul micutei localitati. La Plock se vor afla si 40 de suporteri dinamovisti, care au plecat in cursul diminetii de astazi cu un autocar pus la dispozitie de club. Numarul redus al acestora se datoreaza sanselor scazute de calificare ale "ciinilor rosii". "Sincer, eu nu cred in minuni. Am asteptat mult acest meci si insatisfactia este uriasa. Daca se va intimpla, totusi, un miracol voi merge la Atena pentru meciul urmator", ne-a declarat unul dintre cei mai infocati suporteri din "Nuova Guardia". DANIEL NAZARE Noul selectioner al nationalei de fotbal a sosit ieri in tara Bölöni semneaza astazi contractul cu federatia Laszlo Bölöni, noul antrenor al nationalei de fotbal a Romaniei, a sosit in tara ieri la prinz, cu o cursa aeriana de la Bruxelles. Selectionerul a fost asteptat la Aeroportul Otopeni de noul delegat al reprezentativei "tricolore", Cristian Bivolaru. Prima tinta a celor doi a fost sediul federatiei, acolo unde presedintele Mircea Sandu il astepta pe antrenor pentru o prima discutie fata in fata. In virsta de 47 de ani, Loti il inlocuieste la cirma primei reprezentative pe Emeric Ienei, cel care va trece in postul de director tehnic al federatiei. Bölöni urmeaza sa semneze astazi un contract pe doi ani cu FRF. Schimb de saluturi cu muncitorii Relaxat si zimbitor, Bölöni n-a avut nici o tresarire la vederea grupului de ziaristi care-l astepta la iesirea din aeroport. Desi venea dupa o calatorie destul de obositoare cu masina si cu avionul, noul selectioner si-a tras bagajele deoparte si a acceptat dialogul fara nici o obiectie. Jovial, antrenorul nu a ezitat sa le faca semn cu mina muncitorilor inghesuiti intr-un camion, care, recunoscindu-l, i-au urat din mers succes la nationala. "Cred ca antrenorul Bölöni se pricepe la fotbal mai putin decit cei 20 de milioane de microbisti din Romania" Domnule Bölöni, bine ati revenit in Romania. Cum va simtiti acum, cind o faceti in calitate de oficial al federatiei? O revenire acasa are tot timpul farmecul si emotiile ei. De data aceasta, insa, este vorba despre niste sentimente mai speciale. La ce v-ati gindit pe drum, in avion? La familie, la ceea ce urmeaza sa fac, la planurile de viitor. Am citit, am mai incercat sa si dorm pentru ca sint putin obosit. Sinteti pregatit, gata de lupta. cu toata lumea: adversari, eventual si presa? Cu presa? (ride) De ce? Nici n-am venit bine si ma luati in primire? Care credeti ca este principala calitate a antrenorului Bölöni? Nu cred ca sint eu cel mai indicat sa vorbesc despre asta. In orice caz, cred ca antrenorul Bölöni se pricepe mai putin la fotbal decit cei 20 de milioane de microbisti din Romania. Care a fost primul lucru facut de selectionerul Bölöni? Mi-am scos notitele de la Campionatul European, dar si insemnarile de acum doi ani, de la Europenele de tineret. De ce au durat atit de mult timp negocierile cu federatia? Cred ca aceste amanunte le putem discuta miine (n.r. - azi), la conferinta de presa, cind va fi de fata si domnul presedinte Mircea Sandu. Bine, atunci, pe miine. De acum, n-o sa mai scapati asa usor de ziaristi. Nici nu-mi doresc acest lucru. Vreau sa colaboram bine si sper sa ma ajutati ca rezultatele nationalei sa fie bune! MATEI UDREA 