 Rapid-Galatasaray, diseara, de la ora 20.00, in direct la PRO TV Iordanescu il infrunta pe Lucescu dupa zece ani La peste zece ani distanta de la ultimul lor duel, pe stadionul Giulesti se vor infrunta azi din nou doi dintre cei mai buni antrenori romani, Anghel Iordanescu si Mircea Lucescu. Desi in precedentele partide tehnicienii pregateau cele mai bune echipe romanesti, Steaua, respectiv Dinamo, duelul va fi inegal astazi. Rapidul condus de General infrunta una dintre cele mai bune formatii ale Batrinului Continent, Galatasaray Istanbul, recent cistigatoare, sub bagheta lui "Il Luce", a Supercupei Europei. Amicalul, aranjat gratie lui Lucescu, fost antrenor al giulestenilor pina in aceasta vara, va fi transmis in direct de postul PRO TV, cu incepere de la ora 20.00. Ieri, giulestenii, care in acest inceput de sezon traverseaza o perioada mai putin fasta, s-au antrenat la baza ProRapid, dupa-amiaza vizionind inregistrarea video a meciului pe care turcii l-au cistigat in fata spaniolilor de la Real Madrid. Daca Schumacher, Sergiu Radu si Pancu au apreciat ca partida va fi extrem de grea, Razvan Lucescu a afirmat ca este optimist. "Istoria nu se va mai repeta", a spus portarul feroviar, facind aluzie ca in duelurile pe care le-a sustinut impotriva tatalui sau acesta din urma a iesit mereu invingator. Delegatia turca a sosit aseara la Bucuresti, a fost cazata la hotelul "Crowne Plaza", iar astazi "ros-galbenii" vor face o miscare usoara pe stadionul din Giulesti. Din echipa de pe malurile Bosforului nu lipsesc brazilienii Jardel, Marcio, Capone si Taffarel, romanii Gica Hagi si Gheorghe Popescu. Din lotul pregatit de cuplul Mircea Lucescu-Gabi Balint vor lipsi de la amicalul cu Rapid internationalii turci Emre, Suat, Hasan Sas, Umit, Okan, Hakan Unsal si capitanul Bulent, toti retinuti la lotul reprezentativ pentru meciul din preliminariile Campionatului Mondial din 2002, Moldova-Turcia. Oaspeti de la Liverpool Ieri, la baza ProRapid si-au facut aparitia sase membri ai clubului englez FC Livepool, echipa pe care Rapid o va intilni in primul tur al Cupei UEFA. Micuta delegatie a "cormoranilor" a venit sa se intereseze de conditiile de cazare si pregatire de la Bucuresti. Daca in ce priveste baza rapidistilor de la Straulesti englezii s-au declarat incintati, la inspectarea stadionului, Bryce Morrison, secretarul clubului din Liverpool, nu si-a ascuns dezamagirea. Oficialul britanic nu a facut decit o singura observatie, legata de accesul la tribuna oficiala. Dupa cum se stie, stadionul din Giulesti sufera unele modificari ale tribunei intii, iar intrarea personalitatilor se face cu ajutorul unei scari abrupte, care coboara din tribuna pe gazon. Dupa o gustare oferita de gazdele Constantin Anghelache si Vasile Avram la "Crowne Plaza", englezii au plecat spre Londra, in jurul orei 15.00. Delegatia a mai facut si un tur al marilor hoteluri din Bucuresti, pina la urma fiind convinsi sa aleaga, pentru partida din 14 septembrie, acelasi hotel "Crowne Plaza", proprietate a lui George Copos. "Cormoranii" vor fi insotiti la Bucuresti de 500 de suporteri, care vor locui, cel mai probabil, la "Ambasador". Incercarile patronului George Copos de a aduce in Giulesti un virf valoros s-au dovedit a fi, pina ieri, inutile. Nici Mihai Baicu, nici Ionel Gane nu au ajuns sub comanda Generalului, singura eventuala achizitie fiind sirbul de 28 de ani Peter Puaca, fost la Cremonese, in Italia. Atacantul iugoslav se afla in probe, el nefiind trecut insa pe lista jucatorilor rapidisti care pot sa evolueze in competitiile europene. LAURENTIU CIORNEI Stoichita, la catedra Litex Loveci a defilat in Cotroceni Revenirea lui Mihai Stoichita a stirnit nostalgii celor 400 de spectatori prezenti pe Stadionul Cotroceni miercuri seara, la amicalul pe care actuala echipa a lui "Lippi", Litex Loveci, l-a sustinut impotriva formatiei FC National. Fotbalistii bulgari, desi fara sase titulari din garnitura de baza, i-au invins pe bucuresteni cu 2-0 (1-0). Marius Lacatus a aruncat in teren o echipa in care doar inlocuirea lui Sabin Ilie cu Florin Petcu poate fi considerata o abatere de la formula standard. Numai ca ex-bacauanul a fost cel mai bun om al lui "Laca", doar ghinionul si bara transversala impiedicindu-l sa nu-si treaca numele pe lista marcatorilor. Meciul cu Litex a insemnat si debutul sub tricoul Nationalului pentru Narcis Raducan, a carui evolutie a fost satisfacatoare. Desi s-au aflat mai mult la cirma jocului, gazdele s-au izbit de o echipa bine organizata, cu un joc de contraatac excelent. Ambele reusite ale bulgarilor au venit in urma unor asemenea contre, mai intii Iurukov (min. 35) si apoi Salabasev (min. 89), ultimul dupa o faza in care a driblat trei fundasi, scotind in evidenta carentele rigidei aparari bancare l Florin Prunea n-a evoluat la Litex, suferind o contractura musculara. In schimb, Stoichita l-a testat miercuri pe Cristian Rauta, un fundas de 20 de ani de la Focsani l Autorul celui de-al doilea gol al oaspetilor, Salabasev, venit la Litex de la TSKA Sofia, este un tinar de 19 ani descoperit de fostul selectioner al Bulgariei la CM din SUA'94, Dimitar Penev. Acesta l-a orientat pe Salabasev spre Loveci dupa ce s-a certat cu echipa sa de suflet, TSKA Sofia, insa, deocamdata, in ciuda calitatilor demonstrate si in Cotroceni, pentru Salabasev este greu sa prinda un post de titular in conditiile in care Stoichita mizeaza in atac pe tandemul Todorov-Iovov, ambii chemati la lotul national l Fundasul central Tvetan Krastev, care a evoluat pe parcursul primei reprize, este ginerele celui mai cunoscut arbitru bulgar al momentului si unul dintre cei mai renumiti din estul Europei, Atanas Uzunov. Acest lucru nu-l prea ajuta sa se impuna in ochii lui Stoichita, in cele patru runde scurse din campionatul bulgar Krastev fiind folosit de tehnicianul roman doar 18 minute l Grisa Gancev, patronul lui Litex Loveci, a absentat de la acest meci amical si nu este sigura prezenta sa nici la meciul cu Rocar, programat miine, de la ora 11.00, pe arena din Drumul Gazarului l De ieri, Litex a parasit hotelul din Parcul cu platani, mutindu-se la "Ambasador". Delegatia de la sud de Dunare va pleca spre tara imediat dupa terminarea jocului cu Rocar, pentru a prinde disputa din preliminariile CM 2002 dintre Bulgaria si Cehia, care se va derula in aceeasi zi la Sofia. SILVIU TANASE Adi Ilie va lipsi de la meciul cu Italia! Adrian Ilie va fi supus astazi unei operatii la genunchiul drept, in urma accidentarii survenite in meciul amical Romania - Polonia. Interventia chirurgicala va fi efectuata la Clinica Centrala din Madrid, de reputatul medic Pedro Guillen. In cazul in care nu vor fi probleme (operatia este considerata una de rutina), Adi Ilie va reveni pe gazon abia in a doua parte a lunii octombrie. El va rata startul sezonului in Spania si in Liga Campionilor, dar si importantul meci dintre reprezentativele Romaniei si Italiei, contind pentru preliminariile CM 2002, meci programat pe 7 octombrie. Ladislau Bölöni a declarat ca are incredere in medicii spanioli care il vor opera pe atacantul roman. Selectionerul a spus ca a discutat cu citiva doctori francezi despre afectiunea pe care o are Adrian Ilie, acestia opinind ca jucatorul de la Valencia sufera de o accidentare mai deosebita. Conform specialistilor francezi, IIie ar fi trebuit sa forteze pina cind genunchiul s-ar fi blocat, apoi sa se opereze. In opinia lui Bölöni, cel mai potrivit moment pentru operatie ar fi fost imediat dupa meciul cu Polonia, refacerea urmind sa se incheie cu aproximativ o saptamina inaintea partidei cu Italia. DANIEL NAZARE BOGDAN GHEORGHE Cristina Iloc, nou record mondial Atleta Cristina Iloc a doborit din nou recordul mondial al probei de 3.000 de metri obstacole, miercuri, in concursul international desfasurat in localitatea franceza Reims. Romanca a imbunatatit cu mai bine de trei secunde precedentul record al lumii, stabilit tot de ea in urma cu trei saptamini, la Bucuresti. De data aceasta, cronometrul s-a oprit la 9 minute, 40 de secunde si 20 de sutimi. Deoarece proba de 3.000 de metri obstacole va deveni olimpica abia peste patru ani, Cristina Iloc va fi premiata de MTS cu doar zece milioane de lei. ( T.U. ) Handbalistele "tricolore", in semifinalele Europenelor de tineret Nationala de handbal feminin a Romaniei s-a calificat in semifinalele Campionatului European de tineret, competitie care se desfasoara in localitatea franceza Saint-Raphael. In meciul decisiv, "tricolorele" au invins Germania cu scorul de 24-22, miercuri, clasindu-se pe locul doi in Grupa A, la egalitate de puncte, opt, cu ocupanta locului intii, Rusia. Handbalistele noastre - care sint detinatoarele trofeului - vor infrunta astazi, in semifinale, echipa Suediei. In cea de-a doua semifinala se vor infrunta Rusia si Croatia. MATEI UDREA 