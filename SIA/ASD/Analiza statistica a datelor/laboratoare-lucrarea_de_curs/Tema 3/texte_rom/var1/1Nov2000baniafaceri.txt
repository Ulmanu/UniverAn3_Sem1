 Consens politic cu sabia arbitrajului international deasupra capului: Soarta "datoriei suedeze" se va decide saptamina viitoare Ministrul de stat Mircea Ciumara s-a intilnit ieri cu reprezentantii partidelor politice pentru a decide asupra uneia dintre posibilele solutii de achitare a datoriei catre Suedia. "Aveam de ales intre arbitrajul international si acceptarea pretentiilor Suediei. Propunerea suedezilor a fost sa convenim un arbitru, dar nu au avansat nici o nominalizare in acest sens. Punctele de vedere ale reprezentantilor partidelor au fost destul de convergente, astfel incit martea viitoare vom lua o decizie finala, cu aprobarea guvernului si cu avizul parlamentului", a anuntat, la finalul intilnirii, ministrul Ciumara. El a lasat sa se inteleaga ca aceasta decizie ar putea fi cuprinsa intr-un act normativ care va fi supus dezbaterii in sedinta de guvern de saptamina viitoare. Datoria Romaniei catre Suedia exista din 1929, in contul unui imprumut sub forma de bonuri de tezaur facut de stat roman. Suedia asimileaza insa acestei datorii si valoarea bunurilor cetatenilor suedezi din Romania nationalizate de statul roman in 1940, precum si anularea abuziva a unor contracte de concesiuni de catre partea romana. Din acest motiv, atit partea romana, cit si Fondul Monetar International considera justificat termenul de "pretentie" prin care sint definite solicitarile Suediei. Cea mai mare divergenta in negocierea datoriei o reprezinta, la ora actuala, cuantumul acesteia, estimat de un raport al Companiei Arthur Andersen la aproape 4 miliarde de dolari, iar de beneficiarul acesteia - concernul suedez ABB Electro Invest - la aproximativ 650 milioane de dolari. In cazul in care partile nu vor cadea de acord asupra unui arbitraj international, ramine ca guvernul de la Bucuresti sa gaseasca posibilitatea achitarii esalonate a datoriei catre Suedia, singura tara catre care Romania are, inca, datorii restante. OANA PATRAULESCU Dupa o investitie de 2,6 milioane de dolari intr-un cuptor, realizat in premiera in Romania, BBG Alum va exporta 50.000 de tone de alumina in SUA Presedintele grupului Balli, Vahid Alaghband, a inaugurat la BBG Alum Tulcea primul cuptor vertical de producere a aluminei nisipoase, proiectat si construit in intregime de catre inginerii romani, angajati ai combinatului. "Investitia in acest cuptor vertical a fost de 2,6 milioane de dolari, ceea ce ridica investitia totala a grupului Balli la BBG Alum Tulcea de la preluarea acestui combinat, in 1997, la peste 22 de milioane de dolari", a declarat directorul general al BBG Alum, Houshang Shams. El a remarcat faptul ca alte cuptoare similare celui de la Tulcea, realizate in tarile vestice, costa peste 15 milioane de dolari. Conform specialistilor, acest nou cuptor, avind o productie zilnica de 800 de tone de alumina, va reduce costurile de productie cu 10 dolari pe tona, iar anual va genera o economie totala la nivelul BBG Alum de peste 2,9 milioane dolari. Anul viitor, 10 la suta din productia de 500.000 tone de alumina a combinatului se va exporta in SUA. OVIDIU ZARA Ericsson va produce telefoane mobile la Timisoara Conform lui Kurt Hellström, presedintele Ericsson, in urmatoarea perioada concernul pe care il reprezinta va restructura capacitatile sale de productie din Suedia si Statele Unite ale Americii, din cauza costurilor mari inregistrate. Kurt Hellström a aratat ca aceste capacitati vor fi transferate in Asia, America Latina si Europa de est. Presedintele Ericsson a aratat ca aceasta schimbare face parte din programul "Intoarcerea catre profit", prin care compania pe care o conduce intentioneaza reducerea costurilor, pina in anul 2002, cu aproximativ 10 miliarde de coroane suedeze. Interesant este insa ca in programul de transfer al capacitatilor companiei scandinave in Europa de est a fost inclusa si fabrica timisoreana "Solectron", unde urmeaza ca in viitorul apropiat sa se produca telefoane mobile Ericsson. (O.Z.) Din 3 noiembrie, BIR afiseaza lista persoanelor cu identificare problematica Banca Internationala a Religiilor va afisa, incepind cu 3 noiembrie, lista persoanelor fizice care urmeaza sa primeasca compensatii si care pina la data de 9 octombrie nu au avut clarificate elementele de identificare. Deponentii isi vor putea incasa compensatiile pina la data de 30 noiembrie 2000, informeaza un comunicat al bancii. Dupa data de 30 noiembrie 2000, platile de compensatii vor fi efectuate prin casieria Fondului de garantare sau prin mandat postal, numai daca deponentii si-au clarificat elementele de identificare cu lichidatorii Bancii Internationale a Religiilor, pe baza de cerere adresata Fondului de garantare a depozitelor in sistemul bancar. In perioada 9 octombrie - 30 noiembrie, se fac platile prin unitatile Bancii Romane de Dezvoltare-Groupe Societe Generale, reprezentind compensatiile acordate de Fondul de garantare a depozitelor in sistemul bancar persoanelor fizice care au detinut depozite la Banca Internationala a Religiilor.(G.T.) Deoarece cooperativele de credit nu si-au depus dosarele de avizare la BNR, Guvernul vrea sa dea un respiro bancilor populare Surse guvernamentale ne-au dezvaluit faptul ca in perioada imediat urmatoare, executivul va lua in discutie un proiect de ordonanta de urgenta prin care termenul limita de depunere a dosarelor privind avizarea cooperativelor de credit - banci populare, prevazut in Ordonanta 97/2000 sa fie prelungit cu 60 de zile. In cazul in care acest lucru se va intimpla, actualul termen limita de depunere a dosarelor de avizare, stabilit pentru data de 12 noiembrie a.c., va fi prelungit pina la 12 februarie 2001. Conform Ordonantei 97/2000, publicata in Monitorul Oficial 330 din 14 iulie 2000, cooperativele de credit-banci populare trebuie sa-si schimbe forma juridica in societate comerciala pe actiuni si sa fie autorizate de catre BNR ca banci (conform Legii bancare 58/1998) in termen de 4 luni de la intrarea in vigoare a ordonantei. In caz contrar, aceste entitati vor trebui dizolvate si vor intra in lichidare. Reamintim ca pina acum nici una dintre cele 925 de cooperative de credit care si-au notificat existenta la BNR nu si-au depus dosarele de avizare. (O.Z.) 1,7 milioane de dolari pentru modernizarea vamilor Senatul a votat ieri Legea de aprobare a Ordonantei nr. 77/2000 privind ratificarea acordului de imprumut incheiat intre Romania si Banca Internationala pentru Reconstructie si Dezvoltare (BIRD) pentru finantarea proiectului "Facilitarea Comertului si Transportului in Sud-Estul Europei". Acordul, semnat la 7 iulie 2000, prevede ca imprumutul de 1,7 milioane de dolari sa fie utilizat la finantarea unor cheltuieli pentru infrastructura vamala, achizitionarea de echipamente cu raze X pentru supraveghere si control vamal si pentru detectarea drogurilor si a materialelor explozive. Autoritatea care va derula programul si va utiliza imprumutul va fi Unitatea de Management a Proiectului din cadrul Directiei Generale a Vamilor (DGV). Trebuie subliniat ca DGV va acoperi contributia Romaniei la realizarea proiectului prin folosirea sumelor din fondul special pentru dezvoltarea si modernizarea punctelor de trecere a frontierei. (O.Z.) Din 15 decembrie Bancnota veche de 10.000 lei e buna de foc Ultima zi din viata bancnotei roz-visinii de 10.000 lei, emisiunea 1994, va fi simbata, 15 decembrie 2000, data care coincide cu termenul-limita de preschimbare, a anuntat ieri Banca Nationala a Romaniei (BNR). Pina atunci, agentii economici vor trebui sa colecteze de la populatie bancnotele vechi si sa le predea unitatilor bancare unde au deschis contul curent. Puterea circulatorie a acestor bancnote va inceta dupa mijlocul lunii decembrie, nemaiputind fi utilizate ca mijloc legal de plata, urmind a fi distruse prin tocare. Unitatile bancare nu vor mai primi aceasta bancnota de la populatie si nu o vor mai preschimba, precizeaza BNR. (L.M.) 