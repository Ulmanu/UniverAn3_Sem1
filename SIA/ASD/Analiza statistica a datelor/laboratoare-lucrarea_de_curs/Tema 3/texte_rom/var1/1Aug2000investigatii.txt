 Dumitru si-a injunghiat creditorii In blocul A26, la apartamentul 5, din cartierul Ostroveni al municipiului Rimnicu Vilcea, Dumitru Diaconescu, in virsta de 41 de ani, i-a injunghiat ieri dimineata pe sotii Mihaela si Eurel Paunescu. Acestia i-au cerut lui Dumitru sa le restituie suma de 7 milioane de lei cu care l-au imprumutat pentru efectuarea unor lucrari de intretinere apartamentului. Vecinii celor doi soti au auzit strigatele de ajutor ale sotilor Paunescu. Cind au deschis usa au observat ca cei doi zaceau intr-o balta de singe. Mihaela a murit in drum spre spital, iar sotul ei a fost supus unei operatii chirurgicale. Autorul crimei a fost predat Parchetului. MIRELA MANU Ciorbea a fost prins la furat de gaini Intr-una din zilele trecute, Valeria Coltor, din comuna Valisoara-Alba, a sesizat politia ca autori necunoscuti au patruns in grajdul din gospodarie si i-au furat mai multe gaini. Subofiterii l-au depistat pe faptas, in persoana lui Vasile Ciorbea, care nu era altcineva decit omul care asigura paza comunei pe timp de noapte. Ciorbea a marturisit ca a furat gainile femeii intrucit nu ii mai ajungeau banii pentru traiul zilnic. LUCIAN DOBRATER Agresorii lui Nicolae Badea sustin ca n-au fost in Bucuresti in noaptea incidentului Nicolae Badea, presedintele clubului "Dinamo" Bucuresti, tilharit in noaptea de 16 iulie, a fost audiat, ieri, timp de peste cinci ore, de catre procurorii Parchetului Curtii de Apel Bucuresti. Ulterior, Badea a declarat presei ca a venit sa lamureasca cele intimplate in piata "Charles de Gaulle". Nicolae Badea a refacut si pentru ziaristi filmul serii de 16 iulie: "In jurul orei 23.30, ma aflam la volanul unui "Mercedes 500" cind am fost lovit pe partea stinga de un "Cielo". Am oprit, am inchis limuzina care valoreaza un miliard lei, dar nu-mi apartine, fiind inchiriata. Aveam cheile in mina si m-am indreptat spre "Cielo", masina in care se aflau patru persoane. Am discutat cu ei in mod civilizat. Doi dintre ei, aflati pe bancheta din spate, au coborit si m-au lovit peste ceafa cu bita de baseball. N-am vazut-o, dar cred ca numai o astfel de bita n-are muchii. Am lesinat. Cind m-am trezit am observat ca singerez si am buza crapata. M-am dus acasa, mi-am sunat doctorul si prietenii. Vladimir Kohn, patronul de la "Romcarton" a plecat in piata sa caute martori. A gasit un copil al strazii de 11 ani si, prin el, inca doi. De la ei am aflat ca mi-a crapat buza cind am cazut si m-am lovit cu fata de bordura. La recunoasterea din grup am recunoscut un singur individ, nu stiu cum il cheama, dar este unul dintre arestati." In legatura cu incidentul careia i-a cazut victima, presedintele clubului "Dinamo" acuza sistemul de ordine publica pe care-l considera "vulnerabil si prost dotat". Tot ieri s-a prezentat la Parchet si avocatul celor doi arestati, Tanase si Muresan. Acesta pretinde ca are martori care-i disculpa pe tinerii sai clienti. Mai exact, Tanase si Muresan nu i-ar fi putut tilhari pe Nicolae Badea si, anterior, pe Luminita Enache fiindca primul se afla intr-o comuna din judetul Vaslui si al doilea intr-un bar de noapte. ONDINE GHERGUT Ancheta in dosarul "Jimbolia" treneaza din cauza MAE si a Ministerului Transporturilor Joi va fi audiat generalul de divizie Ion Pitulescu Concluziile anchetei interne SRI referitoare la rolul jucat de principalul serviciu de informatii in operatiunea "Jimbolia" au ajuns, ieri, la Parchetul General. Asa cum ati putut citi in ultimul nostru numar, din cercetari a reiesit ca trei ofiteri au actionat in afacerea "Jimbolia" la ordinul directorului de atunci al institutiei, Virgil Magureanu. Ofiterii in cauza, coloneii Vasile Petrea, Constantin (Costi) Mataragiu si Dumitru Ogasanu au asigurat "protectia contrainformativa" la toate transporturile, in conditiile in care, potrivit rezultatelor investigatiei, SRI "nu a initiat, nu a organizat si nu a executat aceasta operatiune". Procurorii care instrumenteaza dosarul "Jimbolia" au declarat ca ofiterii amintiti au fost audiati in urma cu doua saptamini in calitate de martori. Rezultatele ajunse la Parchet fac necesare noi audieri, dar anchetatorii s-au abtinut sa dea nume. Certa este doar audierea de joi cind generalul de divizie Ion Pitulescu, cel care a declansat cercetarile in dosarul "Jimbolia" la inceputul anului 1997, va fi chemat in premiera la Parchet. Depozitiile sale, in calitate de martor, ar putea limpezi multe zone obscure din acest dosar. Surse din MI sustin ca reticenta procurorilor in a da publicitatii numele altor persoane care urmeaza sa fie audiate este de inteles, deoarece mai multi martori-cheie au primit numeroase avertismente si amenintari. Cit despre ritmul cercetarilor, surse judiciare au declarat pentru "Evenimentul zilei" ca ancheta treneaza din cauza oficialilor de la Ministerul Afacerilor Externe si Ministerul Transporturilor, care n-au raspuns la solicitarile si adresele expediate in repetate rinduri de Parchetul General. Corespondenta cu aceste institutii se pierde pe drum in mod cel putin ciudat. Spunem asta deoarece raspunsul MAE ar arunca in aer varianta PDSR potrivit careia o parte din transporturi s-au facut cu aprobarea ONU. Din raspunsul respectabilei organizatii a rezultat ca s-au dat aprobari pentru minuscula cantitate de 4.200 de tone de combustibili destinata uzului exclusiv al hidrocentralei "Portile de Fier II". ONDINE GHERGUT NICOLETA SAVIN Orasul second hand Aproape ca nu exista strada mai rasarita in Suceava pe care sa nu gasesti un magazin de imbracaminte si incaltaminte second hand. In spatii mari, frumos amenajate, in garaje sau subsoluri de bloc, in pivnite sau in cele mai neasteptate locuri dai peste magazine de unde poti sa-ti cumperi haine de care elvetienii, belgienii, suedezii si, in special, germanii, nu mai au nevoie. Aceste magazine au mereu clienti, iar patronii isi freaca bucurosi miinile ca au o afacere infloritoare. Primaria Sucevei a decis insa ca trebuie facuta ordine in aceste magazine second hand, dintre care unele functioneaza fara avizul Consiliului Local. Ziua cea mai asteptata: "Am primit marfa noua" In municipiul Suceava exista peste 130 de magazine second hand, amplasate in toate cartierele orasului. Pina in momentul de fata, primaria a identificat 46 de agenti comerciali care detin astfel de magazine. Unele societati au cite doua, trei sau chiar peste 10 magazine second hand. Desi cistiga bani frumosi de pe urma acestor magazine, patronii se cam feresc sa vorbeasca despre ele. "Va spun ce vreti, dar nu-mi dati numele la ziar", este placa pe care ti-o pun mai toti intreprinzatorii care se ocupa de comercializarea produselor second hand. Insa nu uita sa adauge ca "prin aceste magazine noi venim in sprijinul populatiei". Nimic mai adevarat. Dupa un raid la mai multe magazine second hand am aflat ca cei care-si fac cumparaturile provin din aproape toate categoriile sociale. Mai putin doctorii si demnitarii zilei. In rest, someri, pensionari, muncitori, ingineri, profesori etc. Vin de doua-trei ori pe saptamina si cumpara imbracaminte de sezon. Cam o data pe luna, probabil dupa luarea salariului, se cumpara si haine pentru anotimpurile viitoare, conform principiului gospodaresc "iarna car si vara sanie". In medie, cam o data pe luna, magazinele second hand primesc "marfa noua". Evenimentul este marcat cum se cuvine, prin afise puse pe geamuri sau in strada, care te instiinteaza: "Am primit marfa noua". In cele mai multe cazuri este inscris si numele tarii de unde au fost importate produsele. O data cu aparitia acestor afise, magazinele sint luate efectiv cu asalt de clienti, iar preturile sint intre 100.000 si 170.000 de lei/kg. Cind s-a adus "marfa noua" poti sa gasesti produse de imbracaminte in perfecta stare sau chiar cu eticheta. Preturile acestor raritati sint de trei-patru ori mai mici decit ale produselor similare din bazar sau din centrul comercial chinezesc. Calitatea este insa mult mai buna, astfel incit data la care se primeste "marfa noua" este asteptata cu sufletul la gura de catre cei din zonele magazinelor respective. Acest fapt nu-i lasa indiferenti nici pe tigani. Ei cumpara masiv orice fel de haine cu eticheta, dupa care le vind apoi la colt de strada la preturi mult "imbunatatite". In perioada ce urmeaza momentului in care s-a primit "marfa noua", pretul kilogramului de haine incepe sa scada, ajungind chiar pina la 20.000 de lei. Din cauza saraciei, magazinele "second hand calitatea I" au dat faliment Succesul pe care il au aceste magazine i-a facut pe patroni sa sorteze produsele pe categorii, fiecare cu pret diferit. Cele mai scumpe produse sint cele din matase. Un kilogram de haine de matase ajunge la 160.000 de lei, iar tricourile, camasile, produsele de bumbac, in general, se vind cu aproximativ 100.000 de lei kilogramul. Lenjeria si perdelele se pot cumpara cu 80.000 - 100.000 de lei kilogramul, in timp ce un kilogram de incaltaminte se vinde cu jumatate din aceste sume. Preturile mentionate sint cele maximale, practicate atunci cind se aduce "marfa noua". In afara de aceasta sortare, au mai incercat unii patroni asa-numitele magazine "second hand calitatea I". Aici, toate produsele erau puse frumos pe umerase, aranjate, calcate si aveau pret separat. Gradul de saracie se poate deduce si din faptul ca toate aceste magazine "second hand calitatea I" au fost inchise din lipsa de clienti, chiar daca aici un costum ce parea, cel putin, nou-nout nu costa mai mult de 400.000 de lei. Spre deosebire de alte orase ale tarii, in Suceava au ramas deci doar magazinele second hand care vind haine la kilogram, dar pe care trebuie sa le cauti in gramezi ce par sa nu se sfirseasca. Chiar si in aceste conditii, in unele magazine este o placere sa intri, in timp ce altele, din cauza neaerisirii, mirosului de statut sau de nespalat, te pun pe fuga. Aceste magazine sint in atentia autoritatilor locale de a le incadra intr-un comert civilizat. Magazinele second hand nu exista in acte Desi sint extrem de numeroase, nici un magazin second hand nu exista in acte. Dupa cum ne-a declarat viceprimarul Sucevei, Simion Botezatu, cel care raspunde de comertul din municipiu, magazinele second hand nu au autorizatie de functionare de la Consiliul Local. Daca s-ar urma strict litera legii, aceste magazine ar trebui inchise. Dar, dupa cum ne-a spus Simion Botezatu, nu se poate ignora latura sociala, avindu-se in vedere faptul ca majoritatea sucevenilor se aprovizioneaza de la second hand. Pentru a primi autorizatie de functionare de la CL Suceava, magazinele trebuie sa aiba obtinute toate celelalte avize. O mare parte dintre second hand-uri au obtinut autorizatie de functionare chiar si de la Directia de Sanatate Publica, unde sint inregistrate insa ca "magazine de produse industriale". Piatra de care nu pot trece patronii, pentru a avea toate avizele de functionare, este Agentia de Protectie a Mediului (APM). Inspectorii de la APM ne-au spus ca nu pot elibera autorizatie de functionare unor astfel de magazine deoarece produsele comercializate sint introduse in tara ca "deseuri". Singura solutie este schimbarea incadrarii vamale a produselor second hand. Dar daca nu vor mai fi "deseuri", vor aparea taxele vamale, iar preturile vor creste. Un cerc vicios din care este cam greu de iesit. Pina una-alta, primaria a decis ca si aceste magazine trebuie sa respecte regulile de urbanism si obligatiile pe care le au conform regulamentului de organizare si practicare a comertului in Suceava. Prin urmare, patronii au fost somati sa-si instaleze firme care sa contina numele firmei si tipul magazinului, adica second hand. S-a interzis categoric, pentru impresia nu prea fericita pe care ar face-o turistilor straini, ca pe firme sa se mai inscrie numele tarii din care sint importate produsele. Nu in ultimul rind, patronii au fost obligati sa-si monteze geamuri fumurii sau perdele si sa inlocuiasca gratiile cu alte mijloace antiinfractionale. Viceprimarul Botezatu spune ca toate aceste masuri nu urmaresc "punerea botnitei" acestor magazine caci "disparitia lor ar fi o lovitura crunta pentru majoritatea sucevenilor". TIBERIU AVRAM 