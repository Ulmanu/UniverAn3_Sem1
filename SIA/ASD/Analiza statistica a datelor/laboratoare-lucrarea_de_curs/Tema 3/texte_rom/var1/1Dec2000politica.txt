 Liderul PRM s-a nascut intr-o familie de Crestini dupa Evanghelie De ce ascunde Vadim ca este pocait? Corneliu Vadim Tudor nu uita sa se bata cu caramida in piept, de fiecare data cind i se iveste ocazia, si sa se laude cit de mult este el un om cu frica lui Dumnezeu. Ce uita sa spuna Corneliu Vadim Tudor este faptul ca nu este ortodox, asa cum este peste 80% din poporul roman. Presedintelui PRM i se zice "fratele Corneliu" si este neoprotestant, pocait, cum se spune in popor. Parintii lui au apartinut Cultului Crestin dupa Evanghelie. Ei si-au botezat si crescut copiii in aceasta credinta. Chiar si numele acestora sint biblice, ele fiind luate din Faptele Apostolilor, lucru frecvent intilnit la neoprotestanti. Corneliu Vadim Tudor, care face atita tapaj de credinta sa, nu crede, ca orice pocait, in cultul sfintilor, nu saruta icoane, nu-si face Sfinta Cruce. Si, mai presus de toate, ocoleste adevarul, ca un "bun" crestin ce se afla, in legatura cu confesiunea sa. Membrii acestui cult, recunoscut in Romania, sint niste oameni deosebiti, crescuti in spiritul Scripturii. Atit ca, vrind sa ajunga presedintele Romaniei, fratele Corneliu ar trebui sa aiba curajul de a-si recunoaste apartenenta religioasa. De ce n-o face? Probabil ca din motive electorale, fiindca doar 0,2% din romani apartin acestui cult, in vreme ce 80% din populatia Romaniei este ortodoxa, oameni care n-ar vota, cu siguranta, un pocait. Capii Bisericii Ortodoxe evita sa se afiseze cu Vadim Teologul Dan Ciachir a scris, inca din 1990, in revista "Cuvintul", un articol in care arata ca liderul PRM e neoprotestant. "Fiu de pastor neoprotestant, Vadim a trecut, se pare, printr-un simulacru de cununie ortodoxa fara sa primeasca insa si botezul ortodox, fapt pentru care preotul respectiv ar trebui cercetat potrivit canoanelor. Ma indoiesc sa existe in sediul partidului pe care il conduce icoane si mai ales o icoana cu Maica Domnului. L-a vazut cineva facindu-si cruce in public? Dar prosternindu-se dinaintea sfintilor care sint mijlocitori intre noi si Dumnezeu!? Chiar daca ar face-o, n-ar fi decit un simulacru. Asadar, e firesc ca sectantul confesional sa se manifeste sectar si politiceste", ne-a declarat cunoscutul publicist si scritor Dan Ciachir, unul dintre cei mai buni teologi ai momentului. Pentru a-si justifica oarecum credinta, Corneliu Vadim Tudor l-a trecut in caseta de redactie al primului numar din revista "Romania Mare" pe Mitropolitul Olteniei, Nestor Vornicescu. Mitropolitul a cerut ca imediat sa fie retras, fiindca fusese trecut abuziv. In goana lui dupa un "certificat de credinta", Vadim s-a fotografiat in aprilie 1992 alaturi de Mitropolitul Ardealului, Antonie Plamadeala, si de Mitropolitul Olteniei, Nestor Vornicescu. "E trist ca doi mitropoliti s-au lasat fotografiati cu el si nadajduiesc ca au facut-o din nestiinta sau din naivitate," afirma Dan Ciachir. Mai tirziu, ei au evitat astfel de intilniri, dindu-si seama de ortodoxismul liderului PRM. "Daca ar avea respect pentru parintii sai, n-ar trebui sa minta" Preotul Gelu Bogdan Bogdaproste, cel care l-a casatorit pe Corneliu Vadim Tudor si i-a botezat cele doua fetite, ne-a declarat: "L-am cunoscut pe Vadim Tudor prin 1965 la un cenaclu literar. Stiu clar ca tatal lui a trecut la Cultul Crestin dupa Evanghelie prin 1984, dupa ce s-a certat cu un preot ortodox. Facuse vreo doi ani Seminarul Teologic de Rimnicu-Vilcea, dar nu l-a terminat, pentru ca s-a convertit intre timp la Crestinii dupa Evanghelie. Mama sa a fost tot crestina dupa Evanghelie si amindoi au fost inmormintati in aceasta credinta. Eu l-am casatorit pe Corneliu Vadim Tudor si stiu ca este ortodox", ne-a declarat parintele Bogdan. Fostul sau prieten, fotoreporterul Emanuel Tinjala, ne-a declarat urmatoarele: "Si eu, si el mergeam, dusi de parinti, la adunarea de Crestini dupa Evanghelie din Cotroceni, in Carol Davila, facuta de Tudor Popescu. Eram dusi amindoi acolo de parintii nostri. Mie nu mi-e rusine sa spun ca sint Crestin dupa Evanghelie, ca lui. Amindoi am fost botezati si mergeam la scolile duminicale. Eu nu cred ca s-a botezat ortodox. S-au mai botezat unii, asa, la ortodocsi, mintind. E o rusine sa dea la o parte o asemenea educatie pe care am primit-o impreuna. Eu ii respect foarte mult pe parintii mei, pe tata si educatia pe care am primit-o. Vadim Tudor, daca ar avea respect pentru parintii sai, n-ar trebui sa minta. Si n-ar trebui sa faca parada cu credinta lui. Am fost prieten cu el pina in 1981, cind mi-a spus ca vrea sa ajunga ca Paunescu. Eu am fugit dupa aceea in Statele Unite", ne-a declarat cunoscutul fotoreporter. De mentionat ca, dupa 1990, Vadim a avut grija sa includa fostii prieteni pe lista "tradatorilor". C.V. Tudor refuza cu incapatinare sa sarute icoanele In iunie 1992, cind Sfintul Sinod al Bisericii Ortodoxe Romane a hotarit, dupa 40 de ani, canonizarea unor sfinti romani, Vadim Tudor nu putea lipsi, fiind in cautare de simpatizanti si popularitate. Atit ca, necunoscind obiceiurile ortodoxe, "fratele Corneliu" a facut un gest de a lasat masca toti credinciosii, preotii si ierarhii prezenti: el a sosit la canonizari, cu o coroana de flori, ca la Monumentul Eroilor sau la Olimpiada. La o mare sarbatoare crestina, el venea cu o coroana... Cei de Patriarhia Romana s-au lamurit repede cu ce fel de crestin au de-a face. Mai ales ca Vadim Tudor refuza in permanenta sa sarute icoanele sau moastele unor sfinti. De altfel, el nu a fost prezent niciodata la sarbatoarea Sfintei Parascheva, de la Iasi, unde in fiecare an, mai ales electoral, toata lumea se inghesuie ca la urs. Liderul PRM sta la slujbele religioase doar atita timp cit este fotografiat, iar apoi dispare! Fratele Corneliu scrie Iisus cu un singur "i" Cultul Crestin dupa Evanghelie, cult neoprotestant, are o istorie interesanta. «Crestinii dupa Evanghelie, sau pocaitii, respecta Biblia si in aceasta isi justifica "credinta". Folosesc si tiparesc Sfinta Scriptura, in traducerea lui Cornilescu, in tiraje de masa in editii "Biblia Britanica», afirma diaconul P.I. David in cartea "Sectologie sau apararea dreptei credinte", Constanta 1999. Intr-adevar, oricine are curiozitatea sa verifice citatele din Biblie pe care le foloseste Vadim, poate observa lesne sa acestea nu sint dintr-o biblie autorizata de Sfintul Sinod, ci dupa una neoprotestanta! Mai mult, Corneliu Vadim Tudor foloseste scrierea lui Iisus Hristos, cu un singur "i", lucru tipic protestant. Iata ce mai zice diaconul P.I. David: "Fiecare pocait are porunca Domnului de a mari obstea prin misiune. Fiecare sot are obligatia sa atraga si pe ceilalti, prin orice mijloace la aceeasi credinta. Familia sa faca presiuni de tot felul impotriva celor care nu le impartasesc sentimentele religioase, fie ortodox, fie liber cugetator. Cei nesiguri in credinta, care nu mai vor sa vina la adunare si care nu asculta de «vestitorii Evangheliei» sint urmariti de membri cu tot dinadinsul, pentru intoarcerea lor", scrie acelasi autor. FLORIN GHELASE Corneliu Vadim Tudor - o viata pentru o idee fixa "Vom infiinta un Minister al Propagandei" De-a lungul timpului, Corneliu Vadim Tudor a amenintat in nenumarate rinduri ca va veni la putere si va instaura guvernul "miinii de fier". Cel care, in mai 2000, se autodefinea drept un amestec intre Vlad Tepes, maresalul Antonescu si Nicolae Ceausescu, si-a afisat prioritatile din ce in ce mai des in ultimii trei ani, anuntind ca vrea o societate de tip "capitalism popular". Va prezentam, in continuare, principiile enuntate de Corneliu Vadim Tudor de-a lungul ultimilor ani, din care reiese clar ce fel de "capitalismul popular" August 1997 -militarizarea sectorului agroalimentar; stabilirea unor preturi maximale; introducerea monopolului de stat in domeniul Septembrie 1997 -infiintarea unui minister al propagandei; realizarea unei legi a presei deoarece "presa este ticalosita si unelteste impotriva fortelor Noiembrie 1997 -reorganizarea guvernului, o structura de 15 ministere; desfiintarea FPS; monopol de stat asupra zacamintelor si resurselor naturale; obtinerea unor credite din Asia si Africa; anularea tuturor acordurilor cu FMI si Banca Mondiala; protejarea patrimoniului Septembrie 1998 -inghetarea preturilor si salariilor pe 2-3 ani; reintroducerea pedepsei cu moartea, care urmeaza a fi aplicata "inclusiv ziaristilor care scriu despre violuri si acte de violenta Noiembrie 1998 -promite, in privinta UDMR, ca "ii voi baga pe toti la temnita"; nationalizarea tuturor statiilor MOL, a fabricilor, magazinelor si Februarie 2000 -promite ca "daca voi ajunge la presedintie, voi confisca in 48 de ore averile". TEODORA GEORGESCU Nota redactiei: Constitutia Romaniei, legea fundamentala a statului, garanteaza drepturile omului, pluralismul politic, egalitatea intre cetateni indiferent de rasa, nationalitate, origine etnica, religie sau sex, asigura libertatea de exprimare, cenzura de orice fel este interzisa, asigura dreptul la informatie si interzice pedeapsa cu moartea. In asteptarea clarificarilor pe scena politica, PD stringe rindurile "Carapacea" este tactica (politieneasca) pe care o va aplica Partidul Democrat in viitorul apropiat. Adica, strins uniti si cu capetele protejate. Cam asa ar suna mesajul Biroului Permanent National al PD, intrunit ieri, pentru a analiza rezultatele obtinute in alegeri. "Dezamagitoare si departe de asteptari", le-a calificat Petre Roman. El a transmis militantilor PD ca, in ciuda acestor rezultate, trebuie sa fie "toti pentru unul si unul pentru toti", iar primarilor democrati "care sint supusi la presiuni" le-a promis ca ii va "apara". In sedinta de ieri nu s-au luat nici un fel de decizii, nici analize "profunde" nu s-au facut, acestea din urma avind rezervata o sedinta a Colegiului Director convocata pentru marti. Colegiul Director este format din conducerea centrala a partidului si din sefii organizatiilor judetene. De marti vor incepe, asadar, analizele pe fiecare organizatie, dar, dupa cum sustin surse din PD, nu vor fi aplicate deocamdata sanctiuni, primordiala pentru democrati fiind solidaritatea. Tot ieri s-a sugerat ca nici nou-venitii din partidul lui Radu Vasile, care au avut norocul sa obtina mandate pe toate cele trei locuri pe care au candidat, nu trebuie sa fie incoltiti de tensiuni din partea celor cu vechime si functii in PD care au ramas pe dinafara parlamentului. Referitor la plasarea PD in opozitie, Biroul Permanent a dat girul Consiliului Politic pentru a negocia formarea blocului opozitiei democratice in viitorul parlament, asa incit acesta sa aiba "o greutate mai mare decit PRM, un partid de extrema dreapta si stinga in acelasi timp", dupa cum a afirmat vicepresedintele Bogdan Niculescu-Duvaz. Se asteapta invitatia PDSR In privinta negocierilor cu PDSR, echipa PD are mandat sa discute pe baza unui memorandum cu date precise si pe termen foarte scurt. Deocamdata PD nu poate face referiri la durata de aplicare a memorandumului, aceasta urmind sa se stabileasca in viitoarele intilniri cu reprezentantii PDSR. Pe linga cerintele deja mediatizate, legate de continuarea reformei si a politicii de integrare euro-atlantica, PD va mai solicita partidului lui Iliescu si evitarea unei noi pedeserizari a structurilor administrative. "Dupa discutiile cu PDSR vom putea spune daca e vorba despre un termen de sase luni sau un an", a declarat Bogdan Niculescu-Duvaz pentru "Evenimentul zilei", adaugind ca acum este importanta validarea, de catre parlament, a guvernului minoritar PDSR. Pina ieri, insa, democratii nu primisera nici o invitatie la discutii din partea PDSR. NARCISA IORGA Cit valoreaza promisiunile facute la ore de maxima audienta Copiii de la Caminul Spital nr. 8 asteapta "donatia" lui Vadim Mult trimbitata donatie a ceasului de aur pe care Corneliu Vadim Tudor a anuntat, saptamina trecuta, ca o va face Caminului Spital nr. 8, nu s-a materializat inca. Directorul caminului, unde sint internati copii cu handicap, Alexandru Dicu, ne-a declarat ca a fost anuntat de aceasta donatie la sfirsitul saptaminii trecute: "Am fost invitat la sediul PRM unde mi s-a spus ca s-a gasit un cumparator pentru ceas si ca vom primi luni sau marti (27, 28 noiembrie), in contul caminului, contravaloarea lui. Din cite am inteles, donatia se va ridica la aproximativ o suta de milioane de lei". Pina ieri insa, conducere caminului nu stia daca acesti bani au ajuns sau nu in contul institutiei. "Am incercat sa iau legatura cu cel care s-a ocupat de donatie, dl deputat Corneliu Ciontu, insa nu mi-a raspuns la telefon. Procedurile financiare in Trezorerie sint insa greoaie: banii nu imtra imediat in contul nostru dupa ce au fost transferati", spune Alexandru Dicu. El a mai declarat ca garantia primirii donatiei o va avea doar atunci cind va primi o copie dupa ordinul de plata de la reprezentantii PRM. GETA ROMAN 17 porunci liberale pentru PDSR Luind ca "baza de calcul" rezultatele alegerilor, care arata ca, cel mai probabil, viitorului guvern minoritar PDSR i se va opune "opozitia democratica" formata din PD, PNL si UDMR, conducerea liberalilor a alcatuit lista prioritatilor nationale pe care PNL, dupa negocierea cu celelalte doua partide, vrea sa o impuna viitorului guvern PDSR. Liberalii lasa UDMR sa se descurce pe cont propriu Inainte de intilnirea programata cu UDMR, ieri, prim-vicepresedintele liberal Valeriu Stoica a declarat ca "problemele punctuale" ale UDMR nu sint considerate de PNL ca fiind acum prioritati nationale, asa ca ramine ca formatiunea condusa de Marko Bela sa-si negocieze separat cu PDSR "orice vrea". Stoica a precizat ca negocierile viitoarei opozitii cu PDSR trebuie finalizate dupa cel de-al doilea tur de scrutin, iar ca PNL nu conditioneaza aceste negocieri de sprijinul acordat in acest tur pentru Ion Iliescu. Obiective si mijloace Obiectivele Romaniei, considerate de PNL ca esentiale, pe termen scurt si mediu sint: rezolvarea problemelor legate de asigurarea populatiei cu resursele necesare trecerii cu bine a iernii; continuarea reformei economice avind ca obiectiv cresterea standardului de viata a cetatenilor; promovarea masurilor de reforma economica si institutionala care sa asigure continuitatea procesului de integrare euroatlantica; asigurarea stabilitatii politice si limitarea extremismului in politica romaneasca; revizuirea Constitutiei in vederea eficientizarii sistemului politic si garantarii proprietatii private. PNL vede posibila realizarea acestor obiective strategice prin aducerea inflatiei la sub 25 la suta in anul 2001, prin controlul deficitului bugetar (care sa nu fie mai mare de 3 la suta din PIB), prin reducerea arieratelor, prin adoptarea Legii privind restituirea imobilelor nationalizate, prin continuarea privatizarii bancilor de stat si a marilor intreprinderi din industrie in termenele convenite prin acordul PSAL, prin finalizarea privatizarii celor 64 de intreprinderi, a utilitatilor publice si a monopolurilor de stat, prin continuarea reformei fiscale, prin aplicarea masurilor de dezvoltare regionala si prin politici fiscale care sa stimuleze dezvoltarea IMM-urilor, prin aplicarea Legii pensiilor pina la 1 aprilie 2001, prin introducerea scrutinului mixt (nominal si pe liste) pentru alegerea Senatului si Camerei Deputatilor incepind cu alegerile din 2004, prin diferentierea atributiilor celor doua camere ale parlamentului, prin restringerea imunitatii parlamentare exclusiv la pozitiile si declaratiile de ordin politic, prin limitarea ordonantele de urgenta, prin adoptarea propunerii legislative privind finantarea activitatii partidelor politice si a campaniilor electorale, prin promovarea pachetului legislativ privind reforma in justitie, prin revizuirea statutului institutiilor publice mass-media, prin realizarea obiectivelor de integrare euroatlantice si, in final, prin infiintarea unei structuri de coordonare si planificare strategica - la nivel national, cu rol de monitorizare, evaluare, prognoza si proiectare a politicilor de dezvoltare care sa functioneze in regim de transparenta. Valeriu Stoica a tinut sa precizeze: "Numai asa se poate legitima PDSR pe scena politica ca o formatiune europeana". CRISTINA SOFRONIE Un "NOD" in papura noii Puteri Asociatia "21 Decembrie 1989" Bucuresti, Asociatia Fostilor Detinuti Politici din Romania (AFDPR), Asociatia Victimelor Mineriadelor 1990-1991, Solidaritatea Universitara si Uniunea Mondiala a Romanilor Liberi (UMRL) au hotarit formarea imediata a Noii Opozitii Democratice (NOD), care sa actioneze in spatiul extra-parlamentar. Constantin Ticu-Dumitrescu ne-a declarat ieri, in numele NOD, ca demersul vizeaza crearea unei aliante partide si formatiuni nepartinice, in scopul "apararii democratiei si a continuarii reformelor economice". Potrivit lui Ticu-Dumitrescu, aceasta alianta va fi sub forma unei uniuni, care va avea caracter politic, urmind a fi inregistrata la tribunal in cursul lunii decembrie. Ticu-Dumitrescu nu a dorit sa dezvaluie identitatea formatiunilor poltice cu care este in tratative pentru a face parte din NOD, insa a precizat ca "taranistii nu au ce sa caute, ei fiind marii vinovati ai situatiei actuale". MADALINA SISU Socoteala de-acasa nu se potriveste cu cea de la urne Un candidat ride, altul plinge Gruparea radicala din UDMR va avea trei reprezentanti in viitorul parlament Actualii parlamentari UDMR Csapo Jozsef, Hajdu Gabor, Francisc Baranyi si Matis Jeno isi vor lua adio de la scaunul de ales al poporului pentru urmatorii patru ani. Aceasta la o prima impartire neoficiala a mandatelor. Matis Jeno se pare ca achita "nota de plata pentru aventura cu o stripteuza", Csapo Jozsef pentru incalcarea decizieiei conducerii de a vota Legea Lupu, Hajdu Gabor pentru scandalurile in care a fost implicat, iar Francisc Baranyi pentru colaborarea cu Securitatea. In schimb, marii cistigatori sint Laszlo Borbely, actual secretar de stat in MLPAT, si adept al aripii moderate, care va ocupa un loc de deputat de Mures, si Toro T.Tibor, presedintele Blocului Reformist din UDMR, care va ocupa si el un loc de deputat de Timis. Practic, in viitorul parlament va exista un nucleu dur al udemeristilor radicali, format din Toro T. Tibor, Szilagy Zsolt si Tamas Sandor. Locul senatorului Csapo Jozsef, radical convins de altfel, va fi luat, insa, de moderatul Pete Istvan, actual secretar de stat in Ministerul Agriculturii. In viitorul parlament, UDMR va avea 27 de deputati si 12 senatori. TEODORA GEORGESCU Multi dintre actualii parlamentari PNL au ratat inca un mandat PNL a pierdut citeva procente bune, preconizate potrivit rezultatelor date de sondajele de opinie efectuate inainte de alegeri. Marii perdanti ai PNL sint Eugen Vasiliu (care a candidat la Arges pentru Senat), Tiberiu Vladislav (candidat la Bihor pentru Senat), Dinu Secrieru (candidat la Botosani pentru Camera Deputatilor), Constantin Muller (la Dimbovita, pentru Senat), Alexandru Popovici (la Gorj, pentru Camera Deputatilor), Mircea Pasca (Maramures, pentru Senat), Alexandru Mortun (Mehedinti, Camera Deputatilor), toti actuali senatori, presedintele Colegiului Medicilor, Mircea Cinteza (la Iasi, pentru Senat), presedintele ANCI, Sergiu Iliescu (Neamt, Camera Deputatilor), Dida Dragan (Bucuresti, pentru Senat), Aleodor Frincu (Bucuresti, pentru Senat); suprefectul Capitalei, Laurentiu Olan (Ilfov, la Senat); George Serban (la Braila, Camera Deputatilor) si Cazimir Ionescu (la Buzau, pentru Senat), fosti membri PD, Sorin Dimitriu (Olt, pentru Senat), Mihaita Calimente (Arad, pentru Senat), fosti membri PNTCD, Radu Cojocaru, membru al BPC (la Buzau, pentru Camera Deputatilor), presedinta Consiliului National PNL, Daniela Crasnaru (la Craiova, pentru Senat), analistul politic Cornel Codita (la Galati, pentru Camera Deputatilor) si actualul deputat Mihai Sorin Stanescu (la Giurgiu, Camera Deputatilor). Revine PNL rolul de a decide, in urma redistribuirii, care dintre actualii perdanti vor accede totusi in parlament. Printre marii cistigatori se numara: Mona Musca, Anton Ionescu, Dan Rusanu, Radu Stroe, Viorel Coifan, Horia Rusu, Dinu Patriciu, Nini Sapunaru, Radu F. Alexandru, Norica Nicolai si Victor Babiuc. MADALINA SISU CRISTINA SOFRONIE Bref UDMR nu renunta la universitatea maghiara de stat UDMR nu renunta sub nici o forma la infiintarea universitatii maghiare de stat. Uniunea va ramine in opozitie. Fiecare punct din memorandumul PDSR va fi negociat. Pentru fiecare lege initiata de catre PDSR sau care intereseaza PDSR in viitorul parlament se va negocia. Legile care privesc reforma vor fi sprijinite neconditionat. Dincolo de declaratiile oficiale, acestea sint liniile strategiei trasate de catre Consiliul Operativ al UDMR. Deciziile fiind luate de catre Consiliul Operativ, Consiliul Reprezentantilor Unionali nu se va mai reuni simbata. Totusi, liderii udemeristi vor avea, in zilele urmatoare, citeva intilniri cu reprezentantii filialelor pentru a vedea ce vor face in privinta sustinerii lui Ion Iliescu. Adica, sa decida daca vor recomanda ferm electoratului maghiar sa voteze cu Ion Iliescu sau daca nu vor face vreo recomandare. Deocamdata, liderii UDMR au declarat ferm ca nu vor sprijini fortele extremiste. (T.G.) Tara arde, si consilierii tirgumureseni joaca fotbal Echipa de fotbal a Primariei Tirgu-Mures va participa, in perioada 30 noiembrie-3 decembrie 2000, la Turneul International Cupa Primariei desfasurat la Zalaegerzsag. Prezenta echipei tirgumuresene este considerata importanta deoarece organizatorii turneului au decalat desfasurarea turneului cu o zi, din cauza sedintei de Consiliu Local ce s-a desfasurat ieri. Si, cum din lotul de 15 jucatori nu mai putin de opt sint consilieri locali, intirzierea este de inteles. Diurna pentru membrii delegatiei este de 960 de dolari. In aceasta suma nu sint incluse si primele de joc. Culmea este ca dintre cei opt consilieri, trei sint de la UDMR, iar dintre ceilalti cinci, doi sint din PRM, iar unul PUNR, semn ca cel putin la fotbal politicienii locali se inteleg, indiferent de culoare politica. Participarea echipei de fotbal a Primariei Tirgu-Mures la turneul de la Zalaegerszag face parte dintr-o serie de schimburi intre cele doua orase infratite. (C.M.) Singurul primar PRM din Ialomita a sarit in barca PDSR Consiliul Judetean Ialomita, condus de pedeseristul Gheorghe Savu, a convocat ieri, 30 noiembrie, toti primarii la Slobozia sub pretextul unei sedinte. De fapt, motivul real a fost acela de a instrui primarii cu privire la alegerile din 10 decembrie, sarcina care nu intra, potrivit legii, in competenta Consiliului Judetean. Presedintele PDSR Ialomita, Gheorghe Savu, a vrut sa se asigure ca primarii din judet il vor sustine neconditionat, indiferent de apartenenta lor politica, pe Ion Iliescu. La intrunire a participat si singurul primar al PRM, Marian Pavel, baci in comuna Gheorghe Lazar, care a trecut cu arme si bagaje, la scurt timp dupa ce a fost ales, in tabara PDSR, de unde i s-au promis avantaje. Intilnirea de taina s-a prelungit vreme de aproape patru ore, timp in care presa a fost tinuta la usa. (M.E.) PD va avea la Brasov si un senator, si un deputat In lista democratilor care vor fi in viitorul parlament a aparut numele lui Ioan Cristolovean, care a candidat pe primul loc la Senat in Brasov, in detrimentul lui Dan Vasiliu, presedintele organizatiei PD Iasi si vicepresedinte al Senatului, care a candidat pe primul loc la Senat in Iasi. Brasovul figura miercuri doar cu o reprezentare in Camera Deputatilor in banca PD, anume presedintele organizatiei Vasile Bran. In urma ultimelor calcule electorale, este posibil sa mai intre si Sandu Alecu, al doilea deputat PD de Suceava, dupa Cristian Dumitrescu, dar situatia lui nu era inca certa aseara, decizia depinzind de ultimele date venite de la sectiile de votare din strainatate. (N.I.) Duvaz il considera iresponsabil pe Emil Constantinescu "Lipsa de responsabilitate a lui Emil Constantinescu, care si-a propus cu citeva luni inainte de alegeri sa se retraga", este trecuta de vicepresedintele PD Bogdan Niculescu-Duvaz la catastiful rezultatelor slabe ale coalitiei in alegeri. Asta pe linga "inconsecventa, incoerenta si lipsa de responsabilitate a guvernarii", lasind la o parte "sacrificiile" cerute de aceeasi guvernare. Privind in ograda proprie, Duvaz socoteste ca revenirea PD la guvernare in 1998 alaturi de aceeasi coalitie pe care o parasise este "o mare greseala din punct de vedere politic". Pe panta descendenta a procentelor PD, un impuls a fost dat, in viziunea lui Duvaz, si de "actiunile pe cont propriu ale unor lideri ai partidului", aluzie la Victor Babiuc si Stelian Dutu, ambii vicepresedinti ai PD emigrati la PNL. (N.I.) Primul lider taranist care isi anunta intentia de a candida la sefia partidului Ioan Muresan ii ataca pe Emil Constantinescu si pe Dudu Ionescu "Vor disparea poate din partid oportunistii, balastul, acea parte a partidului care cauta avantaje" "Partidul a primit o lovitura neasteptata si nemeritata din partea unui om care a avut acces in cea mai inalta pozitie in stat tocmai datorita PNTCD" "Numirea lui Radu Vasile sau a lui Ciorbea in functia de prim-ministru au fost luate in alta parte si aici este «meritul» lui Emil Constantinescu" "Sint oameni care au facut parte din conducerea partidului si care n-au miscat un pai nici in ceea ce priveste reforma in ministerele pe care le-au condus, nici in ceea ce priveste campania electorala" "Dudu Ionescu l-a numit in functia de comandant al politiei pe fiul fostului comandant al Securitatii Arges, unul dintre cei care ii anchetau in beciurile Securitatii pe tatii nostri" Domnule Muresan, toata conducerea PNTCD a demisionat in bloc, semn de asumare a raspunderii pentru scorul din alegeri. Va disparea partidul de pe scena politica romaneasca? Nu, PNTCD nu va disparea de pe scena politica, chiar daca unii poate ar dori acest lucru. Lumea politica romaneasca ar fi incompleta fara un partid care are o traditie istorica si care a facut totusi unele lucruri pentru aceasta tara. Acum, partidul nu mai are nimic de oferit acelora si vor ramine cei care cred cu adevarat in destinul istoric al acestui partid, care a jucat dintotdeauna un rol important. Care sint motivele esecului dur pe care partidul l-a inregistrat in aceste alegeri, asa cum se vad ele din interior? Cauzele esecului sint multe, si ele merita o analiza detaliata - ceea ce se petrece in aceste zile -, insa cred ca pot fi grupate pe citeva directii importante. Pe de-o parte si in primul rind, as spune, este erodarea dura a imaginii partidului aflat la guvernare si care a facut, pentru prima data in istoria postdecembrista, reforma adevarata, ceea ce a insemnat costuri sociale enorme. Am facut ceea ce trebuia facut, si daca ar trebui sa o luam de la capat, am face din nou. Cineva trebuia s-o faca, iar rezultatul alegerilor era un risc asumat. In afara de erodarea fireasca a imaginii ar mai fi, fara indoiala, faptul ca am intrat in alegeri fara un candidat propriu la presedintie, si aici trebuie sa spun ca partidul a primit o lovitura neasteptata si nemeritata din partea unui om care a avut acces in cea mai inalta pozitie in stat tocmai datorita PNTCD. Retragerea din cursa prezidentiala a lui Emil Constantinescu ne-a obligat practic sa sustinem un candidat de conjunctura, singurul posibil de altfel, un independent care statea pe scaunul de premier ce revenea partidului. Toate acestea au creat o imagine negativa asupra partidului, la care a contribuit substantial un soi de razboi mediatic foarte dur, care a spulberat practic imaginea noastra in rindul alegatorilor, cu observatia ca acest razboi mediatic a fost declansat in primul rind de lupte intestine din partid, de rafuieli meschine rezolvate prin intermediul presei, iar acestea nu au distrus oameni, ci au distrus imaginea partidului in ansamblul sau. Ati fost prim-vicepresedintele partidului, adica al doilea om dupa Ion Diaconescu. Ce va reprosati la capatul acestor ani in care ati condus partidul si ati fost la guvernare? Am fost prim-vicepresedintele partidului numai in ultimul an, in timp ce situatia in partid dureaza de mai multa vreme, ceea ce nu inseamna ca nu-mi reprosez nimic. Deciziile care au afectat grav imaginea partidului, si ma gindesc acum de pilda la numirea lui Radu Vasile sau a lui Ciorbea in functia de prim-ministru, au fost luate in alta parte si aici este "meritul" lui Emil Constantinescu de a fi reusit sa decida in cele din urma. Personal, imi reprosez faptul ca nu am fost mai dur, ca nu am luat decizii mai ferme la nivelul partidului in momentul in care am constatat ca imaginea partidului se erodeaza in primul rind din motive interne, ca nu am facut mai mult atunci cind erau impuse solutii asupra carora aveam indoieli. Important este insa sa invatam din experienta si sa nu mai repetam In curind va avea loc congresul PNTCD si va fi aleasa o noua conducere. Vor aparea oameni noi sau cei care au fost la virf pina acum isi vor pastra pozitiile? Fara indoiala ca se vor petrece schimbari importante la virful partidului si vor aparea si oameni noi in structurile de conducere. Partidul trebuie reconstruit din temelii, iar cei care au gresit si cei care nu au facut destul vor trebui cel putin sa dea explicatii. Experienta politica isi va spune cuvintul, dar este vorba aici si despre forta vitala de a reconstrui un partid intr-un context politic foarte greu. Nu sint suficiente vorbele si nici chiar bunele intentii, este nevoie de mult mai mult. Sint oameni care au facut parte din conducerea partidului si care n-au miscat un pai nici in ceea ce priveste reforma in ministerele pe care le-au condus, nici in ceea ce priveste campania electorala, care n-au avut nici un cuvint de spus, care s-au marginit la a-si trimite poza pe o discheta ca sa fie pusa pe un afis si care, acum, nefacind nimic, sint "curati" pe miini. Congresul partidului va analiza toate acestea, adica ce s-a facut, cine a facut si care sint responsabilitatile. In orice caz, acum este nevoie de o reconfigurare a acestui partid si de oameni care sa aiba Prin urmare, trebuie sa ne asteptam ca luptele interne despre care vorbeati sa continue. Veti candida la presedintia partidului? Vorbim despre lucruri diferite. Una este competitia deschisa si onesta in cadrul organismelor interne ale partidului, si cu totul altceva este intriga si atacul pe la spate prin tot felul de ziare, calomnia si minciuna lipsita de fair-play, menita sa distruga imaginea cuiva. In ceea ce ma priveste, sint deja obisnuit cu atacurile incorecte, cita vreme am curajul de a infrunta oameni ca Dan Voiculescu care si-a dat toata osteneala sa-mi distruga imaginea cu ajutorul presei pe care o controleaza, sau cu Trita Fanita, si, in plus, nu ma tem de o competitie corecta in care sa se faca o evaluare a realizarilor si a esecurilor. Peste un an-doi, reforma pe care noi am inceput-o va fi perceputa corect si de catre romani. Deocamdata, titlurile presei internationale spun totul despre cum este perceputa infringerea noastra in alegeri: o intoarcere spre trecut. Si, ca sa va raspund la intrebare, da, voi candida pentru presedintia partidului si cred ca sint singurul care o spune deschis, si nu pentru prima data, in vreme ce colegi de-ai mei continua sa traga sfori si sa faca fel de fel de Cum va veti prezenta in fata congresului, in conditiile in care intrati in competitie cu o imagine destul de sifonata dupa prezenta la guvernare? Numai cine nu a facut nimic are imaginea nepatata, iar membrii partidului stiu foarte bine ce am facut. E foarte usor sa stai pe margine si sa arati cu degetul, criticind ceea ce fac ceilalti. Sint unul dintre cei care a facut reforma cu adevarat pentru tara si sint unul dintre cei care a cistigat niste lupte in partid, drept care am fost si sint unul dintre cei mai atacati oameni care au participat la conducere. Concurentii mei cu imagine mai buna vor trebui sa ne arate ceea ce au realizat, concret, si atunci vor interveni comparatiile. Am fost in miezul unei batalii, si cei care ies nesifonati din batalii pot fi suspectati ca au stat de-o parte. Acesta nu este un avantaj Se vehiculeaza in presa informatia conform careia Emil Constantinescu si echipa sa de oameni de incredere, printre care si fostul director de campanie al CDR, Dorin Marian, lucreaza la crearea unui nou partid de centru-dreapta, construit pe structura PNTCD si, mai mult decit atit, ca ar avea sprijin si din interiorul partidului. Ce este adevarat din toate acestea? Mi-au parvenit si mie asemenea informatii, insa nu pot sa le confirm in acest moment pentru ca nu am dovezi in acest sens. Probabil ca acestea toate se vor lamuri la congresul care va avea loc. Constantinescu a declarat ca niciodata, nicicum, nu va mai participa la viata politica, insa nu m-ar mira ca omul acesta, care datoreaza totul acestui partid si care i-a dat in timp cele mai distrugatoare lovituri, sa mai incerce inca una, o lovitura care, daca ar reusi, ar fi cea din urma. Mi-e greu sa cred totusi ca PNTCD ar putea disparea de pe scena politica, indiferent cite scenarii de culise si cite tradari ar fi puse la cale. PNTCD reprezinta un spirit si o credinta in anumite idei, care nu pot disparea, in ciuda unor oameni care actioneaza impotriva acestui spirit. Un om din PNTCD poate gresi sau poate actiona impotriva convingerilor partidului sau - cum a facut colegul meu Dudu Ionescu, numindu-l in functia de comandant al politiei pe dl Fatuloiu, fiul fostului comandant al Securitatii Arges, unul dintre cei care ii anchetau in beciurile Securitatii pe tatii nostri -, dar nu poate distruge spiritul acestui partid. Convingerea mea este ca partidul va supravietui si acestor incercari. Interviu realizat de RADU PREDA Razboiul comunicatelor Framintarile interne din PNTCD, cauzate de pierderea alegerilor parlamentare, au generat ieri reactii in rindul tuturor forurilor taraniste, care transmit liderilor, prin intermediul presei, diverse mesaje. Tinerii din PNTCD au fost primii care au deschis seria scrisorilor deschise, avertizind: "Nu putem permite nimanui sa inlocuiasca valoriile, principiile si traditia acestui partid cu interese personale si de grup. Nu am acceptat si nu vom accepta niciodata lamentari interminabile pentru nume si persoane". Tinerii condusi de Bogdan Pitigoi cred ca reintrarea PNTCD pe scena politica se poate face prin promovarea "unui sistem transparent si larg acceptat, in care sa nu-si mai aiba locul criteriile clientelare si interesele personale, un sistem bazat pe consultarea organizatiilor judetene in luarea deciziilor importante pentru viitorul partidului". La rindul lor, fostii senatori ai PNTCD (printre care si cei care au demisionat) declara: "Rezultatul alegerilor din 26 noiembrie 2000 este cel mai grav esec electoral suferit de partidul nostru". 13 senatori taranisti acuza majoritatea conducerii centrale ca a transformat partidul "intr-o forma asociativa, in care domnesc haosul, vrajba, veleitarismul, coteria, coruptia si totala incapacitate de renuntare la orgoliile personale. Frustrarile, dusmaniile, dorintele permanente de dominare si revansa, sentimentele de superioritate si de incompatibilitate reciproca si-au pus amprenta dezastruoasa pe prestatia politica, publica si de guvernare a partidului". Solutia pe care o inainteaza acestia este de sorginte radicala: "Va trebui sa devina un partid crestin-democrat modern, bine organizat si din conducerea caruia sa faca parte numai oameni capabili, si cinstiti alesi prin mijloace democratice. Aceste obiective nu pot fi realizate de cei care, in ultima perioada, au condus partidul spre actualul dezastru".(M.C.) S-a declansat lupta pentru conducerea PNTCD PNTCD incearca sa o ia de la capat. Alegerile parlamentare care tocmai s-au incheiat au constituit punctul terminus al actualei conduceri taraniste. La capatul a patru ani de scindari, scandaluri si demisii, taranistii au platit, dupa cum singuri spun, "pretul suprem - iesirea din parlament". Demisia in bloc a conducerii taraniste, survenita luni, a grabit lucrurile. Miine, Forul Tranzitoriu al PNTCD se va intruni pentru a lua act de demisia conducerii partidului si pentru a desemna o comisie interimara insarcinata, in special, cu organizarea congresului din luna ianuarie, in cadrul caruia se va desemna o noua echipa de conducere, un nou statut si un nou program politic al PNTCD. Nu este exclus ca, in ianuarie, sa fie schimbat pina si numele partidului. Congresul va insemna fie un nou inceput pentru PNTCD, fie condamnarea taranistilor la disparitia. Apropierea alegerilor interne a determinat, dupa cum era de asteptat, crearea unor grupari care sustin persoane diferite, considerate fiecare in parte drept cea mai potrivita sa restructureze si sa revigoreze partidul. Surse taraniste sustin ca in partid s-au cristalizat deja trei curente. Primul este cel situat in jurul actualului ministru de interne, Constantin Dudu Ionescu. Motivele sustinerii lui Dudu Ionescu ar fi, printre altele, faptul ca numele sau nu poate fi alaturat vreunul scandal in ultimii patru ani, ceea ce ar fi o dovada de credibilitate. Candidatura sa ar fi sustinuta de Vasile Lupu, Radu Sirbu si Tanase Barde. Un al doilea nucleu s-ar fi format in preajma lui Ioan Muresan, care este sustinut, in principal, de Ion Diaconescu. Muresan este de parere ca restructurarea PNTCD trebuie facuta conform prevederilor statutare si doar in "punctele cheie" ale partidului. La ultimul BNC, cei care s-au opus deciziei de inaintare a demisiilor intregii conduceri au fost Ion Diaconescu si Ioan Muresan. In fine, ce-a de-a treia grupare este cea formata in jurul lui Alexandru Kala Popescu si Marius Bostan, fosti apropiati ai lui Radu Vasile. In spatele lor s-ar afla insa, sustin surse din virful partidului, Emil Constantinescu si Dorin Marian. Acest nucleu sutine o restructurare radicala, care sa se soldeze nu doar cu demisiile conducerii centrale, dar si cu demisiile la nivel local. In opinia lor, liderii demisionari din BNC ar trebui sa fie inlocuiti simbata cu membrii organizatiei de tineret si nu de un comitet interimar in a carui componenta ar putea intra tot actuali lideri ai PNTCD. Persoana care ar urma sa reprezinte acest grup in cadrul alegerilor interne ar fi Andrei Marga. Actualul ministru al educatiei nationale ar urma sa fie presedintele partidului, dar o mare putere de decizie ar pastra-o Dorin Marian si suita de consilieri aflati deocamdata la Cotroceni. Un cuvint greu de spus il are acum Remus Opris. Alaturarea sa unei grupari sau alteia ar atirna poate decisiv in alegerea respectivului candidat. Desi se spune ca intre Opris si Muresan ar exista o intelegere - concretizata inca inaintea alegerilor la alcatuirea listelor parlamentare, surse din partid sustin ca, in ultimele zile, Opris si-a aratat "disponibilitatea" de a-l sprijini pe Constantin Dudu Ionescu. Secretarul general poarta negocieri pe mai multe planuri, miercuri seara avind loc o intilnire de taina intre Remus Opris si Dorin Marian. Pina in luna ianuarie, multe se mai pot schimba. Un singur lucru este cert, primul pas spre "marea schimbare" in partid a fost facut. Intrunirea Forului Tranzitoriu si alegerea comitetului interimar, care poate avea in componenta intre trei si doisprezece membri, vor prefigura desfasurarea ulterioara de forte din interiorul PNTCD. MIHAELA CONSTANTINESCU PRM urla ca din gura de sarpe: "Se pune la cale un atentat la viata senatorului Vadim" Candidatul PRM la presedintie, Corneliu Vadim Tudor, nu va fi astazi prezent la Alba-Iulia, cu ocazia festivitatilor ocazionate de Ziua Nationala a Romaniei. Motivul il reprezinta pretinse "incidente" care ar fi puse la cale in scopul compromiterii PRM si a liderului partidului. Conducerea PRM, se spune intr-un comunicat de presa al partidului, a decis sa nu participe la sarbatoarea Zilei Nationale, deoarece exista "informatii ca se pune la cale un atentat la viata senatorului Corneliu Vadim Tudor", "ca se pregatesc provocari si diversiuni extrem de periculoase care sa fie puse in sarcina PRM", semificative fiind "zecile de autocare care vor porni spre Alba-Iulia din toata Tara, cu mai multe mii de agitatori de la PDSR, inarmati cu bite, lanturi si alte arme albe". In acelasi comunicat se precizeaza: "Artizanul acestei actiuni de comando este vicepresedintele PDSR, Miron Mitrea, care, dupa cum stie toata lumea, are experienta necesara in materie de gherila urbana de pe vremea mitingurilor sindicale". Ca atare, in orasul Unirii nu va fi picior de peremist, deoarece conducerea acestui partid a dat o directiva catre toate filialele, prin care se recomanda ca nici un membru sau simpatizant sa nu faca deplasarea "intr-un oras aflat sub stare de asediu" si, de asemenea, "sa evite orice fel de conflict". "Noi iubim si celebram ziua de 1 Decembrie, dar cel mai intelept lucru acum, cind societatea romaneasca se afla pe un butoi cu pulbere, este sa impiedicam transformarea ei intr-un fel de noapte a Sfintului Bartolomeu, din pricina arogantei bolnave a capeteniilor PDSR", se arata in finalul comunicatului. De altfel, doi dintre membrii Biroului Permanent al PRM, vicepresedintele Dorin Lazar Maior si secretarul executiv Codrin Stefanescu, au anuntat ieri, intr-o conferinta de presa sustinuta la Alba-Iulia, ca Vadim Tudor nu va participa la festivitati. Codrin Stefanescu a mai precizat ca, in lipsa lui Vadim, mitingul electoral prevazut sa aiba loc astazi a fost anulat, iar orice prezenta a unor persoane cu insemne PRM va fi considerata o provocare. Un atentat, doua atentate Nu este prima data cind se vehiculeaza ideea unui atentat la viata lui Vadim Tudor. Daca acum aceasta posibilitate nu este prezentata de insusi liderul PRM, in urma cu doi ani Vadim Tudor declara ca a fost platita o persoana care "sa-l reduca la tacere". Pe data de 6 iunie 1998, Vadim sustinea ca detine informatii potrivit carora s-a pus pe capul sau un premiu de 100.000 de dolari si, ca atare, desi are bilete cumparate pentru Campionatul Mondial din Franta, nu va pleca. Vadim Tudor mai spunea ca cel platit sa-l anihilizeze este o persoana care a luptat in Legiunea Straina, afacerea perfectindu-se la motelul "Caprioara" din Focsani, in prezenta consilierului prezidential Traian Negrei si a lui Costel Bobic. MADALINA SISU LUCIAN DOBRATER La Timisoara, mitul Vadim s-a spulberat Studentii l-au votat pe Stolojan. In Timisoara, Stolojan cu Isarescu se apropie de 50%. Informatia potrivit careia Vadim Tudor ar fi reusit sa cucereasca chiar si Timisoara a stirnit un val de revolta in orasul de pe Bega. Nimeni nu intelege cine l-a votat pe Tribun pentru ca, din discutii, nu recunoaste nimeni. Biroul Electoral de Circumscriptie a aminat intruna comunicarea datelor oficiale la nivelul municipiului Timisoara. Pe judet, lucrurile erau clare. Vadim a smuls 25,45% din voturi, fiind urmat la o distanta infima de Ion Iliescu cu 24,48%. In Timisoara insa situatia este radical schimbata. In cele 229 de sectii de votare din Timisoara, cei mai multi alegatori au votat pentru Theodor Stolojan. Candidatul PNL a obtinut la Timisoara 24,05% din voturi, fiind urmat de Vadim Tudor cu 23,06%. Isarescu a iesit al treilea cu 20,68%, iar Iliescu a urmat pe patru cu 18,46% din voturile timisorenilor. Stolojan si Isarescu i-au convins pe aproape jumatate din cei care s-au prezentat la vot si nu se poate spune ca Vadim ar fi cucerit Timisoara. Nici macar la nivelul judetului situatia nu este atit de rosie cit pare, pentru ca PRM si PDSR au impreuna mai putin de 50 de procente. Vadim Tudor a evitat sistematic orice contact cu orasul de pe Bega. Campania electorala a PRM a fost extrem de palida. Pe listele parlamentare, PRM a avut o gasca de fosti activisti UTC impreuna cu personaje de o calitate indoielnica. Din numaratoarea voturilor de la fiecare sectie de votare, rezulta ca Vadim a fost stampilat masiv la periferia orasului, in zonele muncitoresti. Centrul orasului, locuit in cea mai mare parte de fosti activisti si lideri comunisti, a mers pe mina lui Iliescu, iar zonele locuite de ceea ce s-ar putea numi clasa mijlocie l-au preferat pe Stolojan. Aceste tendinte sint dovedite de procesele-verbale din sectiile de votare. Voturi trase la indigo La sectia nr. 219 din Complexul Studentesc din Timisoara, numaratoarea voturilor arata ca 521 de alegatori au votat cu Stolojan, 305 l-au stampilat pe Vadim si 167 pe Isarescu. Studentii timisoreni spun ca imaginea care li s-a creat, ca l-ar dori pe Vadim presedinte, este falsa. "Au votat poate unii la misto cu individul, ca e simpatic si da intruna din gura, dar nu cred ca un om normal si l-ar putea dori pe Vadim presedinte", ne-a spus Andrei T., student la Politehnica. Liderii studentilor timisoreni sint si ei de aceeasi parere. "Sondajele facute la categoria persoane cu studii superioare, la categoria 18-25 de ani, unde se incadreaza studentimea, arata ca principal favorit este Theodor Stolojan", spune presedintele Aliantei Nationale a Organizatiilor Studentesti, Dan Diaconu. Liderul Organizatiei Studentilor din Universitatea Timisoara, Cornel Huzau, este de parere ca succesul lui Vadim nu poate fi pus in circa studentilor. "Cred ca mai degraba persoanele neinformate, cu un IQ scazut, care nu stiu sa scrie si sa voteze sint raspunzatoare de procentul mare obtinut de Vadim Tudor. Din cite stiu eu, cei mai multi studenti l-au votat pe Stolojan", spune Cornel Huzau. Monica S., studenta la Universitatea de Vest, spune ca "fostii presedinti ai tarii au fost oameni normali si uite unde am ajuns. Sa vedem ce se intimpla in cazul in care avem un presedinte anormal". Liderii sindicali din Timisoara sint la fel de surprinsi. "Am ramas blocati. Ca lider sindical sint pentru social-democratie, ceea ce exclude extremismul", spune liderul CNS Cartel Alfa Timis, Stefan Gogosanu. Colegul sau de la BNS Timis, Aurel Mihut, declara ca asteapta sarbatorile. "Chiar daca nu-mi convine ca s-a votat, tac din gura", spune Aurel Mihut. Liderul de sindicat de la UMT, una dintre cele mai mari uzine din Timisoara, este socat de rezultatele alegerilor. "Sint ravasit. Nu-mi revin. Nu stiu cum au votat membrii de sindicat, este optiunea lor, insa personal nu pot sa nu observ ca Timisul ar trebui sa se sperie de ce a reusit sa faca. Din pacate, aici am ajuns", spune Ioan Mihut, liderul sindicalistilor de la UMT. TUDOR FLUERAS, SERGIU MIAT BEC a incheiat centralizarea si verificarea rezultatelor alegerilor din 26 noiembrie Biroul Electoral Central a validat, joi seara, rezultatele oficiale ale alegerilor din 26 noiembrie, dupa ce a primit, verificat si centralizat si rezultatele de la circumscriptia electorala Bucuresti. Rezultatele finale oficiale ale alegerilor au intirziat cu aproape 30 de ore, din cauza dificultatilor intimpinate in receptionarea datelor de la sectiile de votare din strainatate de catre Oficiul electoral al sectorului 1 Bucuresti. In urma centralizarii la nivel de tara a proceselor-verbale cuprinzind rezultatele votarii pe fiecare circumscriptie electorala, distributia numarului total de voturi valabil exprimate se prezinta astfel: Presedintie - Total voturi valabil exprimate: 11.212.974 Ion Iliescu 4.076.273 - 36,35 la suta Corneliu Vadim Tudor 3.178.293 - 28,34 la suta Theodor Dumitru Stolojan 1.321.420 -11,7 la suta Constantin Mugurel Isarescu 1.069.463 - 9,54 la suta Gyorgy Frunda 696.989 - 6,22 la suta Petre Roman 334.852 - 2,99 la suta Teodor Viorel Melescanu 214.632 - 1,91 la suta Senat - Total voturi valabil exprimate: 10.891.910 Polul Democrat Social din Romania - PDSR 4.040.212 - 37,09 la suta Partidul Romania Mare 2.288.483 - 21,01la suta Partidul Democrat 825.437 - 7,58 la suta Partidul National Liberal 814.381 - 7,48 la suta Uniunea Democrata Maghiara din Romania 751.310 - 6,90 la suta Conventia Democrata Romana 2000 575.706 - 5,29 la suta Alianta pentru Romania 465.535 - 4,27 la suta Camera Deputatilor - Total voturi valabil exprimate: 10.839.424 Polul Democrat Social din Romania PDSR 3.968.464 - 36,61 la suta Partidul Romania Mare 2.112.027 - 19,48 la suta Partidul Democrat 762.365 - 7,03 la suta Partidul National Liberal 747.263 - 6,89 la suta Uniunea Democrata Maghiara din Romania 736.863 - 6,80 la suta Conventia Democrata Romana 2000 546.135 - 5,04 la suta Alianta pentru Romania 441.228 - 4,07 la suta Structura si componenta viitorului Guvern PDSR Conducerea PDSR a definitivat, joi seara, structura viitorului Guvern condus de Adrian Nastase si a nominalizat majoritatea detinatorilor de portofolii ministeriale, au declarat agentiei MEDIAFAX surse din PDSR. Astfel, Ministerul Afacerilor Externe va fi condus de Mircea Geoana, in prezent ambasador al Romaniei in SUA; Ministerul Integrarii Europene de Hildegard Puwak, vicepresedinte PDSR; Ministerul Finantelor Publice de Mihai Tanasescu, reprezentantul Romaniei la Banca Mondiala; Ministerul Apararii Nationale de Ioan Mircea Pascu, vicepresedinte PDSR; Ministerul Industriei si Energiei de Dan Ioan Popescu, vicepresedinte PDSR; Ministerul Agriculturii, Alimentatiei si Padurilor de Ilie Sirbu, presedintele Consiliului Judetean Timis; Ministerul Transporturilor si Lucrarilor Publice de Miron Mitrea; Ministerul Turismului de Dan Matei Agathon; Ministerul Muncii si Solidaritatii Sociale de Marian Sirbu; Ministerul Educatiei si Cercetarii de Ecaterina Andronescu; Ministerul Culturii si Cultelor de Razvan Theodorescu; Ministerul Sanatatii si Familiei de Daniela Bartos; Ministerul Informatizarii si Comunicatiilor de Dan Nica; Secretariatul General al Guvernului de Serban Mihailescu (cu rang de ministru); Ministerul pentru Relatia cu Parlamentul de Acsinte Gaspar (ministru delegat). Structura viitorului Guvern PDSR va contine Ministerul Justitiei, pentru care nu a fost stabilit inca titularul, cele mai multe sanse avindu-le Rodica Stanoiu (vicepresedinte PDSR), Ministerul Ordinii Publice (fostul Minister de Interne), Ministerul Dezvoltarii si Prognozei, Ministerul Apelor si Protectiei Mediului, Ministerul Tineretului si Sportului, Ministerul Administratiei Publice, pentru care ar putea fi propus Octav Cosminca. Componenta Cabinetului Nastase va cuprinde si Ministerul Informatiilor Publice, care va fi condus de un ministru delegat, ce va fi in acelasi timp si purtator de cuvint al Guvernului, si Autoritatea pentru Privatizare si Actionariat, condusa tot de un ministru delegat. In Guvern vor mai ocupa posturi de ministri delegati, negociatorul sef cu UE si un responsabil pentru IMM. Conducerea PDSR intentioneaza sa includa majoritatea agentiilor guvernamentale in structura ministerelor. Presedintele Camerei Deputatilor va fi Valer Dorneanu, fost presedinte al Consiliului Legislativ, iar presedintele Senatului, Nicolae Vacaroiu, fost prim-ministru. 