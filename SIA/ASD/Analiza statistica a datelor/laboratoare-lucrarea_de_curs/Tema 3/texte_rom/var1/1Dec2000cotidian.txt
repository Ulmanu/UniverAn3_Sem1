 Agentia Nationala a Locuintelor - o institutie fantoma Una dintre cele mai importante si mai grave probleme cu care se confrunta societatea romaneasca in general, si tineretul in special, o constituie criza locuintelor. Desi solutionarea acestei probleme a figurat la loc de cinste in promisiunile electorale ale tuturor partidelor, precum si in programele tuturor guvernelor care s-au succedat in ultimul deceniu, ea nu a fost abordata in mod realist de nimeni, niciodata. Timidele experimente in domeniu au adus mai degraba cu incercarea marii cu degetul, decit cu luarea taurului de coarne. Vazuta initial ca o solutie menita a rezolva problema locativa, Agentia Nationala a Locuintelor este o institutie despre care foarte putina lume stie cu ce se ocupa exact, acelasi secret fiind pastrat si in privinta creditului ipotecar. Conform unor studii recente, 64% din tineri refuza sa spuna "da" in fata ofiterului de stare civila de teama ca nu vor avea unde sa locuiasca, iar 42% din cei care s-au incumetat totusi la acest pas amina aducerea pe lume a unui copil, pina la rezolvarea problemei locative. Intrucit aceasta problema tinde sa capete un caracter de masa, s-a incercat rezolvarea ei in diferite moduri. Unul dintre cele mai generoase proiecte ale coalitiei politice care a condus Romania incepind cu anul 1996 il reprezinta infiintarea Agentiei Nationale a Locuintelor (ANL). Gindita la inceput ca o solutie importanta in vederea rezolvarii crizei de locuinte (beneficiind, potrivit proiectului initial, si de credite externe in valoare de trei sute de milioane de dolari), ANL s-a dovedit a fi, practic, praf in ochi. Dupa ce a reusit, in sfirsit, sa se "nasca", in urma unui "travaliu" de aproape doi ani, ANL si-a sistat activitatea la scurt timp de la infiintare din cauza unor nereguli semnalate la nivelul conducerii acesteia. Fapt care l-a determinat pe ministrul lucrarilor publice sa-l schimbe pe directorul agentiei. Posibilitatile reale ale ANL de a rezolva problema cererilor de locuinte (estimate la peste un milion) s-au vazut atunci cind acelasi ministru al lucrarilor publice a anuntat ca agentia va construi in jur de 350 de locuinte pe an! Din pacate, nici macar acest lucru nu s-a intimplat: in momentul de fata nu s-a construit nici macar un singur apartament prin intermediul ANL. Acest "fericit eveniment" urmeaza a se petrece, conform declaratiei directorului ANL, in cursul acestei luni. Creditul ipotecar - un secret pentru 61% din populatie In urma rezultatelor unui sondaj de opinie, realizat de Biroul de Cercetari Sociale, s-a ajuns la o concluzie mai mult decit interesanta: pentru 61% din populatie, creditul ipotecar este o mare necunoscuta. Desi pare greu de crezut, doar 4% din romani stiu ce trebuie sa faca pentru a obtine o locuinta prin ANL. Desi trei sferturi din cetatenii romani au auzit cite ceva despre ANL, foarte putini stiu care este rolul acesteia. Faptul are o explicatie simpla: datele referitoare la adresa si numerele de telefon, precum si alte informatii legate de activitatea agentiei sint un secret bine pastrat. Precizam ca, in momentul de fata, ANL are in derulare aproximativ 500 de credite pe baza carora se va construi un numar similar de locuinte. Locuintele sociale - ultima solutie Intrucit, asa cum am aratat, Agentia Nationala a Locuintelor este mai mult praf in ochii electoratului, una dintre ultimele solutii pentru tinerii casatoriti (dar nu numai pentru ei) de a face rost de o casa o reprezinta locuintele sociale acordate de primarii. Acest lucru nu este insa deloc usor. Numarul mare de cereri (numai in Bucuresti sint peste 50.000, iar in orasele resedinta de judet intre 10.000 si 20.000), pe de o parte, si posibilitatile reduse ale primariilor, pe de alta parte, lasa impresia ca aceasta problema nu va fi rezolvata in viitorul apropiat. Administratiile locale au unele propuneri, cum ar fi concesionarea terenurilor si scutirea de TVA pentru firmele care construiesc locuinte. Dar fara un cadru legislativ corespunzator, care sa atraga investitii in domeniu, nu se poate face mare lucru. Trei intr-un pat Criza acuta de locuinte care se inregistreaza in marile orase, pe de o parte, si preturile destul de mari practicate de agentiile imobiliare pentru inchirierea unei garsoniere sau a unui apartament, pe de alta parte, au dus la adoptarea unei masuri de compromis: inchirierea unei singure camere dintr-un apartament. Acest lucru implica o serie intreaga de neajunsuri, fiind obligatorie coabitarea cu o alta familie: aceea a proprietarului. In plus, trei sau mai multe persoane sint astfel nevoite sa traiasca in doar citiva metri patrati si sa doarma intr-un singur pat. "Desi nu ma pot plinge de proprietar, nu este usor sa locuiesti cu o alta familie, mai ales cind trebuie impartite aceeasi bucatarie si aceeasi baie, in conditiile in care proprietarul si familia acestuia au prioritate", ni s-a confesat Bogdan Nicolae, unul dintre zecile de tineri care au solicitat ajutorul "Evenimentului zilei" pentru rezolvarea problemei locative. Desi la prima vedere nu o arata, suferinta lui Bogdan i se citeste in ochi. Este un barbat de 26 de ani care s-a casatorit din dragoste, de tinar (poate prea de tinar - nu avea nici 19 ani) si care trebuie sa infrunte realitatea tranzitiei. "Sotia mea este gravida si urmeaza sa nasca luna viitoare. Ma gindesc oarecum cu neliniste la faptul ca vom fi nevoiti sa dormim trei persoane intr-un singur pat deoarece camera in care stam este atit de mica, incit nu mai poate incapea nici macar un patut pentru un bebelus". "Veniti luna viitoare" Ca multi alti tineri aflati in situatia lui sau intr-o situatie similara, Bogdan a facut tot ce a depins de el pentru a obtine o locuinta. "Cind am auzit de infiintarea ANL am sperat si eu, ca multi altii, ca poate reusesc ceva. Din pacate, desi am depus dosarul, pina acum nu am primit nici un raspuns. Am incercat, de asemenea, sa obtin o locuinta de la primarie. Prima data am fost la Primaria Capitalei, unde mi s-a spus ca nu am dreptul la casa deoarece nu lucrez la stat si ca trebuie sa ma duc la primaria de sector. Am fost si la primaria de sector, am depus cererea si dosarul si de atunci (de mai bine de sase luni) tot sint plimbat: «Mai veniti saptamina urmatoare, mai veniti luna viitoare». Timpul trece si, pe masura ce trece, se duc si sperantele mele. Incep sa cred tot mai mult ca o locuinta este ceea ce nu voi avea niciodata". Aflat intr-o situatie nu dintre cele mai fericite, Bogdan mai crede totusi intr-o minune. Dar cum in ziua de azi minunile se intimpla tot mai rar, a apelat la ziarul nostru. "Am dorit sa-mi fac situatia cunoscuta deoarece stiu ca «Evenimentul zilei» este un ziar care prezinta lucrurile asa cum sint si poate vor avea si altii curajul sa-si spuna povestea". MARIUS GUTA All Stars Band cu vedete Pro Imnul PRO TV "Multumim, Romania!", pe care il veti auzi in aceste zile, a fost inregistrat in mare secret, in urma cu o saptamina, in studioul lui Adi Ordean. Iar vocile nu apartin unor solisti consacrati, ci unor vedete din acest post de televiziune, cu reale calitati vocale. Versurile sint semnate de actorul Florin Busuioc, care a debutat cu acest prilej ca textier, iar din cor fac parte Teo Trandafir, Costi Mocanu, Marius Vintila, Mihai Dedu, Ioana Moldovan, Mihai Calin si multi altii. Astfel, vedetele PRO TV vor putea fi urmarite in diferite ipostaze, in direct, pe tot parcursul acestei zilei: in editia speciala a matinalului, in programul gazduit de Cristi Tabara (incepind cu ora 15.30) si in show-ul exploziv al lui Florin Calinescu, incepind cu ora 20.00.(S.E.) Sa fi intrat dihonia in "exotice"? Andreea isi calca pe bataturi colegele Blonda din Exotic a facut ce a facut si a iesit cu un pas inaintea colegelor ei de trupa. Andreea, ca despre ea este vorba, a aparut pe copertele mai multor reviste, a pozat pentru "Playboy" - numarul din ianuarie care va aparea pe piata la sfirsitul lunii decembrie - si a fost invitata de Teo Trandafir in emisiunea ei de la PRO TV. Aici, Claudia si Iulia au refuzat sa cinte impreuna cu Andreea, simtindu-se nedreptatite de faptul ca doar ea era invitata special. Se pare ca in trupa exista discutii pe tema promovarii doar a uneia dintre ele si nu a trupei per ansamblu. Andreea a recunoscut ca sint ceva probleme, dar a refuzat sa comenteze, spunind ca singurul care poate da mai multe explicatii este Lucian Mitrea, impresarul trupei, dar si iubitul ei. Incercind sa mascheze disensiunile, Lucian spune ca "s-ar putea sa fie vorba de ceva invidie", dar ca "deocamdata nu sint probleme majore in trupa". IUSTINA MUNTEANU Medicul Constantin Stan anunta un posibil mariaj Mihaela Tiganu-Radulescu-Banica-Stan Medicul Constantin Stan, patronul unei clinici din Bacau, a facut, ieri, o dezvaluire de senzatie ziarului "Monitorul de Bacau". El a confirmat zvonurile conform carora traieste o idila cu Mihaela Radulescu. "Cu Mihaela ma cunosc de mai mult timp si ne leaga sentimente puternice, asa ca orice este posibil. De ce nu, chiar un posibil mariaj", a declarat doctorul. Constantin Stan este proaspat divortat. El a fost invitat la mai multe emisiuni realizate de Mihaela Radulescu, atit la Antena 1, cit si la Pro Tv. Ultima emisiune la care a participat a fost "Steaua ta norocoasa", de duminica, 26 noiembrie. In Bacau se vorbeste ca doctorul Stan este autorul unor operatii care i-ar fi imbunatatit bustul Mihaelei. In virtutea relatiei medic-pacient, nici Constantin Stan si nici Mihaela nu recunosc ca ar fi existat o astfel de interventie chirurgicala. Pe biroul doctorului este asezata la vedere o fotografie a vedetei PRO TV. Doctorul Stan nu a fost disponibil ieri pentru comentarii. CLAUDIU TARZIU Matinal fara Alice Dumitrescu, dar cu Turcescu Canalul Romania 1 lucreaza la un nou format al emisiunii "Telematinal". Este foarte posibil ca schimbarea la "fata" a acestei productii matinale sa implice si renuntarea la actuala moderatoare a emisiunii, Alice Dumitrescu. Deocamdata, nu se stie exact cind va incepe noul matinal, cel mai probabil pe data de 11 decembrie. Canalul Romania 1 a luat deja in probe citiva tineri, in cautarea unui cuplu de prezentatori ai emisiunii de dimineata. In urma acestor teste, mai marii TVR au decis ca unul dintre cei doi prezentatori sa fie Robert Turcescu (redactor-sef stiri la postul de radio Europa FM). In ceea ce priveste "jumatatea" sa de pe micul ecran, cel mai vehiculat nume este al Mihaelei Craciun (stirista la Canalul Romania 1). CLAUDIA VOICU "Greul" Archie Shepp la Brasov De miine pina luni, Brasovul este gazda celei de-a XVII-a editii a Festivalului International de Jazz, unde pot fi urmarite recitalurile sustinute de: Promusica Nova, Romeo Cosma & Stelian Andronic Studio Quintet - simbata; Junior Cromatic Big Band, Nicolas Simion Sextet & Filarmonica "Gheorghe Dima", Garbis Dedeian Quartet - duminica; Take 4 feat. Anca Parghel; Archie Shepp Quartet - luni Diseara la Club Indigo, de la ora 21.00, recitalul extraordinar al originalului duo Harry Tavitian-Corneliu Stroe. Cei doi maestri din Constanta, scumpi la vedere in Capitala, vor cinta mai multe reprize de jazz si blues In Salsa 2, mare petrecere mare: discoteca implineste un an, si Radio Contact are petrecerea lunara. Sarbatoritii lunii decembrie au acces gratuit, iar toti cei prezenti pot participa la atractive jocuri si concursuri propuse de DJ Armand La PUB 18, in Regie - duminica, de la ora 21.00, concert folk cu Bogdan Ciobotaru La Club A, simbata, de la ora 21.00, Popcorn Party, un prilej de buna dispozitie, concursuri, premii si cantitati uriase de floricele de porumb, setea urmind sa fie stinsa cu bere sau Coca-Cola, dupa gustul fiecaruia La Backstage, diseara de la ora 22.00, in cadrul proiectului Pro FM "Chefaci in weekend", concert live cu grupul Class La Cafeneaua literara Dines, in parcul Carol, simbata si duminica de la ora 18.00, un program muzical cu formatia Melodic si un microrecital al bine cunoscutului trompetist Pancirel Costandache, de la Ansamblul Ciocirlia Folk Club Casa Eliad prezinta vineri, de la ora 22.00, recital Karma plus invitatii lor News Cafe din Mall este vineri, de la ora 14.00, gazda lansarii albumului "Cadoul visat", o compilatie de melodii traditionale de Craciun Circul Globus prezinta "Spectacolul Mileniului", simbata si duminica, la orele 15.00 si 18.30. ALEX REVENCO La Hollywood Multiplex, "Dinozaurul" aduce bucurii copiilor nevoiasi Unul dintre cele mai anticipate filme ale casei Disney - "Dinozaurul", - va avea parte de o lansare cu scop caritabil astazi, ora 10.30, la Hollywood Multiplex. Toti copiii care vor aduce cu ei cel putin o jucarie vor vedea gratuit "Dinozaurul" in conditiile excelente ale cinematografelor din Bucuresti Mall. Toate jucariile adunate vor fi donate micutilor orfani din leaganele pentru copii sau celor din familiile sarace. Ele vor fi preluate de organizatia "Salvati copiii" care detine o arhiva cu cele mai defavorizate familii si case de copii. Pentru bucuria celor mici, casa Disney a investit peste 100 de milioane in reusita acestui film ce foloseste cele mai noi tehnologii in realizarea efectelor speciale. Povestea filmului urmareste un iguanodon, hotarit si perspicace, care incearca sa ajunga impreuna cu prietenii sai spre un loc sigur, departe de ploaia de meteoriti incandescenti ce au distrus deja cea mai mare parte a vietuitoarelor. CORNELIA POPESCU Ziua Nationala sarbatorita cu mici, tuica si vin fiert Prefectul Capitalei nu vrea festivitati In timp ce Prefectura Capitalei nu a miscat vreun deget, primarii de sectoare "isi arata muschii", astazi, organizind tot felul de actiuni dedicate Zilei Nationale a Romaniei - de la depuneri de coroane la diverse monumente ale eroilor, pina la restaurante ambulante. Astfel, in sectorul 1, in parcul din fata Teatrului Masca, bucurestenii vor putea minca mici si vor bea tuica sau vin fiert. In sectorul 2, incepind cu ora 12.00, in zonele Piata Iancului, magazinul Bucur Obor si intersectia Stefan cel Mare cu Aleea Circului vor fi amplasate bucatarii ambulante, cu mincare de cazan, cu specific "soldatesc".Bucurestenii care locuiesc in sectorul 3 vor primi, astazi, cocarde tricolore si texte cu imnul national, iar 300 de taximetre din acest sector vor fi dotate cu stegulete tricolore. Primaria Sectorului 5 organizeaza, incepind cu ora 10.00, la Muzeul de Istorie, un concurs interactiv, pe teme de istorie, pentru 400 de elevi din sector. Majoritatea primarilor de sector depun coroane de flori la monumentele eroilor din Parcul Carol, Arcul de Triumf si din zona Cotroceni. Prefectul Capitalei, Ioan Iordan, ne-a declarat ca prefectura nu organizeaza nici un fel de actiuni in cinstea Zilei Nationale, multumindu-se doar sa depuna o coroana la Monumentul Soldatului Necunoscut din Parcul Carol. Si primarul general, Traian Basescu, se limiteaza tot la depuneri de coroane, la monumentele eroilor din Parcul Carol si de la Arcul de Triumf. MONA STOICA 1 Decembrie - prilej de avansari in grad De Ziua Nationala a Romaniei, devenind aproape o moda, prin Decret Prezidential, la propunerea Ministerului de Interne, au fost avansati la gradul de general de divizie noua ofiteri (dintre care trei in retragere). Pe lista noului val de avansati, se numara generalii: Ioan Balaei - seful Grupului de Control al ministrului, Constantin Dorobantu - comandantul Comandamentului Teritorial de Jandarmerie Mures, Iosif Panduru - adjunct al inspectorului general al politiei si sef la Ordine Publica, George Seritan - sef de Stat Major al Academiei de Politie Al. I. Cuza, Emil Talpa - prim-adjunct al sefului Inspectoratului General al Politiei de Frontiera, Petre Vasilescu - detasat la Presedintia Romaniei. Primesc gradul de general de divizie in retragere: Necula Balmus, Petre Carpen, Gheorghe Vasile si gradul de general de brigada in retragere: Constantin Burtoiu, Gheorghe Cobrea, Ion Craciunescu, Ion Negrusoiu, Constantin Rosu, Florica Stoicescu, Corneliu Zegrean. Prin acelasi Decret Prezidential, contraamiralul in retragere Ioan Chiril este inaintat la gradul de comandor. ALINA GRIGORE NICOLETA SAVIN Consiliul Judetean Bihor s-a mutat in strada Parcul Traian, din centrul orasului Oradea, a fost ieri plin de dosare penale, banci, birouri si registre. Tribunalul Bihor si Judecatoria din Oradea s-au mutat in locul Prefecturii si Consiliului Judetean Bihor. Capii administratiei publice judetene s-au opus. Consiliul Judetean a fost evacuat prin executare silita. Ministerul de Justitie si-a cistigat cu greu dreptul de administrare asupra unui imobil din Oradea. Refuzind sa cedeze cladirea, Consiliul Judetean Bihor s-a judecat doi ani cu Ministerul de Justitie si guvernul. Procesul a ajuns pina la Curtea Suprema de Justitie care, prin sentinta din 7 iunie 1999, respinge ca nefondate recursurile declarate de CJ Bihor privind imobilul in litigiu. Instanta suprema a apreciat ca reprezentantii administratiei publice judetene n-au putut face decit dovada unui interes legat de pastrarea sediului si nicidecum a unui drept asupra cladirii. Interesant este si faptul ca initiativei CJ li s-au alaturat si ultimii doi prefecti taranisti din Bihor, in calitate de reprezentanti ai guvernului in teritoriu. In urma unui protocol semnat pe 15 noiembrie intre instantele oradene si capii administratiei locale, termenul de aplicare a HG 879/1998 a fost stabilit pentru data de 30 noiembrie. Incepind cu aceasta data, Tribunalul si Judecatoria Oradea si-au suspendat intreaga activitate, toate actele de procedura fiind intocmite pe adresa noului sediu. Schimbul de cladiri intre Prefectura si Consiliul Judetean Bihor, pe de o parte, si Tribunalul Bihor si Judecatoria din Oradea, pe de alta parte, a inceput ieri cu refuzul presedintelui C.J., Stefan Seremi, de a elibera spatiile respective. Potrivit conducerii Tribunalului Bihor, in jurul orei 10.00, seful administratiei judetene a dat ordin subordonatilor sa inchida usile birourilor si sa plece acasa. Seremi si-a amenintat oamenii ca daca indraznesc sa se intoaca la serviciu, ii va da afara. Presedintele Tribunalului Bihor, Traian Munteanu, a fost imputernicit sa reprezinte si sa exercite, in numele Ministerului de Justitie, actiunile de executare a Hotaririi de Guvern nr. 879/ 1998 privind trecerea in administrarea ministerului a imobilului,numit Palatul de Justitie din Oradea, proprietate a statului roman. Munteanu ne-a declarat, ca in baza ordonantei de evacuare emisa la 8 noiembrie 2000, a trecut la executarea silita a Consiliului Judetean si a directiilor subordonate acestuia. Toate obiectele aflate in birourile respective au fost preluate pe baza de proces-verbal de executare silita, sigilate si depozitate sub paza in salile de judecata din cladirea in care trebuia sa se mute. Cu toate ca si prefectul de Bihor, Valerian Tibu. si-a facut publica impotrivirea la punerea in practica a respectivei HG, ieri a cedat. "Eu voi respecta documentele legale in vigoare. Nu ma voi opune unui act cu titlu executoriu. Imediat ce magistratii elibereaza birourile ne mutam noi, angajatii prefecturii", ne-a declarat prefectul de Bihor. MIRUNA IONESCU Carnaval de Sfintul Andrei la Galati Ziua de Sf. Andrei este hramul Galatiului si, ca in fiecare an, in aceasta zi, primaria a organizat ieri un carnaval la care au participat, in ciuda frigului, mii de galateni, mascati si costumati. Pitici, zine, regi, printi, spiridusi, draci, ingeri au putut fi vazuti aseara pe strazile orasului de la Dunare. Primaria a organizat in mai multe puncte ale orasului spectacole de muzica. Care alegorice, papusi, personaje celebre din teatru si din basme au defilat pe strazi. Circulatia a fost intrerupta pret de citeva ore. Pe strazi au fost instalate chioscuri din lemn, unde oamenii puteau lua vin fiert, tuica fiarta, vata de zahar, gogosi, covrigi calzi, baloane, artificii si chiar petarde. Strainii care s-au nimerit ieri la Galati au crezut ca este revolutie, din cauza multimii care se revarsa pe strazi si a politistilor care au asigurat ordinea. Primaria a organizat, in final, si un spectacol de artificii. Manifestarile desfasurate cu ocazia Sarbatorilor Galatiului au costat primaria circa 600 de milioane de lei, din care 300 de milioane de lei au fost suportati de sponsori. ALINA COMSA-DURBACA Anual, 8.000 de romani vor putea munci legal in Ungaria De acum inainte, cite 8000 de romani vor putea pleca sa munceasca legal in Ungaria, ca sezonieri, sase luni pe an, in baza unui acord ratificat, miercuri, de guvernul de la Bucuresti. Lucratorii sezonieri vor putea fi angajati in orice domeniu economic, dar conditia pentru a-si putea lua permis de munca in Ungaria este aceea de a-si gasi singuri locuri de munca pe teritoriul statului vecin. In virtutea acordului, contractele de munca pe care le vor incheia romanii in Ungaria vor trebui sa prevada clar conditiile de munca, drepturile si obligatiile lor ca angajati, protectia legala a bunurilor si intereselor lor, accesul la justitia maghiara in caz de nevoie, precum si modalitatea de impozitare a veniturilor astfel incit acestia sa nu fie pusi in situatia de a palti impozite in Romania, dupa ce angajatorul ungar i-a retinut deja acesti bani. Conditiile acordului sunt valabile si in sens invers - in cazul in care un maghiar ar dori sa lucreze in Romania. Potrivit ultimelor date furnizate de Directia Generala de Informatizare a Persoanei (DGIP), numarul persoanelor care pleaca din Romania pentru a se stabili in strainatate este intr-o continua crestere, numai in cursul acestui an fiind depuse peste 19.000 de cereri in acest an. In total, 367.000 de romani au parasit definitiv tara pentru a se stabili in strainatate in ultimii zece ani, mai arata datele DGIP. OANA PATRAULESCU Conform unei ordonante de urgenta, se pot infiinta Dispensare in biserici Organizatiile nonprofit, asociatiile profesionale, cultele religioase si locasele de cult religios vor putea organiza in structura lor cabinete medicale furnizoare de servicii in regim ambulatoriu. Aceasta prevedere, continuta intr-o ordonanta de urgenta promovata in urma cu doua zile de guvern, precizeaza ca aceste cabinete medicale vor functona atit in interesul membrilor organizatiilor si asociatilor respective, cit si al celorlalti cetateni. Georgiana Fusu, de la Organizatia "Salvati Copiii", a declarat ca "aceasta initiativa este extraordinara pentru ca ONG-urile au mari probleme cind trebuie sa asigure asistenta medicala a celor pe care ii ingrijesc. De multe ori, asistentii sociali merg cu copii ai strazii la spitale si acestia nu sint primiti acolo. Ar fi o mare realizare". Cabinetele medicale infiintate in structura ONG-urilor, a asociatiilor profesionale, a cultelor religioase si a locaselor de cult religios pot realiza venituri din finantarea organizatiei sau asociatiei respective, din servicii medicale cu plata directa a beneficiarilor, din donatii si sponsorizari, precum si din servicii medicale prestate in baza unui contract cu casele judetene de asigurari de sanatate sau a municipiului Bucuresti. Persoanele care solicia asistenta medicala in cadrul acestor cabinete au, in marea majoritate, situatii financiare precare. TATIANA DABIJA Incepind cu 4 decembrie, al cincilea val de concedieri la Colibasi Noua Dacia, produsa cu 400 de angajati mai putin Uzina Dacia a anuntat ieri, un nou val de disponibilizari. Incepind cu 4 decembrie, vor fi concediati 406 muncitori. Conform contractului colectiv de munca si unei intelegeri cu sindicatele, toti cei care vor fi disponibilizati au fost selectati pe baza de voluntariat. Masura se constituie drept a cincea etapa in cadrul proiectului de disponibilizare negociat cu FPS. Plecarea celor 406 reduce numarul salariatilor de la Dacia la 24.069, fata de 27.530, cit avea uzina in momentul preluarii ei de catre concernul Renault. Toti disponibilizatii de pe lista care au o vechime de peste 15 ani vor primi salarii compensatorii. GABRIEL MARICA Florentina Plesca asteapta de un an telefonul cistigat la concursul de Revelion Celular la "Sfintu' Asteapta" Odiseea jocului cu sperantele oamenilor a facut din Tombola Publirom un adevarat succes de top. La cumpana dintre anii 1999 si 2000, Mariana Florentina Plesca, din Pascani, a fost trasa la sorti, chiar de minuta lui Horia Brenciu (pe atunci angajat la canalul Romania 1) si a fost fericita cistigatoare a unui telefon mobil. Desi premiul trebuia sa-l primeasca in termen de 30 de zile, el nu a aparut nici pina astazi, cu toate ca aceeasi firma a scos deja pe piata cartile postale care vor intra la tombola 2000-2001. Singurul semnal pe care familia Plesca l-a primit de la Publirom a fost in data de 25 februarie 2000, in care firma bucuresteana isi cerea scuze ca s-a despartit de reprezentantii sai din Iasi si ca va trimite telefonul in alt termen de 30 de zile, intr-un colet postal, cu taxele suportate de catre Publirom. De atunci au trecut foarte multe luni si Mariana Florentina inca mai asteapta telefonul mult-visat. CATALIN DUMITRESCU Potrivit unei decizii a executivului, Dispar medicii stagiari Printr-o Ordonanta de Urgenta adoptata de guvern, incepind cu promotia 2001, studentii care termina Facultatea de medicina si farmacie nu vor mai face anul de stagiatura. "Aceasta decizie a fost luata din motive financiare, statul economisind astfel banii pe care ii platea medicilor stagiari", este de parere conf. dr. Leon Zagrean, secretar stiintific al Universitatii de Medicina si Farmacie Carol Davila. El considera ca anul de stagiatura trebuie totusi reintrodus deoarece in toate tarile Comunitatii Europene acesta exista. "Exista o varianta, ca primul an de rezidentiat sa fie considerat an de stagiatura, insa detaliile le vom stabili dupa ce vom consulta Colegiul Medicilor", ne-a declarat purtatorul de cuvint al Ministerului Sanatatii, Calin Alexandru. GETA ROMAN O noua carte aparuta la Editura Compania Napoleon - mitul salvatorului Aventura lui Napoleon "a inspirat mai multe carti decit numarul zilelor care s-au scurs de la moartea sa". Jean Tulard, presedinte al Institutului Napoleon si expert incontestabil al epopeii imperiale, a adunat in volumul sau istoria amanuntita a acestui fenomen politic, economic, militar si cultural. Napoleon-ul publicat de Editura Compania, actual si surprinzator, este imaginea cea mai clara pe care atit pasionatii de istorie, cit si specialistii o pot avea la sfirsitul secolului XX despre mitul omului care "a salvat" o lume. Cartea (440 de pagini, format 16 x 23 cm, pret 130.000 lei) poate fi comandata la Editura Compania, Str. Prof. Ion Bogdan, nr. 16, sector 1, 71149, Bucuresti, tel.: 211.59.64, fax: 211.59.48,e-mail: compania@fx.ro. Disparut de pe scena lumii, dupa ce o ocupase timp de aproape douazeci de ani, nu era oare Imparatul decazut condamnat la uitare? Prea abil pentru a nu lua in seama ravagiile pe care absenta le poate face in memoria oamenilor, el avea sa poarte, de pe stinca din Sfinta Elena, ultima sa batalie pentru modelarea imaginii sale, asa cum dorea el s-o lase posteritatii. Desigur, legenda nu s-a nascut la Sfinta Elena; ea s-a plamadit inca de la prima campanie din Italia, in ziarele sale destinate ridicarii moralului trupelor, dar care, in primul rind, au facut ca Franta sa cunoasca orasele Lodi si Rivoli. Legenda napoleoniana a inflorit o data cu un cult al Imparatului, pe care l-au intretinut catehismul imperial, sarbatoarea Saint-Napoleon si numeroasele ceremonii de caritate. Dar adevarata ei imagine s-a conturat dupa 1815. Noile conditii sociale au jucat un rol determinant. In timpul Imperiului, fidelitatea poporului fata de Napoleon a fost incontestabila. Muncitorii din foburgurile pariziene, sau cel putin unii dintre ei, mai erau inca dispusi sa se bata cu inamicul cotropitor si in 1815; atasamentul lor fata de Imparat era subliniat in toate rapoartele politiei. In patura taraneasca, prestigiul lui Napoleon nu era mai mic, desi in ultimii ani ai Imperiului el fusese umbrit de impozitele mari si de recrutari. Prestigiul acesta n-avea sa moara nici dupa caderea "Vulturului". Incetinita din cauza razboaielor Revolutiei si ale Imperiului, revolutia industriala a provocat zdruncinarea vechilor structuri, renuntindu-se la mesteri in favoarea masinilor, folosindu-se de preferinta mina de lucru ieftina a femeilor si a copiilor, provocind o prabusire a salariilor pe o piata a muncii supraaglomerata de demobilizatii Marii Armate. Imperiul, aceasta perioada de folosire deplina a fortei de munca si de salarii ridicate, cu piine din belsug si la preturi mici, s-a transformat pentru toti acesti dezmosteniti intr-o veritabila "epoca de aur". Napoleon a devenit fara nici o dificultate "parintele poporului". Aceeasi reactie la sate, unde, cel putin pina la votarea legii privind miliardul emigrantilor, taranii au tremurat de grija bunurilor nationale achizitionate in timpul Revolutiei. In plus, gloria napoleoniana era si gloria acelei armate de tarani care cucerise Europa. Acesti fosti soldati, pe care ranile din razboi ii condamnau la inactivitate, regaseau in amintirile pe care si le depanau in serile de veghe - Balzac a aratat foarte bine lucrul acesta - o justificare a inutilitatii lor sociale. Ei au fost cei mai buni paznici ai cultului, autenticii autori ai legendei, schimbind imaginea tradatorilor ei, de acum inainte proscrisi, si al buletinelor Marii Armate, ale caror colectii municipale erau distruse de noii primari. Arta de a confisca opozitia La rindul ei, burghezia era si ea nelinistita. Amenintata in orice clipa ca isi pierde noile privilegii prin revenirea la trecut, ea constata ca in plan politic legitimitatea avea bataie lunga si ca revenirea la stabilitate raminea precara. Desigur, in 1824, trecerea de la Ludovic al XVIII-lea la Carol al X-lea s-a facut fara dificultati, dar rinjetele care au insotit incoronarea demonstrau ca vechea monarhie nu-si redobindise fosta carisma. () Anul 1789 reprezentase cu adevarat o cotitura. Opozitia republicana si liberala marca fara incetare puncte in detrimentul tronului. Lovitura de geniu a lui Napoleon constase in a confisca aceasta opozitie in favoarea sa, in a pune stapinire pe fortele ascendente care zguduiau vechea Europa. () In 1816, daca au fost intr-adevar tinute, aceste discursuri se adresau liberalilor englezi, asa numitii whigs, de la care prizonierul lor spera sa obtina o ameliorare a soartei sale. Alegerea purtatorului de cuvint era judicioasa: Napoleon nu ignora faptul ca fostul emigrant care traise la Londra, confidentul lui, lua notite si va fi in stare sa gaseasca acele cuvinte prin care sa seduca opinia publica britanica. Dar asemenea afirmatii, probabil remaniate de Las Cases si adaptate conjuncturii politice din 1823, vizau si opinia publica internationala. Prin declaratiile sale, Napoleon confisca in profitul sau cele doua forte ascendente din secolul al XIX-lea, nationalismul si liberalismul, pe care odinioara le combatuse. Prizonier al Sfintei Aliante, suveranul proscris putea sa-l faca uitat pe Cezarul antiliberal in favoarea unui Napoleon democrat, soldat al Revolutiei, care inceta sa mai fie doar a burgheziei, recuperind si "cea de-a patra stare". Plebiscitul compromisului Fara emotia pe care o trezeste calvarul indurat de Imparat la Sfinta Elena, aceasta operatiune ar fi fost dificila. Asa, sfirsitul jalnic si insingurat, pe o stinca batuta de valuri, a frapat imaginatia romanticilor. O intreaga generatie, cea a "copiilor secolului" hraniti cu buletinele Marii Armate, redescoperea in Memorial acel zanganit de arme de care monarhia restaurata o priva. Nu slujise tatal lui Victor Hugo in Italia si in Spania, iar cel al lui Alexandre Dumas in Egipt? Regalist la origini, romantismul s-a aruncat intr-un bonapartism poetic, furnizind legendei napoleoniene suportul literar fara de care ea n-ar fi putut dobindi un succes atit de rasunator. Hugo si Balzac, Musset si Vigny cu mai multe nuante, Dumas si Eugene Sue cu mai putin geniu s-au transformat in trubadurii Imperiului. In acelasi timp, lumea functionarilor plingea dupa virsta de aur a birocratiei care fusese domnia lui Napoleon. Iar poporul raminea si el convins ca Bonaparte imbratisase anume cauza sa in Brumar. Louis Geoffroy a scris un Napoleon apocrif in care, dupa infringerea Rusiei si a Orientului, Imparatul devenea stapinul lumii. () Legenda si-a atins apogeul in 1840, o data cu revenirea ramasitelor pamintesti; ea ii asigura succesul lui Napoleon al III-lea. "E cam mult, murmura Guizot, sa fii in acelasi timp o glorie nationala, o garantie revolutionara si un principiu al autoritatii". Batalia de la Sedan marcheaza o criza si condamna visul dinastic al napoleonizilor. Ramine valabila insa ideea unui plebiscit si a apelului la popor ca singura cale care permite impacarea democratiei cu mina forte a unui salvator. Franta astepta acest salvator pentru a-si lua revansa asupra Prusiei si pentru a recuceri Alsacia si Lorena; sperantele ei vin din Jena, unde crede ca-l regaseste pe Bonaparte in Boulanger; ea aclama, in 1900, piesa L'Aiglon, preludiu al asalturilor razboinice din 1914, ale caror autori s-au inspirat din La Derni?re Classe a lui Daudet si din Memoriile lui Marbot. Napoleon isi redobindeste vechea popularitate; de la Job la Detaille, de la Sardon la d'Esparb?s, el inspira militari, pictori, scriitori. Este o noua cucerire, un nou Brumar artistic si literar. Reticentele vechilor republicani, mari cititori ai lui Quinet si Lenfrey, sint spulberate; partizanii monarhiei legitime care crezusera in Taine si al sau Regim modern, in care Napoleon era reprezentat in chip de condottiere, au amutit. Niciodata ca intre 1885 si 1914 n-au mai fost atitea carti, atitea gravuri inspirate din Charlet si Raffet consacrate salvatorului. JEAN TULARD (Va urma) 