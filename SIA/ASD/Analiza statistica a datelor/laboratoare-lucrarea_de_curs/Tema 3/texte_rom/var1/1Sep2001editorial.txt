 Si departe, si repede ______________________________________________________________________ Vizele au devenit o veritabila obsesie! Toata ziua nu discutam decit despre ele, de parca ar fi ultima piedica in calea posibilitatii de a ne lua lumea in cap. Plecarea a devenit un fel de ideal. Sa muncesti in orice alt loc din lume, sa te casatoresti oriunde altundeva, sa studiezi in universitati straine. "Barosanii" de mult nu-si mai dau copiii la scolile inalte din Romania. Si vizele ne incurca mai rau decit banii! De asta ii si injuram pe toti cei care ne tin la cozi pentru ele, pe bulgari ca au luat-o inaintea noastra, iar pe ceilalti europeni ca, dupa 1990, nu ne-au lasat sa ne invirtim liberi pe batrinul continent. Si, la urma, zicem, dom'le, oare cind ne-or da si noua liber la vize? E o intrebare serioasa care asteapta un raspuns profetic. Si nu-l da nimeni pentru ca nimeni, de unsprezece ani, nu a pus intrebarea corect. Desi au trecut atitea campanii electorale, nici un cetatean roman nu a luat la refec politicienii si partidele. Ce ati facut ca sa obtinem si noi vize de circulatie in Vest? Ati rezolvat cu pasapoartele? De ce mai intii ati facut contract cu o firma care nu stie sa faca nici legitimatii de pompier? Ca sa ia cineva o spaga?! De ce nu ati contractat din prima pasapoarte serioase? Ca sa platim de trei ori?! De ce nu ati informatizat evidenta persoanelor si trecerea prin punctele de frontiera? De ce nu ati securizat granitele? Exista, de atitia ani, o atitudine ostila Romaniei din cauza celor care trec granita fraudulos si comit infractiuni. De ce n-ati facut nimic si ati ris ca proasta in tirg cind s-a povestit despre mincatorii de lebede? De ce n-ati adoptat legile si n-ati cautat solutii corecte pentru o chestiune care ne intereseaza pe toti? De ce ati lasat sa ne simtim umiliti? Raspunsurile sint greu de dat, si in ele se afla chiar explicatia pentru progresul de melc facut de Romania. Faptul ca, mai zilele trecute, si Cehia a introdus vize pentru romani e un fel de punct culminant. Dupa modelul de pina acum, ar fi trebuit sa ne trezim cu un protest general si patetic impotriva acestei masuri. Surprinzator, premierul a reactionat corect si ponderat. In loc sa se indigneze patriotic sau ironic, a dat o explicatie pertinenta. Mai mult, drept masura logica, a adoptat, in ultima sedinta de guvern, doua ordonante. Una, referitoare la conditiile ce trebuie indeplinite de cei care vor sa calatoreasca, si a doua, referitoare la pedepsele pentru trecerea ilegala a frontierei, alta decit cea romana. Multi nu vor mai putea pleca aiurea, ciine surd la vinatoare. Ordonantele au meritul de a stopa vinturarea romanilor pe unde vrei si nu vrei prin intreaga lume. Dau sens ideii de libertate responsabila, pina acum inteleasa de unii la modul descreierat, pagubitor, mai ales pentru restul cetatenilor romani. Cele doua ordonante de urgenta adoptate joi de cabinetul Nastase sint printre putinele masuri practice, simple si necesare luate in ultima vreme. Unei probleme reale i se raspunde adecvat, fara contorsionari, fara smecherii si scarpinari dupa ceafa. Daca toate celelalte obligatii impuse Romaniei pentru scoaterea de pe lista neagra a vizelor vor fi tratate la fel, atunci nu ne vom mai intreba de ce nu ne lasa sa calatorim. Daca am aborda in acelasi stil conditiile de aderare la Uniunea Europeana si NATO am ajunge cu adevarat si departe, si repede. [5][pl.dll?rid=expresro] _________________________________________________________________ 