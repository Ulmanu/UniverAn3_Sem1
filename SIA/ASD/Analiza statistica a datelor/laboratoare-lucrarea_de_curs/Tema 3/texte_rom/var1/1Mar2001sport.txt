 Din decembrie, "Fiara" locuieste in Spania, la Oviedo Lacatus ar putea antrena in Primera Division! Marius Lacatus, simbolul din toate timpurile al echipei de fotbal Steaua, ar putea prelua, incepind din vara, conducerea tehnica a unei formatii din Primera Division. "Fiara" se afla intr-o prelungita vacanta in Spania, la Oviedo, unde detine o locuinta inca de pe vremea cind evolua la prima echipa a acestui oras. Dupa ce a rupt mariajul cu FC National, in luna decembrie a anului trecut, fostul international a parasit tara dezamagit, cu dorinta de a se relaxa, alaturi de familie, in Peninsula Iberica. Spectaculosul transfer ar urma sa fie intermediat de impresarul roman Gabriel Julian Florea, cel care l-a dus pe Mihai Stoichita la conducerea nationalei statului Panama. Florea incearca sa dea marea lovitura prin aducerea in Spania si a lui Mihai Stoichita, care, dupa toate probabilitatile, ar urma sa alcatuiasca un cuplu cu "Fiara" pe banca tehnica a uneia dintre echipele Real Oviedo sau Real Sociedad. Gruparile mentionate se situeaza pe pozitiile 16, respectiv 18 ale clasamentului, din 20 de competitoare, dupa 24 de etape consumate in campionat. Stoichita a lucrat cu Lacatus la Steaua si la FC National. Florea, prieten bun cu Lacatus, tine secreta posibila destinatie a lui Marius, confirmind faptul ca a trecut in contractul care-l leaga pe Stoichita de reprezentativa din Lumea Noua o clauza conform careia romanul poate pleca din Panama in schimbul unei anumite sume de bani. "In cazul in care transferul se va realiza, va fi o «bomba». Se poarta tratative cu echipe din Primera Division. Mai mult nu pot dezvalui. Mai ramine ca aceasta bomba sa si explodeze", a declarat ieri Florea. In Spania, Marius Lacatus participa, de citeva ori pe saptamina, la sedintele de pregatire conduse de Radomir Antici, tehnicianul sirb al echipei Real Oviedo. Contactat telefonic ieri, fostul stelist ne-a spus: "Am auzit si eu ca Gabi are o oferta pentru mine, insa nu mi-a spus numele echipei. Eu ma aflu in acest moment la Oviedo, unde voi ramine pina spre sfirsitul lunii martie. Din cind in cind, ma duc la antrenamentele echipei Oviedo si la meciurile de pe teren propriu ale acesteia. Nu am timp sa ma plictisesc". DANIEL CONTESCU "Dragomir a fost proprietarul unui tabloid nationalist", scrie cotidianul american "International Herald Tribune" aminteste lumii cine conduce fotbalul romanesc Dumitru Dragomir, presedintele Ligii Profesioniste de Fotbal (LPF) si deputat al Partidului Romania Mare, a aparut din nou in paginile presei internationale. Cotidianul american "International Herald Tribune" a publicat, in editia de ieri, un articol intitulat "Fantoma rasismului bintuie fotbalul", sub semnatura jurnalistului Rob Hughes. Acesta aminteste ca "Dumitru Dragomir, care conform monitorizarii Consiliului Europei, a fost proprietarul unui saptaminal tabloid nationalist, a fost reales in functia de presedinte al Ligii Profesioniste de Fotbal". Articolul face o radiografie a tuturor manifestarilor rasiste si xenofobe din fotbalul european, mentionind si cazuri din tari occidentale, precum Germania, Austria, Italia, Spania, Anglia, Scotia, Danemarca sau Norvegia. De altfel, Italia este denumita "epicentrul abuzului rasial in fotbal". Autorul subliniaza ca "stadioanele Europei au devenit cazane cu ura rasiala, iar autoritatile par incapabile sa se puna de acord cum sa rezolve aceasta problema. Fotbalul a devenit un teren fertil pentru extremisti". La paragraful care face referire la fotbalul romanesc s-a strecurat si o eroare. Se scrie ca "nimeni nu si-a cerut scuze pentru comportamentul suporterilor romani, care l-au huiduit permanent pe Dwight Yorke, atacantul de origine afro-americana, din Trinidad-Tobago, in timpul partidei sustinute de echipa Manchester United la Bucuresti, in Liga Campionilor". E drept ca Yorke a fost la Bucuresti, in 1997, dar pe atunci evolua la o alta formatie engleza, Aston Villa. Meciul cu pricina, disputat impotriva Stelei, a contat pentru mansa-tur din "optimile" Cupei UEFA si s-a incheiat cu scorul de 2-1 pentru "ros-albastri", goluri marcate de Ciocoiu (doua), respectiv Yorke. MARGARIT BANUTA Flick-flack Nita, la Rapid, in ciuda opozitiei lui Rednic Cu zece zile inaintea returului, Rapidul a reusit sa realizeze o noua achizitie. Robert Nita, al doilea marcator al actualei editii de campionat, va juca in Giulesti timp de trei ani. Dupa ce marti seara conducatorii cluburilor Steaua si Rapid au cazut la pace in ceea ce priveste suma cu care stelistul va fi cedat definitiv in Giulesti - 250.000 de dolari, platibili intr-o singura transa -, ieri, Robert a avut o discutie cu George Copos, acceptind oferta venita de sub Podul Grant. Semnaturile pe contract urmau sa fie puse la putine ore dupa intoarcerea din Olanda a "alb-visiniilor", transferul urmind sa fie inregistrat la LPF luni dimineata. De mentionat este faptul ca fostul stelist va primi mult mai putin decit ar fi luat de la echipa rusa Saturn Ramenskoe. Numai ca pretul cerut de Steaua (350.000 de dolari) nu a fost acceptat de rusi, iar Robert a preferat sa renunte la bani, numai sa joace. Atacantul in virsta de 23 de ani va avea un contract de 40.000 de dolari anual si o clauza de reziliere de 300.000 de dolari. In cazul unui transfer in strainatate, intreaga suma va intra in contul giulestenilor. Robert, care in luna ianuarie declarase ca s-ar duce la Rapid si pe jos, a refuzat sa faca promisiuni suporterilor din Giulesti. "Eu nu pot sa promit ca voi marca goluri cu nemiluita, insa, daca voi juca, vor veni si golurile". Fara sa fie speriat de concurenta, atacantul a aflat ca el a fost dorit mai mult de conducerea administrativa a Rapidului decit de cea tehnica, antrenorul Mircea Rednic declarind recent ca nu-l doreste in lot. Transferul s-a realizat totusi dupa ce Copos a fost convins de fostul presedinte al gruparii feroviare, Dinu Gheorghe, actualul sef al Directiei Generale a Vamilor. "Este o achizitie pe care n-ai voie sa o ratezi", ar fi spus Dinu "Vama". (L.C., D.C., H.H.) Gentile nu concepe sa rateze victoria la Bucuresti Nationala de tineret a Italiei a invins cu 4-1 (1-1) formatia similara a Austriei, intr-un meci amical disputat marti, la Livorno. Jocul a reprezentat ultimul test pentru "squadra" antrenata de Claudio Gentile inaintea disputei cu nationala Under 21 a Romaniei, meci care se va desfasura pe 23 martie, la Bucuresti. Golurile gazdelor au fost marcate de Pirlo (min. 27), Ferrari (min.47) si Cipriani (min. 85 si 89). "Sint multumit de modul in care au jucat baietii. Mergem la Bucuresti cu gindul la victorie, singura varianta care ne-ar garanta calificarea la turneul final al Campionatului European", a declarat Gentile. Cei mai buni jucatori ai italienilor au fost mijlocasul ofensiv Andrea Pirlo si atacantul Giacomo Cipriani. (S.T.) Robbie Williams, un Manchester United al muzicii pop Robbie Williams, superstarul britanic al muzicii pop, cunoaste de la o vreme un imens succes. Mai exact, de cind a ales cariera solo, despartindu-se de formatia "Take That". Cu trei zile in urma, la Londra, Williams a obtinut trei distinctii, "Best British Male", "Best Single" si "Best Video" la ceremonia decernarii premiilor "British Music". Noile premii se alatura la cele de pina acum, marind zestrea la 12. Un purtator de cuvint al artistului a declarat ca "performanta actuala a lui Robbie este aproape de neatins. A facut mai mult decit oricine in domeniu, incit a devenit un Manchester United al popului mondial. Ca si echipa lui Sir Alex Ferguson, Robbie a obtinut tot ce era posibil". Solistul, in virsta de 27 de ani, a spus ca "ma simt, in prezent, cea mai iubita persoana din lume". (M.B.) Zidane a facut diferenta Nationala de fotbal a Frantei a invins, marti seara, pe "Stade de France", reprezentativa Germaniei cu 1-0 (1-0). Unicul gol al partidei amicale a fost reusit in minutul 26 de Zinedine Zidane, care a fructificat cu clasa o centrare a lui Sagnol. Scorul nu reflecta insa realitatea din teren, unde, cu exceptia finalului de meci, echipa Germaniei a fost inofensiva. Atmosfera de calm care s-a degajat de pe gazon a cuprins si tribunele, astfel ca, desi stadionul a fost arhiplin, suporterii francezi n-au mai fost la fel de entuziasti ca de obicei. Acest lucru a fost sesizat si de capitanul "cocosilor", Marcel Desailly, care a declarat: "Pe ansamblu, nu vom retine decit ca echipa Frantei a cistigat. E bine pentru statistica. Dar a cam lipsit entuziasmul atit pe teren, cit si in tribune. E trist". Acestea nu au fost singurele sageti aruncate de jucatorii francezi. Fabien Barthez, portarul de la Manchester United, a criticat gazonul stadionului care a gazduit finala Campionatului Mondial din 1998. "N-am avut prea mult de lucru, mai degraba m-am chinuit sa ramin in picioare pe terenul aflat intr-o stare execrabila". Tot marti, intr-o alta partida amicala, Algeria a remizat acasa cu Slovacia, scor 1-1 (1-0). Pentru echipa consiliata de Mircea Radulescu a inscris Bourahli (min. 4), oaspetii reusind egalarea prin S. Nemeth (min. 65). (H.H.) Cehii au ramas fara "Nas" Frantisek Chvalovski, presedintele Federatiei Cehe de Fotbal, a fost retinut de politie, care il suspecteaza ca a efectuat operatiuni financiare frauduloase. In virsta de 47 de ani, boss-ul forului de la Praga urma sa se deplaseze la Skopje, unde reprezentativa Cehiei a disputat aseara o partida amicala cu Macedonia. Chvalovski a fost arestat chiar la imbarcarea in avion, pe Aeroportul Praga-Ruzyne. Tranzactiile dubioase au fost dezvaluite de presa ceha, care a publicat diverse documente referitoare la unele discutii intre firma C.A.S. Satrapa, specializata in domeniul alimentar si patronata de Chvalovski, si banca Komercni, una dintre cele mai renumite din tara respectiva. Conform publicatiei "Dnes", datoriile firmei catre banca se ridica la peste 20 de milioane de euro.(D.N.) Leu acuza amestecul politicului in box Decizia Federatiei Romane de Box de a muta disputarea Cupei Romaniei de la Slanic Moldova la Baia Mare a survenit din cauza "unor amenintari pe care le-am primit din partea citorva oameni politici, amici cu Relu Auras", a marturisit ieri Mihai Leu, presedintele forului pugilistic. Cupa Romaniei trebuia sa se desfasoare la Slanic Moldova, de organizare urmind sa se ocupe Relu Auras, antrenorul coordonator al lotului de tineret, bacauan de origine. Fostul tehnician al lui Feri Vastag si Leonard Doroftei a comunicat recent ca nu mai poate sustine financiar organizarea competitiei (costul acesteia fiind apreciat la 100 de milioane de lei). Aflind de refuzul lui Auras, Biroul Executiv al FR Box a hotarit sa organizeze Cupa Romaniei la Baia Mare, acolo avind sustinerea lui Ioan Pop, seful Politiei din municipiul maramuresean si presedinte al Comisiei de arbitri din FR Box. "Relu Auras, aflind ca s-a hotarit schimbarea locului de desfasurare, a trimis din nou un fax, prin care spunea ca «va plati totul pina la ultimul ban», dar a fost prea tirziu. A trecut, nemotivat, la amenintari: «Va fac eu, pe astia din federatie»", au spus conducatorii federali. Rudel Obreja, vicepresedintele FR Box, a precizat ca Auras a incercat un santaj, mizind pe faptul ca "noi nu o sa avem unde organiza competitia, astfel ca urma sa platim totul din banii federatiei. Cred ca a fost intentia cuiva sa bage niste bani in buzunar. Sa nu uitam ca Auras a fost demis din functia de antrenor al lotului national, in 1997, din cauza unor fraude financiare", a spus Obreja. Cupa Romaniei, la care vor participa aproape 170 de pugilisti, printre care si cei din lotul national, se va desfasura in perioada 6-11 martie. LAURENTIU CIORNEI [13][pl.dll?rid=expresro] 