 Bomba criminala la Onesti Un mort si trei raniti, victime ale unui mecanism exploziv adus din Olanda In noaptea de marti spre miercuri, la ora 1.45, in apartamentul nr. 9, al blocului 1, de pe strada George Calinescu din Onesti, o explozie a facut patru victime. Apartamentul este proprietatea lui Ion Apostol. Fiul acestuia, Ionut, in virsta de 19 ani, se afla in bucatarie, in momentul deflagratiei, impreuna cu trei prieteni ai sai: Ionut Hulea, 19 ani, Bogdan Iordachescu, 19 ani, si Marius Mihu, 20 de ani. Explozia l-a ucis pe Ionut, al carui trup a fost imprastiat la 20 de metri in afara blocului, si i-a ranit pe cei trei amici ai acestuia. Parintii lui Ionut, Maria si Ion, au scapat nevatamati. Hulea, Iordachescu si Mihu au fost internati la Spitalul Onesti, cu arsuri de gradul I si II pe corpuri si leziuni oculare, iar medicii au afirmat ca sint stabilizati si ca vor fi transferati la o clinica de specialitate. Dr. oftalmolog Dan Panite a declarat ca ranile ar putea fi produse de la o explozie de trotil. Potrivit aceluiasi medic, cel mai grav ranit este Bogdan Iordachescu, care a suferit afectiuni la ambii ochi. Rani usoare are Marius Mihu, care a declarat ca nu isi aminteste ce s-a intimplat, dar ca explozia este legata de un dispozitiv special adus din Olanda. Deocamdata, politia nu a stabilit despre ce fel de dispozitiv este vorba, cum a fost introdus in tara si de cine. Pirotehnistii au controlat tot blocul - pentru a se asigura ca nu mai exista pericolul unei alte explozii - si il supravegheaza in continuare. Politia si Parchetul local ancheteaza conditiile in care s-a produs tragicul eveniment. Procurorul Vasile Dima, care se ocupa de caz, a declarat ca din toate informatiile adunate ieri, reiese ca explozia a fost produsa de o bomba artizanala. Tatal lui Ionut Apostol, Ion, ne-a declarat: "Bomba a fost adusa de un prieten al copiilor mei, de undeva de prin Benelux, inainte de Anul Nou, ca sa o detoneze de Sarbatori. Am crezut ca nu este ceva atit de serios. Acel prieten nu a mai facut Revelionul cu noi si am pastrat bomba intr-o masca de gaze, in masca de sub chiuveta de la bucatarie. Aseara, Ionut a venit cu niste prieteni si cu o sticla cu coniac si au inceput sa bea in bucatarie. I-am atentionat sa nu se joace cu bomba. Probabil ca Ionut a vrut sa se laude prietenilor si a declansat bomba, din greseala, si i-a explodat in brate". Surse neoficiale din politie ne-au dezvaluit ca exista suspiciunea ca, de fapt, bomba a fost adusa din Olanda sau Belgia, de fratele lui Ionut, Daniel. Deflagratia nu a fost urmata de incendiu, iar pompierii au exclus varianta unui accident la instalatia de gaze. CLAUDIU TARZIU Ucigasul copilului injunghiat din Ferentari are 18 ani Cind a fost gasit de parinti, Alexandru avea infipt in inima cel mai mare cutit de bucatarie din casa Vestea despre o crima cumplita a zguduit marti noaptea cartierul bucurestean Ferentari. Victima se numea Alexandru Nicheleanu, avea 14 ani: baiatul a primit sapte lovituri de cutit in inima si a fost strangulat cu un cablu electric. Cutitul a ramas infipt in inima copilului Nimic nu poate fi mai ingrozitor pentru un parinte decit sa-si gaseasca copilul cu un cutit infipt in inima, abandonat in mijlocul casei, intr-o balta de singe. "Cumplit" este si cuvintul ramas in mintea anchetatorilor care, veniti la fata locului, marti noaptea, in cartierul Ferentari, au descoperit cadavrul av"nd sapte lovituri de cutit, toate in zona inimii, si un cablu electric infasurat in jurul gitului lui Alexandru Nicheleanu. Petrica Nicheleanu si Marioara Pnzaru si-au gasit fiul ucis in jurul orei 19.00. La fata locului au venit politistii si medicii legisti. In jurul orei 20.30 a fost anuntat de politisti procurorul criminalist Marius Iacob, de la Parchetul Capitalei, care a sosit la locul crimei in jurul orei 21.30. In scurt timp, avea sa se constate ca asasinatul a avut loc in jurul orei 14.00-14.30, deci cu mult inainte de a fi descoperit. Au fost ridicate suficiente probe si urme papilare si deja s-a constituit un cerc de banuiti. Cei mai multi sint din anturajul lui Alexandru, care, desi in virsta de numai 14 ani, avea mai multi prieteni prieteni de 18-20 de ani. Cele mai multe indicii despre asasini si despre posibilul mobil al crimei (inca destul de incert pentru anchetatori) il furnizeaza modul in care a fost ucis Alexandru. El a fost gasit intins pe spate, cu un cutit infipt in inima. Era cel mai mare cutit dintr-un set de bucatarie aflat in casa. Sa fi fost grabiti ucigasii sau sa fi lasat acolo cutitul ca un semn al "razbunarii" lor? Dupa ce l-au imobilizat, asasinii l-au lovit cu sete, in timp ce baiatul era trintit la pamint. Toate loviturile au tintit inima, chiar daca numai doua au nimerit-o. Din celelalte cinci lovituri, una a sectionat si un plamin, iar restul nu erau vitale. Totusi anchetatorii au constatat ca adevarata cauza a mortii a fost strangularea, survenita in urma infasurarii unui cablu electric in jurul gitului. Usa apartamentului nu a fost fortata, iar din casa nu a disparut nimic Alexandru Nicheleanu facea parte dintr-o familie fara lipsuri materiale. Parintii baiatului sint mici comercianti si au o taraba in Piata Obor. Baiatul era elev in clasa a opta, la Scoala Generala nr.147, din Cartierul Ferentari. "Marti dimineata, am plecat impreuna cu sotia mea in Piata Unirii, cu taraba, la vinzare. Ne-am intors cam pe la ora 19.00. Am sunat la intefon si nu ne-a raspuns nimeni. Am crezut ca baiatul este in spatele blocului, cu prietenii si ne-am dus sa il cautam. Nu l-am gasit. Am descuiat usa de la intrarea in bloc cu cheia si am urcat. Cind am ajuns la usa apartamentului, am observat ca era descuiata. Am crezut ca sint hoti in casa si am intrat incet. Cind am ajuns in dormitorul lui, l-am gasit pe Alexandru cazut jos, cu un cutit infipt in inima si cu un cablu infasurat in jurul gitului. M-am repezit sa ii scot cutitul crezind ca poate mai traieste", ne-a povestit Petrica Nicheleanu. Din pacate, fiul sau era mort. Ingroziti, parintii victimei au chemat politia. Marioara si Petrica Nicheleanu ne-au mai spus ca luni i-au cumparat fiului lor o pereche de adidasi si un hanorac. Lui Alexandru nu i-au placut iar parintii i-au dat bani sa isi cumpere ce doreste el "din IDM". "L-am gasit pe jumatate imbracat. Apucase sa isi traga pe el doar un crac de la pantalonii raiati. Cred ca atunci a fost lovit cu cutitul dintr-un set nemtesc pe care il aveam in bucatarie. N-a disparut nimic din casa si nici usa nu a fost fortata", a adaugat mama baiatului. Cei doi soti mai au un baiat mai in virsta decit Alexandru, care sta la prietena lui. Din cele relatate de acestia, fiul lor cel mic nu avea un anturaj dubios. Victima facuse sport, fotbal si karate, iar de curind parintii ii cumparasera un calculator. La inchiderea editiei, surse din Politie si Parchet, ne-au informat ca autorul asasinatului, un anume Marius, in virsta de 18 ani, a fost identificat si retinut. El este unul dintre prietenii victimei. CHRISTIAN LEVANT PETRISOR CANA D ANIEL NEAMU Surpriza in cazul politistului traficant de masini furate 50.000 de dolari falsi, in fisetul capitanului Soman Capitanul de politie Ioan Soman a fost arestat, la sfirsitul saptaminii trecute, in baza unui mandat eliberat de Parchetul Militar Timisoara, pe o perioada de 30 de zile.Soman a fost acuzat de fals intelectual si favorizarea infractorului pentru ca, in perioada in care a lucrat ca ofiter la Serviciul de Combatere a Crimei Organizate Timis, a eliberat o adeverinta pentru inmatricularea unei masini furate. La perchezitia efectuata de organele de cercetare penala, in fisetul lui Soman, de la Sectia 2 de Politie din Timisoara, s-au gasit 50.000 de dolari americani falsi. Banii in cauza erau folositi in mod curent in actiuni desfasurate de SCCO Timis, unde cpt. Soman a girat o perioada conducerea serviciului. La predarea inventarului, cel care a preluat conducerea de la Crima Organizata nu ar fi preluat si cei 50.000 de dolari falsi. Acest lucru se descopera la mai bine de trei ani de cind cpt. Soman s-a transferat la un alt serviciu din Politia Timis. Surse din Inspectorat ne-au spus ca Soman nu ar fi recunoscut ca dolarii falsi s-au aflat in fisetul sau. In anul1998, cind col. Dumitru Balota a preluat conducerea SCCO Timis, cpt. Ioan Soman a fost primul ofiter din serviciu la care noul sef a renuntat. SERGIU MIAT Cistigatorul milionului de dolari, la secret Ogica, impostor! Lovitura de teatru in cazul "Loteria - Ogica" s-a produs ieri, inca de la primele ore ale diminetii. In timp ce Ogica se afla in sediul Politiei Capitalei, unde fusese invitat, cu avocat, pentru o ultima intrevedere cu generalul Fatuloiu, in sediul MI, generalul Florin Sandu, noul sef al IGP, facea o afirmatie socanta. El declara, in prima conferinta de presa sustinuta in calitate de sef al Politiei Romane, ca "s-a gasit biletul cistigator al marelui premiu pus in joc de Loteria Nationala" si ca "ancheta este in curs de finalizare", ziaristii si intreaga tara urmind sa afle in cursul zilei cine este "fericitul cistigator". "Enigma Ogica" s-a prelungit insa pina seara tirziu. Ogica nu a raspuns pe telefon, soferul sau spunind de fiecare data ca Stelian este la politie si ca il asteapta. Generalul Fatuloiu nu a fost de gasit la telefon, iar generalul Sandu ne-a declarat, la ora 17.00, ca nu poate sa dezvaluie cine este posesorul biletului. La ora 17.00, generalul Fatuloiu ne-a confirmat: Ogica nu este cistigatorul si nu a avut niciodata biletul asupra sa. Deci nu a fost niciodata tilharit si a mintit tot timpul. In consecinta, Ogica si-a creat un alibi sunind la "Evenimentul zilei" si inscenindu-si tilharirea. Tot ieri dupa-amiaza a fost chemat la Politia Capitalei, pentru a-l audia pe Ogica, procurorul Valerica Dabu (fost general de politie, un fel de "Catani" al Parchetului Capitalei). La inchiderea primei noastre editii, surse din politie dadeau drept iminenta arestarea lui Ogica. Impotriva lui a inceput urmarirea penala pentru fals in declaratii si inselaciune. Tot ieri Comisia de Tezaurizare a Companiei Nationale Loteria Romana a validat biletul cistigator. (C.L., P.C., A.G., D.N.) Accident aviatic la Suceava Un avion al Companiei "Ion Tiriac AIR" a aterizat fortat ieri dimineata, pe Aeroportul Suceava, cu circa 500 de metri inaintea pistei de aterizare. La bordul avionului se aflau cei doi piloti, precum si cinci membri ai echipajului. Din fericire, toate cele sapte persoane aflate in aeronava au scapat nevatamate datorita stapinirii de sine de care au dat dovada cei doi piloti. Avionul de tip CESSNA 525, cu cinci locuri pentru pasageri, a decolat ieri dimineata, de pe Aeroportul Otopeni, la ora 7.45, avind la bord pe directorul general al grupului de firme ROSMAN pentru Romania, Vladimir Kohn (membru in Consiliul de Administratie al clubului Dinamo), pe directorul de marketing al ROMCARTON Bucuresti, Remus Craciun, precum si trei oameni de afaceri turci (Ali Gokan, Suzanne Macat si Marib Kornvlit) veniti sa viziteze SC AMBRO SA, unitate la care grupul de firme ROSMAN este actionar majoritar. La ora 8.32, cursa charter a ajuns in zona de aterizare a Aeroportului Suceava si a luat contact cu solul la circa 500 de metri de pista. In urma impactului, s-a rupt trenul de aterizare, si s-a desprins roata de pe partea stinga, care a ramas undeva pe cimp, la circa 200 de metri de locul unde s-a oprit, in final, avionul. Comandantul Aeroportului Suceava, Petru Adochitei, ne-a declarat ca, dupa impact, "aeronova a alunecat pe burta circa 500 de metri, descriind un arc de cerc si oprindu-se la aproximativ 100 de metri de pista de aterizare". In momentul in care aeronava a atins solul, turnul de control al Aeroportului Suceava a dat alarma, si cele doua autospeciale si masina de Salvare din dotarea unitatii s-au deplasat la locul accidentului. Toti cei aflati la bord erau teferi si coborau din aeronava in momentul in care masinile de interventie au ajuns in zona. Pasagerii s-au ales insa cu o sperietura zdravana. Cel care si-a revenit cel mai rapid a fost Vladimir Kohn, care a inceput sa fotografieze avionul avariat. O adevarata minune faptul ca avionul nu a luat foc Imediat dupa producerea accidentului a fost anuntat Ministerul Transporturilor, o echipa de control de la aceasta institutie sosind ieri la Suceava pentru a afla cauzele prabusirii. Ce se stie deocamdata este doar faptul ca aterizarea a avut loc in conditii de vizibilitate redusa, din cauza cetei si a ninsorii. Pasagerii aflati la bord, precum si comandantul Petru Adochitei au tinut sa aprecieze singele rece al pilotilor, Dumitru si Cristian Dona, tata si fiu. Specialistii din cadrul Aeroportului Suceava ne-au declarat ieri ca este o adevarata minune faptul ca nu s-a intimplat ceva mai grav. In cele mai multe accidente de acest gen are loc si aprinderea aeronavei. Din avionul care s-a prabusit ieri s-a scurs, intr-adevar, intreaga cantitate de combustibil. Faptul ca motoarele se afla in partea superioara a aripilor, precum si datorita faptului ca toate instalatiile electrice ale aeronavei au fost oprite au facut ca accidentul de ieri sa nu aiba urmari dramatice. Un alt element favorabil a fost faptul ca alunecarea avionului a avut loc pe iarba uda si nu pe ciment, in acest din urma caz existind riscuri foarte mari de aprindere, din cauza scinteilor produse prin frecare. Pina la sosirea comisiei de ancheta de la Ministerul Transporturilor, comandantul Aeroportului Suceava a luat masuri de conservare a urmelor accidentului, zona fiind pazita de militari. Aeroportul Suceava nu a fost inchis tehnic nici un moment deoarece avionul avariat nu incurca accesul pe pista de aterizare. TIBERIU AVRAM Vladimir Cohn: "Ne-a zgiltiit de citeva ori" Vladimir Cohn, vicepresedinte al Consiliului de Administratie de la FC Dinamo, unul dintre cei cinci pasageri aflati in aparatul de zbor care a aterizat fortat la Suceava. Oficialul de la gruparea "ciinilor rosii" ne-a declarat, la putin timp dupa producerea incidentului: "Nu s-a intimplat nimic special. Avionul s-a dat putin de pamint. In loc sa aterizeze pe pista, a aterizat pe iarba. Ne-a zgiltiit de citeva ori. Cel mai important e ca sintem cu totii sanatosi. Vorba aia, sintem vii. Asta e ceea ce conteaza. Eu am avut timp sa fac si citeva poze in timpul aterizarii fortate". DANIEL CONTESCU Tone de pui disparute in Vama Bors Vama Bors a fost supusa ieri unui control amanuntit dirijat de Directia Generala a Vamilor. Doi inspectori ai Corpului de Control din cadrul DGV, au incercat sa elucideze misterul disparitiei a doua TIR-uri incarcate cu 40 de tone de pulpe de pui, care au trecut prin PCTF Bors. Carnea de pui, importata din Belgia, a intrat in tara in urma cu doua saptamani si era destinata unei firme din Bucuresti. Marfa n-a mai ajuns la destinatie si nici nu figureaza in evidentele vamii. Transporturile sint inregistrate doar la Politia de Frontiera din Vama Bors. Aici au fost inregistrate autotrenurile apartinind firmei de transport Transcar din Sibiu, cu numerele SB - 4954, (cu remorca SB-4952) condus de soferul Alexandru Pap si SB-4616, (cu remorca -4605), condus de Selu Ioan Scumpu, care au intrat in tara la data de 23 ianuarie. Transporturile trebuiau sa ajunga la firma Prod Com din Bucuresti. In schimb, la Vama Bors si Politia Sanitar Veterinara din cadrul aceleiasi vami, cele doua TIR-uri nu figureaza cum ca ar fi intrat in tara. Mai mult, din evidentele sanitar veterinare de la Bors, nu reiese ca firma bucuresteana Prod Com ar fi facut, in ultimul an, vreun import de produse alimentare prin PCTF Bors. Potrivit legislatiei vamale in vigoare, transportatorii trebuiau sa depuna la Vama Bors un exemplar dupa factura externa a marfii. "Nu se poate sa treca prin vama vreun import de carne fara ca sa obtina de la noi «liber de vama». Pe 23 ianuarie in evidentele noastre nu figureaza nici TIR-urile cu numerele respective, nici firme si nici produsul. Poate ca au trecut printr-un alt punct vamal", ne-a declarat seful Politiei Sanitar-Veterinare din Bors, Florian Costrut. MIRUNA IONESCU Recompensa 10.000.000 de lei pentru prinderea tilharilor de la RATB Autorii jafului asupra masinii RATB au fost dati in urmarire generala. Anchetatorii au stabilit ca, la atacul asupra dubitei TV, au participat Cristian Hirghiligiu, zis "Cristi Moldoveanu", in virsta de 28 de ani, Ionel Razvan Mirea, zis "Dintosu", in virsta de 24 de ani, ambii din comuna Jilava, judetul Ilfov, si Zamfir Foreman, in virsta de 21 de ani, din comuna Magurele, judetul Ilfov. Cei trei erau urmariti pentru savirsirea mai multor infractiuni cu acelasi mod de operare. Pentru informatii care pot conduce la prinderea infractorilor, politia ofera o recompensa de zece milioane de lei. Cei care ii recunosc sint rugati sa telefoneze la numerele de telefon 955, 9545 sau sa se adreseze celei mai apropiate unitati de politie. Desi este sustinut de 114 membri ai Baroului Bucuresti, Ginerele lui Cerveni ramine in arest Magistratii Tribunalului Bucuresti au judecat ieri, in sedinta secreta, plingerea impotriva arestarii preventive inaintate de avocatul Nicolae Calinescu, ginerele lui Niculae Cer-veni. Ajuns in postura de inculpat, Calinescu si-a angajat, cu delegatie depusa la dosar, 15 avocati. In acelasi timp, alti 114 avocati, membri ai Baroului Bucuresti, au semnat o declaratie de sprijin in favoarea colegului lor ajuns la necaz. In fata instantei, Calinescu a fost reprezentat de un al saisprezecelea aparator, avocatul Mircea Stanculescu. La iesirea din sala, Calinescu a refuzat sa dea vreo declaratie presei. Aceeasi discretie a pastrat-o si socrul sau, maestrul Niculae Cerveni, care s-a multumit sa spuna doar: "Nu va dau nici o declaratie. Nu mai am incredere in nimic in tara asta". In schimb, mai multe amanunte a oferit Toma Dragomir, prodecanul Baroului Bucuresti, aflat la tribunal in calitate de observator neutru. El a afirmat ca Nicolae Calinescu a declarat in fata instantei ca este nevinovat si ca nu a luat nicio-data bani pentru trafic de influenta. In acelasi timp, prodecanul Baroului si-a exprimat indoiala, parere impartasita si de alti colegi ai sai, asupra originalitatii benzii magnetice care contine inregistrarea momentului in care inculpatul trata cu un client al sau conditiile in care urma sa primeasca banii. In cursul sedintei de judecata, reprezentantul Parchetului a sustinut respingerea plingerii inaintate de inculpat si mentinerea acestuia in stare de arest preventiv. Dupa deliberari instanta a respins, ca nefondata, cererea inculpatului. Aceasta sentinta poate fi atacata cu recurs in trei zile de la pronuntarea ei. VASILE SURCEL Potrivit procurorilor Mihai Chitac "fenteaza" medical puscaria Judecatorii de la Tribunalul Militar Teritorial Bucuresti nu au putut lua nici ieri in discutie cererea de intrerupere a executarii pedepsei, inaintata de fostul general Mihai Chitac. In cadrul sedintei de judecata desfasurate ieri, procurorul a aratat ca indelung-asteptatul raport medico-legal nu precizeaza natura bolilor de care sufera Chitac si nici daca acestea ar putea fi tratate sau nu in sistemul medical din Directia Generala a Penitenciarelor. In acelasi timp, reprezentantul Parchetului a aratat ca in acel act este vorba despre o ipotetica interventie chirurgicala, a carei urgenta nu este specificata, in conditiile in care condamnatul nu si-a exprimat optiunea pentru o operatie. Judecatorii militari au fost de acord ca acest raport medico-legal este ambiguu si au solicitat Institutului de Medicina Legala sa precizeze afectiunile de care sufera condamnatul, precum si daca acestea necesita intreruperea executarii pedepsei. Reamintim ca, dupa condamnarea sa la 15 ani de inchisoare in legatura cu evenimentele de la Timisoara din decembrie '89, Mihai Chitac a fost pus in libertate in urma a doua cereri de intrerupere a executarii pedepsei. Ultima dintre acestea a expirat la sfirsitul lunii noiembrie 2000, data de la care Chitac a ramas totusi in libertate. VASILE SURCEL "Mama Ana", camatarul politistilor de la Cluj Ana Varga, implicata in scandalul de la Penitenciarul Gherla, este retinuta in arestul Inspectoratului de Politie Cluj sub acuzatia de ultraj. Ea este acuzata ca a lovit un procuror care a venit sa o aresteze. Surse din Inspectoratul de Politie al Judetului Cluj sustin ca procurorul care a participat la arestarea Anei Varga avea cu totul alta misiune in acel loc, si anume aceea de a "recupera" carnetul cu numele celor care au imprumutat bani de la "mama Ana" sau au fost ajutati de catre aceasta. Aceleasi surse mai sustin ca ofiteri cu functii inalte din IPJ Cluj ar fi acuzati ca au dat sume importante de bani Anei Varga pentru ca aceasta sa le imprumute si sa le restituie cu dobinda aferenta. Toate acestea erau facute de Ana Varga pentru a-si putea derula afacerile in liniste, fara controale din partea Politiei Economice sau alte organe financiare. Aceste aspecte au fost aduse la cunostinta ministrului ordinii publice, Ioan Rus, care a dispus efectuarea unor controale riguroase la Inspectoratul de Politie al Judetului Cluj. Pina in prezent, evaziune fiscala de jumatate de miliard de lei La cele cinci firme care erau patronate de Ana Varga se deruleaza un amplu control pe linie economica, ordonat de Parchetul de pe linga Curtea Suprema de Justitie. Cei abilitati sa conduca cercetarile au descoperit pina in prezent ca firmele conduse de Varga s-au sustras de la plata unor impozite si taxe catre bugetul de stat in valoare de 500 de milioane de lei. Reprezentanti ai Directiei Financiare Cluj au declarat ca acest control a vizat activitatea firmelor din ultimii cinci ani, dar nu este exclus ca evaziunea fiscala sa fie mult mai mare. Controlul efectuat a avut la baza file din carnetul Anei Varga puse la dispozitia organelor de ancheta fiscala de catre procurorii care instrumenteaza cazul, file in care erau trecute nume de firme si de patroni cu care aceasta facea diverse afaceri. "Ceea ce s-a gasit trecut in aceste file nu poate fi demonstrat de evidenta contabila gasita de noi la aceste firme. Acest lucru ne duce cu gindul ca Ana Varga tinea o evidenta paralela a contabilitatii sale", sustine unul dintre inspectori. MIHAI SOICA Fostul sef al Serviciului pentru Combaterea Crimei Organizate din IPJ Timis, banuit de numeroase matrapazlicuri Dosarul colonelului Balota se ingroasa Destituirea colonelului Dumitru Balota de la conducerea Serviciului pentru Combaterea Crimei Organizate din IPJ Timis, a scos la iveala implicarea acestuia si in alte dosare. Fostul gestionar al informatiilor de la celebra unitate "Doi s-un sfert", este acuzat ca a stopat cercetarile Politiei Timisoara intr-un caz de furt in care era invinuit prietenul fiicei sale. Parchetul Militar Timisoara si-a adus aminte si de o plingere penala, veche de aproape doi ani, impotriva unor ofiteri ce s-au aflat in subordinea colonelului Balota si au reluat instrumentarea cazului. Echipa de control a IGP, aflata la Timisoara de aproape doua saptamini, cerceteaza legaturile dintre fostul sef al SCCO si patronul Casei de schimb valutar Berinde Exchange. Fata colonelului In luna septembrie a anului trecut, un caz de furt este adus la cunostinta Politiei Timisoara. Aflat cu autoturismul sau intr-un service auto pentru reparatii, timisoreanului Alexandru Humailo ii dispar peste 1.800 de dolari din portofelul lasat in masina. "Ma aflam, impreuna cu prietena mea, Carmen Rad, la Temeco Service pentru ca aveam unele probleme la motorul masinii mele. In timp ce se efectuau verificarile tehnice, a venit la mine o cunostinta mai veche si s-a oferit sa vinda un radiocasetofon auto. El avea aparatul in mina si a intrat in masina sa vada daca se potrivesc legaturile, dupa care a plecat la fel de brusc precum a venit. Dupa citeva minute am constatat ca din portofelul ce ramasese in masina, lipseau 1.800 de dolari si peste 300.000 de lei. Singura persoana care a intrat in autoturism a fost Adrian Ardelean, cel care voia sa-mi vinda casetofonul. Stiind despre cine este vorba, am depus o plingere la politie in care am prezentat toate aceste aspecte. Prietena mea si mecanicul auto au depus si ei declaratii in calitate de martori, dupa care politia nu mi-a dat nici o explicatie. Am aflat, intre timp, ca cel pe care-l acuzam de furtul banilor era prietenul fiicei colonelului Balota, seful Crimei Organizate de la IPJ Timis. De fapt, intr-una din zilele in care m-am deplasat la politie sa vad in ce stadiu sint cercetarile, m-am intilnit cu Adrian Ardelean care, impreuna cu mama sa, tocmai ii faceau o vizita colonelului Balota", ne-a declarat Alexandru Humailo. Legatura amoroasa a Mihaelei Balota cu Adrian era de notorietate in Timisoara. La fel era si faptul ca Ardelean se plimba prin oras la volanul unui Ford Mondeo, proprietatea colonelului Balota. Coincidentele nu se opresc insa aici. La nici o ora dupa ce lui Humailo i-au disparut banii, Adrian Ardelean cumpara un telefon mobil, marca Nokia, model 8810, cu suma de 400 de dolari, cadou pentru prietena lui, Mihaela. Vazind ca politia nu mai "misca" nimic, Humailo face o plingere penala impotriva lui Ardelean si la Parchetul de pe linga Judecatoria Timisoara. Rezultatul a fost acelasi, adica au urmat patru luni de tacere si din partea Parchetului. Comisia de control a IGP descopera dosare uitate In 26 octombrie 1999, psihologul Octav Tasca depune o plingere la Parchetul Militar Timisoara, in care acuza mai multi ofiteri din Politia Timis ca au favorizat niste infractori in cazul infractiunilor de inselaciune, tilharie, sechestrare de persoane, fals in inscrisuri oficiale, uz de fals, trafic de influenta si asociere in vederea savirsirii de infractiuni. Printre ofiterii care fac obiectul plingerii se numara si locotenent-colonelul Nicolae Prahoveanu, aflat sub comanda colonelului Balota la SCCO Timis. Parchetul Militar Timisoara deschide dosarul penal cu nr. 1644/P/1999 si incepe cercetarile. Timisoreanul Octav Tasca a vrut sa cumpere un autoturism BMV 520 de la un cetatean care il oferea spre vinzare. "M-am inteles cu el pentru suma de 9.000 de marci germane. I-am dat 7.000 DM ca avans, urmind sa-i platesc diferenta dupa inmatricularea autoturismului. Cind sa fac formele de inscriere in circulatie a masinii, am aflat ca aceasta figura ca furata. Am solicitat imediat vinzatorului sa-mi dea banii inapoi, dar acesta a venit la mine insotit de citiva indivizi din lumea interlopa care m-au batut, mi-au spart cabinetul de psihologie si mi-au agresat sotia. Si batut, si cu banii luati, am facut plingere la politie impotriva vinzatorului si a gorilelor sale. Cercetarile politiei au fost conduse de lt-col. Nicolae Prahoveanu, ofiter la Serviciul de Combatere a Crimei Organizate Timis, pe care l-am acuzat ca a facut tot posibilul sa musamalizeze plingerea mea. Intre timp, Alexandru Cristian, cel de la care am vrut sa cumpar masina, a parasit Romania, iar eu am ramas si fara bani si fara masina. De aproape doi ani astept sa mi se faca dreptate, dar totul se petrece in spatele unor jocuri murdare", ne-a spus psihologul Tasca, care a depus ieri o plingere penala impotriva lt. -col. magistrat Gheorghe Cosneanu, adjunctul prim-procurorului de la Parchetul Militar Timisoara. Echipa de control a IGP isi continua investigatiile la IPJ Timis, unde se afla de aproape doua saptamini. Surse din politia timisoreana ne-au declarat ca investigatiile ofiterilor anchetatori vizeaza si relatiile dintre colonelul Dumitru Balota si un om de afaceri din Timisoara. Acesta este patronul citorva puncte de schimb valutar din oras. Sursele citate ne-au dezvaluit ca ar exista o relatie mascata de asociere intre patronul Berinde Exchange si colonelul Dumitru Balota. SERGIU MIAT 