 Fetita desfigurata de ciine lup Pe 29 martie, o fetita de patru ani, din Pitesti, a fost desfigurata de un ciobanesc german nesupravegheat. Ieri, micuta Crina Nicolae a fost scoasa de la Reanimare, dupa ce s-a aflat, timp de doua zile, in stare critica. Seful Sectiei Chirurgie de la Spitalul de Pediatrie din Pitesti, doctorul Vasile Stam, ne-a declarat ca fetita a fost adusa pe 29 martie, in stare de soc, cu urechea dreapta smulsa si cu fata brazdata de coltii ciinelui. Operatia a durat aproape o ora si au fost necesare nu mai putin de 40 de cusaturi pentru lipirea urechii. Diagnosticul oficial este traumatism cranio-facial acut deschis, cu multiple plagi muscate si urechea stinga despicata. Preventiv, medicii pitesteni i-au aplicat micutei si un tratament profilactic antirabic, ea aflindu-se actualmente in afara oricarui pericol. Crina a fost atacata de patrupedul lasat liber, in strada, in timp ce mergea sa-si cumpere o eugenie de la magazinul din colt. Ciinele a sarit pur si simplu pe fetita si a culcat-o la pamint. Doar interventia vecinilor a impiedicat un deznodamint tragic. Stapinul ciinelui, Vasile Ciobanu, a fost cautat de sectorist si de medicul veterinar Stefan Preda. Pe 30 martie, s-a eliberat o adeverinta sanitar-veterinara din care reiese ca animalul a fost examinat si nu prezinta semne clinice de turbare. Stapinul n-a reusit sa probeze ca patrupedul este inregistrat oficial la circumscriptie si ca se afla sub supraveghere de specialitate. Ciinele a mai atacat recent o cersetoare si chiar pe un nepot al stapinului sau. Mihai Ciobanu a refuzat sa dialogheze cu noi. Familia Nicolae a depus plingere la politie si spune ca il va da in judecata pe Vasile Ciobanu, mai ales ca acesta nici macar n-a vizitat-o pe micuta la spital. GABRIEL MARICA Ministrul de interne Ioan Rus va anunta, saptamina aceasta, rezultatul verificarii a 200 de dosare Bomba privatizarilor frauduloase, gata sa explodeze! Ministrul de interne, Ioan Rus, a declarat simbata, la Cluj, unde a participat la sedinta Consiliului Judetean Cluj, ca in aceasta saptamina va fi finalizata campania de verificare a peste 200 de dosare de privatizare mai mult sau mai putin dubioase. Autoritatea Publica de Administrare a Patrimoniului de Stat are pe rol peste 15.000 de procese, spune Rus. Ministrul de interne a promis ca toate aceste verificari vor fi facute publice. "Oameni pe linga care trecem acum pe strada si cu care dam mina se vor dovedi mai putin cinstiti decit i-am crezut", a declarat Ioan Rus, referindu-se la aceasta campanie de verificare a unor privatizari. Referitor la cazul Ovidiu Grecea si la afacerea "Ouatu", Ioan Rus a declarat ca diversi oameni certati cu legea incearca discreditarea sa precum si a relatiei lui cu primul-ministrul Adrian Nastase. "Se incearca acreditarea ideii ca as fi nasul lui Radu Sirbu or, acest lucru este total neadevarat". Ministrul de interne a mai declarat ca membrii Consiliului de Aparare a Tarii au avizat favorabil ordonanta de guvern care prevede legalizarea politistilor care lucreaza sub acoperire. Ioan Rus a precizat ca ideea unui nou act normativ, care sa legifereze activitatea ministerului pe care il conduce i-a venit in momentul in care si-a preluat functia. "Practic, toata chestia asta am declansat-o eu prin intrebarile care le-am pus cind m-am instalat acolo si-am inceput sa vad despre ce e vorba in minister. Am pus tot felul de intrebari: "Cum n-avem, dom'le?" "Pai, n-avem lege" "Si ce, n-ascultam telefonul unui hot de masini cu suspiciuni?" "Pai, nu-l ascultam, ca n-avem cu ce" "Pai, cum n-avem cu ce?"". Ioan Rus sustine ca, in prezent, Ministerul de Interne nu poate intercepta convorbirile telefonice pentru ca nu exista o lege care sa legifereze acest lucru. "La ora actuala, legea ne interzice sa ascultam si cu urechea. CSAT a aprobat aceasta ordonanta, care va fi dezbatuta inca in parlament, pentru ca tara asta nu poate sa fie tara fara stapin si la dispozitia tuturor banditilor si golanilor", a mai declarat ministrul de interne Ioan Rus. Guvernul va infiinta birouri regionale de informare Vasile Dincu, ministrul informatiilor Publice, a declarat la Cluj, ca ministerul pe care il conduce va demara in perioada urmatoarea o serie de programe menite a institui, pentru prima data in Romania, o comunicare reala intre guvern si comunitatile locale. Pentru acest lucru, se are in vedere infiintarea, in fiecare judet al tarii, a unor "birouri regionale de informare". Primele astfel de birouri regionale de comunicare se vor infiinta la Cluj, Timisoara, Brasov Iasi, Constanta si Craiova. "Am considerat ca nu exista suficiente canalele oficiale de comunicare, grevate de birocratie, astfel ca am constituit, in numele unei ideologii comunicationale noi, in fiecare judet, birouri teritoriale care vor functiona pentru a informa guvernul in ceea ce priveste principalele probleme ale comunitatii, ceea ce spune mass-media, ceea ce spun cetatenii, vom aduna petitii, va fi o linie deschisa in permanenta, direct cu primul-ministru", a declarat Vasile Dincu. Acesta nu a precizat insa care sint costurile acestei initiative. MIHAI SOICA Dupa un sprit cu prietenii, Fiul unui diplomat libian a facut zob patru masini Doua persoane au ajuns la Urgenta Un libian a provocat, in noaptea de vineri spre simbata, un grav accident rutier pe Soseaua Mihai Bravu, din Capitala, in urma caruia cinci masini au fost avariate, si doua persoane au fost spitalizate. Osana El Faraj Regeig, in virsta de 21 de ani, student in anul al treilea la Scoala Araba, fiul atasatului cu probleme administrative al Ambasadei Libiei la Bucuresti, conducea masina marca Renault 25, cu numarul de inmatriculare CD 141114. In dreapta lui, se afla bucuresteanul Florin Gheorghe. Cei doi au petrecut pina la miezul noptii, si apoi au plecat de la circiuma cu masina ambasadei. In jurul orei 0.45, ei au trecut cu mare viteza prin Pasajul Muncii. La iesire, soferul nu a sesizat la timp refugiul de tramvai, situat la citiva zeci de metri. Renaultul l-a acrosat, iar tinarul libian a pierdut controlul volanului. Pe o raza de circa 70-80 de metri, masina Ambasadei Libiei a acrosat un Matiz si o Dacia Nova, parcate regulamentar pe partea dreapta a soselei, a lovit apoi din spate un Volkswagen Golf care circula in fata sa, dupa care a intrat pe contrasens si s-a izbit de un taxi care circula din sens opus. Masina condusa de Osana s-a oprit in mijlocul soselei, pe linia de tramvai. Cel mai grav avariat a fost Volkswagenul de culoare rosie, cu numarul de inmatriculare B-93-LUX, care a fost transformat intr-un morman de fiare contorsionate. Soferul acestuia, Antonio Paraschiv, a fost scos cu greu, dintre fiare, de catre lucratorii Brigazii de Politie Rutiera a Capitalei si de ceilalti soferi care au asistat la accident. In urma "aventurii" au fost spitalizate doua persoane: Antonio Paraschiv si Florin Gheorghe. Cei doi se afla sub supraveghere medicala la Spitalul de Urgenta din Bucuresti. In urma primelor cercetari, politistii au stabilit ca accidentul a fost provocat de viteza excesiva cu care Osana Regeig a condus masina ambasadei. Totodata, anchetatorii sint de parere ca tinarul arab era si sub influenta bauturilor alcoolice. Fapt pentru care a fost dus la IML "Mina Minovici", unde i s-au recoltat probe de singe. PETRISOR CANA, DANIEL NEAMU Adrian Costea profereaza amenintari la adresa procurorului Ovidiu Budusan: "O sa poata evita un camion de 38 de tone care o sa-i vina peste mustata?" Adrian Costea considera ca cererea de azil politic facuta de procurorul Ovidiu Budusan Ambasadei Frantei arata ca acesta lucreaza pentru fosta putere si pentru "puteri externe Romaniei". Intr-un interviu acordat Radio Delta RFI, Adrian Costea, desi nu doreste sa specifice care ar fi acele puteri straine, declara totusi ca Budusan a lucrat cu Ambasada Frantei la Bucuresti. "Ajungem la situatia in care un amarit de procuror sa depuna plingere la o ambasada straina cu care a lucrat", afirma el. Adrian Costea chiar il ameninta voalat cu moartea pe Ovidiu Budusan: "Sa admitem ipoteza extrema ca cineva ii vrea raul. Isi imagineaza el ca daca a cerut azil politic Ambasadei Frantei o sa poata sa evite un camion de 38 de tone care o sa-i vina peste mustata?". Adrian Costea a afirmat ca nu l-a cunoscut si nici nu l-a intilnit pe procurorul Budusan. Intrebat cum comenteaza faptul ca scandalul declansat de Budusan intervine la o saptamina de la reluarea procesului pe care Adrian Costea l-a intentat PDSR pentru recuperarea banilor ce-i revin in urma tiparirii afiselor electorale din 1996, omul de afaceri a aratat ca Ovidiu Budusan a lucrat si continua sa lucreze pentru fosta putere, incercind "sa transforme un proces comercial intr-o afacere mai larga". Costea a spus ca banii ceruti sint pentru o marfa "primita si utilizata". "Marfa respectiva a fost livrata pe o perioada de sase luni si la fiecare livrare ea a plecat din vama franceza, unde a fost prezentata, controlata, cu factura si inchisa de vamesi, a traversat Comunitatea Europeana, cu actele de transport si facturi si s-a inminat destinatarului final, care a semnat si a luat produsul, insotit cu lista de colisaj si factura. Un proces comercial simplu", a declarat Adrian Costea. Intrebat de ce a intentat atit de tirziu proces pentru recuperarea banilor, omul de afaceri a raspuns ca inca din 1997 a facut demersuri. "Eu am luat masurile respective din 1997 ca sa pot sa rezolv. Nu se putea rezolva pentru ca respectivii, la vremea anilor 97-'98, nu dispuneau de fondurile necesare pentru datorie. Trebuia sa treaca un timp. Am lasat sa treaca un timp, sa isi refaca sanatatea si sa isi plateasca datoria. E cit se poate de normal", a declarat Costea. El a precizat ca s-a incercat o reglare amiabila a afacerii, "care pina acum nu a functionat". Costea l-ar vedea pe Budusan in fata curtii martiale Pe de alta parte, Adrian Costea afirma ca, potrivit mass-media, procurorul Ovidiu Budusan ar fi transmis prin comisia rogatorie "si documente care privesc o ancheta condusa de Parchetul Militar, ancheta in care o serie intreaga de ofiteri recunosc ca Romania a facut contrabanda cu Iugoslavia, iar ofiterii de la SRI recunosc citi bani a incasat SRI dintr-o asemenea contrabanda. Trimitind aceste documente pe linga celelalte, daca este adevarat, eu nu vad cine le-a cerut aici (Franta - n.r.), nu vad de ce actul acesta voluntar a avut loc. Daca a avut loc, sintem in fata unei situatii de o gravitate extrema. E act de tradare deci subminare a securitatii nationale", a declarat Adrian Costea, aratind ca in acest caz "gindul il duce la curte martiala" si "plutonul de executie". LUCIAN PURCAREANU Ovidiu Budusan: "Pot fi strivit de un camion pentru ca am respectat legile" Rugat sa comenteze avertismentul lansat de Costea, Ovidiu Budusan ne-a declarat: "Aceasta declaratie ma convinge, desi nu mai era nevoie, ca am facut bine atunci cind am inaintat presedintelui tarii o plingere impotriva procurorului general Joita Tanase si cind am solicitat azil politic in Franta. In Franta domnul Costea, desi este cercetat pentru niste fapte penale, poate merge linistit in vacanta, la bronzat. Eu, in Romania, pot fi strivit de un camion pentru ca am respectat, ca magistrat, legile. Iata deosebirea dintre Romania si un adevarat stat de drept". (O.G., N.S.) Inalt Prea Sfintitul Nifon, preot cu microfon Dintr-un document al Departamentului Cultelor din 1975 reiese ca I.P.S. Nifon facea informari despre Ion Ratiu si Regele Mihai, pe cind era doctorand si cintaret parohial la Londra Redactia noastra a intrat in posesia unui document al Departamentul Cultelor, intocmit in 1975, prin care actualul Arhiepiscop de Tirgoviste, pe atunci doctorand la Londra punea la dispozitia autoritatilor comuniste informatii despre romanii din exil. In acea perioada, I.P.S. Nifon Mihaita (Mihaita Nicolae pe numele sau din buletin) era si cintaret la parohia ortodoxa romana din Londra. Intors de la studii in luna iunie 1975, Mihaita Nicolae a fost convocat la Departamentul Cultelor de catre tovarasul director Eugen Munteanu. La convorbiri a participat Percea Ana - "indrumator". "Nota de Convorbire" cuprinde 29 de pagini dactilografiate si contine tot ce stia doctorantul despre orice persoana care putea interesa regimul comunist. Printre numele celor "cintati" se numara Regele Mihai, Ion Ratiu, Serban Cantacuzino, Constantin Brincoveanu. Ochiul vigilent al doctorandului a urmarit inclusiv corul parohial si echipa de dansuri, descrise si ele cu acuitate. Desi nu sint note informative catre Securitate marturiile lui Mihaita seamana izbitor cu un raport informativ, oferit oamenilor partidului (P.C.R. - n.r.) care ajungea inevitabil pe masa de lucru a Securitatii. Este de notorietate faptul ca Departamentul Cultelor era intesat de ofiteri de securitate care lucrau la vedere sau acoperit. "Nota" se termina cu mentiunea "indrumatorului" Ana Percea, care a si semnat-o cu mentiunea "I s-a garantat doctorandului Nicolae Mihaita secretul celor relatate de el". Va prezentam in continuare extrase din "spovedania" lui Nicolae Mihaita catre Departamentul Cultelor. Persoane cu orientare mai reactionara "Doctorandul Mihaita N. a inceput cu urmatorii: Ion Ratiu, in virsta de circa 60 ani, ramas in Anglia, cu putin inainte de inceputul celui de-al doilea razboi mondial, fiind student la Drept in Anglia. A fost totdeauna adept al Partidului National-Taranist si a ramas asa si in prezent. Este fiul avocatului dr. Ion Ratiu din Ardeal. S-a casatorit cu o englezoaica foarte bogata. In momentul de fata este proprietarul unei companii de transporturi navale, astfel ca lucreaza cu ordinul milioanelor de lire. Este de religie greco-catolic. Este presedintele "Asociatiei culturale a romanilor din Anglia" (ACARDA - nume sub care este cunoscut). Aceasta asociatie pretinde sa fie organul reprezentativ al romanilor din Anglia. Asociatia are un consiliu de conducere ales din doi in doi ani. Citiva dintre membri sint urmatorii: Horia Georgescu - secretar (50 ani), Vulpe - casier (fost functionar la Sectia comerciala a ambasadei romane din Londra, care a ramas in Anglia); Bloch Lionel (evreu de origine, avocat, se pare ca a emigrat in timpul celui de-al doilea razboi mondial); Silviu Craciunas (are circa 60 ani, sotia romanca, are o situatie materiala foarte buna, coproprietar al unei firme comerciale, tip binevoitor in general fata de biserica romana, in special la insistentele deosebite ale sotiei lui); dr. Mihai Carciog (circa 55-60 ani, are bune posibilitati materiale, dupa zvonuri ar detine un capital de peste 100.000 lire, sotia lui Sanda Carciog este o femeie energica, fosta presedinta a comitetului de doamne sub Ion Ratiu, comitet desfiintat in 1957 o data cu plecarea pr. Gildau in America)"; (...) Persoanele mai importante ale reactiunii din Anglia (...) "Mihai de Hohenzollern (fostul rege). Este stabilit in Elvetia si este in corpul de directori ai unei companii comerciale. Datorita afinitatilor lui cu familia regala britanica este adesea invitat la Londra pentru a participa la aniversari, ceremonii, partide de vinatoare. Dupa informatiile pe care le detine doctorandul Mihaita Nicolae, el nu are legaturi cu romanii si nici cu ACARDA, ci numai cu citeva persoane din asa-zisul "cerc regalist", dar in mod sporadic. Vizitele lui la Londra trec in general neobservate, atit in rindurile emigratiei romanesti, cit si in presa engleza. Aceasta datorita faptului ca ideea republicana prevaleaza din ce in ce mai mult asupra celei monarhice. Se observa o clara indiferenta fata de Mihai de Hohenzollern in cadrul comunitatii romanesti, inclusiv in rindul reactionarilor. Mihai de Hohenzollern dispune de mijloace substantiale financiare care provin din partea sotiei lui, o printesa daneza". (...) "La intoarcerea din strainatate, toti preotii faceau un raport" Inalt Prea Sfintitul Nifon Mihaita, Arhiepiscopul Tirgovistei, are o biografie extrem de interesanta. De altfel, Inalt Prea Sfintia este arhicunoscut pentru ca este singurul ierarh ortodox care nu a stat in toata viata sa o zi in minastire ca monah. Dupa Seminar si Institutul Teologic, I.P.S. Nifon Mihaita urmeaza cursuri de doctorat la Bucuresti, Londra, Oxford, Ierusalim, Geneva. Hirotonit in aceeasi zi ieromonah si arhimandrit. Consilier Patriarhal pentru Sectorul Relatii Externe Bisericesti 1982-1985. La 24 noiembrie 1985 este hirotonit episcop vicar patriarhal pe problemele "Relatii Externe". Din 1994, episcop al Sloboziei, iar din 1999 arhiepiscop de Tirgoviste. "Am facut studii de doctorand la Londra, in 1975, dar nu-mi amintesc precis daca la intoarcere mi s-a cerut un raport. Imi amintesc doar ca am fost chemat pentru discutii la Departamentul Cultelor, unde intr-adevar, Munteanu era director si Percea Ana era o functionara. Au fost discutii la Departamentul Cultelor, la care au asistat persoane pe care nu le cunosteam, dar banuiam ca erau de la anumite organe. De fapt, la intoarcerea din strainatate, toti preotii faceau un raport al participarii la actiuni, dar nu se mergea in amanunte", ne-a declarat Inalt Prea Sfintitul Nifon, Arhiepiscop al Tirgovistei. Intrebat daca a colaborat cu fosta Securitate, I.P.S. Nifon a raspuns : "Doamne fereste!" SORIN CEHAN FLORIAN BICHIR Val de crime intre rubedenii 76 de infractiuni grave IGP a inregistrat, la sfirsitul saptaminii trecute, 76 de infractiuni de natura judiciara din care, de mare violenta: trei omoruri, o lovitura cauzatoare de moarte, trei vatamari corporale grave, doua morti suspecte, 14 tilharii, un viol si 26 de furturi in paguba proprietatii private In noaptea de 30 spre 31 martie, Marin Stanica, in virsta de 43 de ani, se afla in locuinta impreuna cu fosta sotie, de care divortase cu citva timp in urma. Concubinul acesteia, Ion Florica, 44 de ani, din comuna Orlesti, judetul Vilcea, fara ocupatie, a spart usa de la intrare si, inarmat cu un cutit, l-a injunghiat mortal pe Stanica. Tatal victimei a alertat Postul de Politie din comuna Pesceana, judetul Vilcea, simbata dimineata, la ora 8.30. Politia continua cercetarile in vederea prinderii autorului care a disparut de la domiciliu In noaptea de vineri spre simbata, in municipiul Bistrita, Adrian-Teodor Moldovan, 34 de ani, pe fondul geloziei, i-a aplicat o lovitura de cutit in zona toracica concubinei sale, Bianca Lucia Melean, 31 de ani, provocindu-i leziuni care i-au pus viata in pericol. Dupa ce si-a injunghiat iubita, Moldovan s-a spinzurat in apartamentul acesteia Doi frati din comuna Moftin (Satu-Mare) s-au luat la cearta in noaptea de 29 spre 30 martie. La un moment dat, spiritele s-au incins, iar Gheorghe Balint, 26 de ani, a luat un cutit si l-a infipt in abdomenul fratelui sau, Dumitru Balint, 25 de ani, punindu-i astfel viata in pericol. Cercetarile sint continuate cu autorul in stare de arest preventiv. ALINA GRIGORE Inecata intr-o balta de partenerul de pahar O tinara de 16 ani, din municipiul Falticeni, si-a pierdut viata joi noaptea, in conditii dramatice, fiind inecata intr-o balta formata in urma precipitatiilor. Joi dupa-amiaza, Ana Maria-Corduneanu a plecat la restaurantul Canay, impreuna cu Marius George Rusu (22 de ani), pe care il cunostea mai de mult. Au baut citeva pahare si, spre seara, au plecat spre casa, pe jos. Pentru a scurta drumul, cei doi au luat-o peste cimp. Departe de ochii lumii, Marius Rusu a atacat-o pe Ana Corduneanu si, prin forta, i-a luat telefonul mobil, banii care ii avea asupra, circa un milion de lei, precum si niste produse cosmetice. Pentru a-si potoli victima, Marius Rusu a culcat-o pe minora la pamint si a bagat-o cu capul intr-o balta, tinind-o asa pina cind fata nu a mai dat nici un semn de viata. Corpul a fost gasit de abia vineri la amiaza, iar necropsia realizata ulterior a aratat ca este vorba de o moarte violenta. Vineri noaptea, Marius Rusu a fost arestat pentru savirsirea infractiunii de omor deosebit de grav. (T.A.) Pavel si-a ucis concubina Parchetul de pe linga Tribunalul Suceava l-a arestat vineri noaptea pe Gheorghe Pavel (68 de ani), din Falticeni, acuzat de omorirea concubinei lui, Elena Matei (56 de ani), din aceeasi localitate. In cursul zilei de joi, Gheorghe Pavel a anuntat politia ca si-a gasit concubina moarta in casa. Necropsia efectuata vineri dupa-amiaza a dus la concluzia ca moartea a fost violenta. Legistii suceveni au constatat ca Elena Matei a murit din cauza unui traumatism cranio- cerebral provocat prin lovirea cu un obiect contondent. Ancheta efectuata de procurori a dus la concluzia ca loviturile au fost aplicate de concubin. In ciuda faptului ca Gheorghe Pavel nu si-a recunoscut fapta, el a fost arestat pentru lovituri cauzatoare de moarte. TIBERIU AVRAM Prieten confundat cu un hot si ucis cu toporul Vineri noaptea, in satul Cuza-Voda, comuna Slobozia Conachi, judetul Galati, un barbat si-a omorit prietenul cel mai bun, crapindu-i dintr-o lovitura, capul cu un topor. Lazar Ionescu avea 50 de ani. El si-a petrecut citeva ore cu prietenul sau, Laurentiu Neagu, 43 de ani. Lazar a plecat la casa lui, dar in jurul orei 12.30, dupa miezul noptii, s-a intors la prietenul sau. Cind a pasit in casa, un topor l-a lovit in cap si, dintr-o singura lovitura, Lazar a murit. Crezind ca un hot vrea sa ii calce casa, Neagu a luat un topor pe care il tinea linga usa si a asteptat ca hotul sa intre, pentru a-l lua prin surprindere. ALINA COMSA-DURBACA Paznicul Bejan si-a impuscat viitoarea soacra si s-a sinucis Un birladean si-a omorit viitoarea soacra, impuscind-o in cap, dupa care a incercat sa se sinucida. Joi la prinz, Georgica Bejan, 28 de ani, a impuscat-o in cap pe Catrina Ghiur, 54 de ani, din Vinderei, judetul Vaslui, cea care ar fi trebuit sa-i devina soacra, deoarece femeia nu era de acord ca el sa se casatoreasca cu una dintre fiicele ei. Una dintre alicele glontului l-a lovit si pe sotul femeii, insa nu i-a pus viata in pericol. Dupa comiterea crimei, tinarul a fugit de la fata locului. Vineri seara, Bejan a fost incoltit de politisti, drept pentru care s-a impuscat in cap cu acelasi pistol cu care a omorit-o pe Catrina Ghiur. Arma a fost confectionata artizanal, chiar de criminalul sinucigas. Bejan era paznic la SC "Iris" SA Birlad. Maria Dorofte, martora la crima, isi aminteste. "Am plecat toti trei spre casa si, cind am trecut de satul Trestiana, am observat in departare un om pe bicicleta. N-am dat nici o importanta si nici nu l-am recunoscut. Intr-o clipa, fara sa-mi dau seama, el ne-a ajuns din urma si a mers cu bicicleta pina in partea din fata a carutei, unde stateau sotii Ghiur. Atunci mi-am dat seama cine era, ca i-am auzit pe ei vorbind intre ei: "Uite-l ca vine." Cind a ajuns linga femeie, Bejan i-a zis foarte calm: "Inca n-ai murit!?" Si, deodata, am auzit un zgomot foarte mic. Atunci am vazut cum Catrina a plecat capul intr-o parte, pe scaunul pe care statea. Eu m-am intors spre Catrina sa-i spun sa salte capul ca nu-i nimic. N-am apucat bine sa-i zic ca am vazut lac de singe pe mina ei stinga". Femeia a murit citeva minute mai tirziu, iar sotul acesteia s-a ales cu citeva leziuni usoare, fiind internat la spitalul din Birlad. Criminalul a fost prins, a doua zi, in casa Elene i Mihaila, o mai veche cunostinta de a lui si cind, a fost somat sa se predea, s-a impuscat in cap. Cadavrul lui a fost gasit in bucatarie de catre politisti. IOANA TUDOR Unul dintre capii lumii interlope din Tirgu-Jiu, Gelu Livezeanu, acuza politia gorjeana de cirdasie cu mafia: "Am fugit de frica tiganilor si de intelegerile lor cu politia" Sefii a doua bande rivale din Tirgu-Jiu au fost implicati, simbata seara, intr-un conflict singeros chiar in centrul municipiului. Coco Paun (30 de ani) si Gelu Livezeanu (35 de ani) sint recunoscuti drept capii celor doua gasti care lupta de mai mult timp pentru suprematie. Incidentul de simbata nu este primul in care cele doua bande au fost implicate, la sfirsitul anului trecut oamenii lui Paun si Livezeanu provocind scandal in centrul orasului Tirgu-Jiu. Conflictul de simbata s-a soldat cu trei victime care au fost ranite in confruntarea dintre bande. Unul dintre raniti este Coco Paun, care a fost injunghiat in bratul sting cu un cutit, iar ceilalti doi sint prietenii sai. Toti au fost transportati de urgenta la Spitalul din Tirgu-Jiu, unde au primit ingrijirile necesare. Politia a intervenit in citeva minute si a aplanat conflictul, fara sa retina insa vreo persoana. Ulterior, Gelu Livezeanu a fost dat in urmarire generala si in consemn la frontiere pentru a nu parasi tara. Contactat telefonic de "Evenimentul zilei", urmaritul general a facut o declaratie surprinzatoare, prin care ii acuza pe politistii gorjeni de intelegere cu banda lui Coco Paun: "A fost un conflict spontan. Eu nu inteleg ce au acesti oameni (n.r. - banda lui Paun) de vin in agresarea mea cu acesti tigani nenorociti. Politia nu a luat nici un fel de masuri, daca era un pic mai vigilenta punea capat de prima data conflictului. Eu am fugit de groaza, de frica tiganilor si de intelegerile lor cu politia", a declarat Gelu Livezeanu. Intrebat daca are de gind sa se predea, Livezeanu a spus ca va face acest lucru, dar nu politistilor din Gorj: "Altor politisti ma predau, sa discut toate ilegalitatile din Gorj". Conducerea Inspectoratului de Politie al Judetului Gorj nu a putut fi contactata pentru o reactie oficiala la acuzatiile aduse de Gelu Livezeanu. CLAUDIA TIPLUICA Macel la spitalul din Falticeni Sase pacienti au fost injunghiati de un coleg de salon in timp ce dormeau. Unul dintre acestia a murit Sase barbati internati la Sectia Interne a Spitalului Municipal Falticeni au fost injunghiati vineri noaptea, in timp ce dormeau, in salonul 7 al Sectiei de Interne. Cel mai tinar dintre ei si-a pierdut viata simbata, la Spitalul de Urgenta din Iasi. Stingerea luminii a declansat criza Ziua de vineri parea sa fie una obisnuita pentru Spitalul Municipal Falticeni. In jurul orei 20.00, medicul de garda, Constantin Stelica, si-a efectuat vizita, inclusiv la salonul 7, unde era internat, in patul cu numarul 74, Nicolae Gherman (65 de ani), din comuna Slatina. Medicul a stat de vorba cu acest pacient, care fusese internat pentru astm bronsic, iar din spusele bolnavului a aflat ca se simte mai bine. Nicolae Gherman s-a comportat normal, la fel ca in celelalte zile de cind se internase. In jurul orei 22.30, unul dintre bolnavii din salon a iesit pe hol pentru a fuma o tigara. Inainte de a parasi salonul, el a stins lumina in camera. A fost momentul care a determinat o criza din partea lui Nicolae Gherman. Din senin, Gherman a pus mina pe cutitul de bucatarie pe care il avea de acasa si s-a repezit peste pacientii din paturile din salon, lovind in stinga si in dreapta. "Domnul doctor, cineva a innebunit si-i taie pe toti" Cutitul minuit de Nicolae Gherman i-a ranit grav pe Emilian Melinte (41 de ani), din Risca, Gheorghe Drobota (69 de ani), din Dolhesti, Constantin Onea (60 de ani), din Preutesti, Dumitru Aioanei (64 de ani), din Bogdanesti, Constantin Vieru (70 de ani), din Falticeni si Vasile Baciu (76 de ani), din Baia. O parte din cei agresati dormeau in momentul in care au fost atacati. Medicul de garda, Constantin Stelica, si-a reamintit cu groaza despre cele intimplate: "Am auzit, la un moment dat, un strigat si am iesit pe hol. Un bolnav s-a apropiat de mine si mi-a spus "Domnul doctor, cineva a innebunit si-i taie pe toti". Cind am ajuns la salonul 7, iesea un bolnav care fusese injunghiat. Am strigat dupa paza si l-am vazut pe Nicolae Gherman pe rindul din stinga, mergind peste paturi, cautindu-si o noua victima. Un bolnav mai tinar, Filipovici, a incercat sa-l imobilizeze, lovindu-l cu un stativ, apoi cu o patura, dar nu a reusit. Eu ma aflam in apropierea usii si incercam sa-l calmez pe agresor, moment in care s-a indreptat spre mine. In spatele meu era plin de bolnavi care venisera sa vada ce se intimpla. In timp ce Gherman privea spre noi, linga mine a aparut Emilian Melinte, caruia ii curgea singe din partea dreapta a gitului, unde fusese injunghiat. Venise pe picioarele lui si i-am acordat rapid primul ajutor, dupa care am urcat cu el la Sectia Chirurgie. Intre timp, portarii au intrat in salon, l-au lovit cu o bita peste mina pe Gherman, si acesta a scapat cutitul sub un pat. Apoi au reusit sa-l imobilizeze". "Pe scari urcau oameni injunghiati, din care curgea singe" Dr. Constantin Stelica ne-a spus ca ceea ce a trait vineri noaptea a fost un adevarat cosmar: "A fost ceva ce nu mi-am putut imagina ca o sa se intimple. Totul s-a petrecut foarte repede, Gherman si-a lovit victimele in doar citeva zeci de secunde. Cind coboram de la Chirurgie, dupa ce l-am dus pe Emilian Melinte, pe scari urcau oameni injunghiati, din care curgea singe. Era plin de singe pe scari. Un bolnav mi-a spus ca atunci cind l-am pansat, in salon, pe Emilian Melinte, agresorul a lovit cu cutitul in spate un alt bolnav, aflat linga mine. A fost ceva groaznic". Emilian Melinte a fost cel mai grav ranit. A fost operat imediat de catre seful Sectiei Chirurgie si apoi transportat la Spitalul de Urgenta din Iasi, fiind insotit chiar de directorul spitalului, dr. Emil Adrian Sigmund. Cind a ajuns la Iasi, starea lui Emilian Melinte era stabila. Dupa putin timp insa, in cursul zilei de simbata, el a decedat. Emilian Melinte a fost internat in aceeasi zi cu agresorul, pe 26 martie, cu diagnosticul ciroza hepatica decompensata, tiroida autoimuna. Celelalte cinci victime sint internate la Sectia Chirurgie a Spitalului Municipal Falticeni, fiind acum in afara oricarui pericol. Agresorul era convins ca cei pe care ii lovea i-au omorit nevasta Nicolae Gherman mai avusese, in trecut, tulburari psihice, fiind internat, in urma cu citiva ani, la Spitalul de Neuropsihiatrie Socola din Iasi. Conform sefei Sectiei Psihiatrie a Spitalului Judetean Suceava, dr. Lorelei Hasovschi, se pare ca, vineri noaptea, Gherman a suferit un puseu delirant halucinator cu comportament agresiv, care a generat actele sale criminale. El a avut impresia ca sotia sa a fost omorita si voia sa razbune uciderea ei. Asa se explica faptul ca, inainte de a-si ataca vecinii de salon, Gherman tipa ca din gura de sarpe "Cine mi-a omorit nevasta?", iar dupa ce-i lovea, striga "Tu mi-ai omorit nevasta". Agresorul a fost transportat la Sectia Psihiatrie a Spitalului Judetean Suceava, unde a stat sub observatie pina astazi, cind va fi transferat la Spitalul Socola, din Iasi, pentru realizarea expertizei psihiatrice. Pe numele sau nu a fost emis mandat de arestare, aceasta masura urmind a fi luata doar dupa expertiza. "Cei din salon i-au scos matele si au omorit-o. Trebuia sa razbun moartea sotiei" Pe patul spitalului, cind iese, rar, de sub efectul sedativelor, Nicolae Gherman plinge ca un copil si intreaba intruna "Unde este sotia mea, ce ati facut cu ea?". Dupa ce astepti citeva minute bune sa se linisteasca, iti spune "M-am imbatat prea tare de cap" si, incet, incet, incepe sa povesteasca ce s-a intimplat vineri noaptea: "Nevasta mea era internata la Chirurgie, iar cei din salon i-au scos matele si au omorit-o. Eu sint sigur ca au omorit-o pentru ca nu m-au lasat niciodata sa o vad. Cind s-a facut intuneric, mie mi s-a facut frica de cei din salon care mi-au omorit nevasta si care voiau sa ma omoare si pe mine. Am vrut sa ma apar si sa razbun moartea nevestei. Ce au avut ei cu nevasta mea? Ea e batrina si hida a dracului, dar e nevasta mea si o iubesc". In ciuda sedativelor, Nicolae Gherman constientizeaza faptul ca a injunghiat sase oameni. Lucru pe care il regreta, dar "imi pare rau pentru ce am facut, dar trebuia sa o fac. Trebuia sa razbun moartea sotiei". In ciuda celor spuse de Nicolae Gherman, sotia lui nu era internata la spital. Ea se afla acasa, in comuna Slatina, unde a fost vizitata simbata dimineata de un echipaj al politiei. Dupa cele intimplate, femeia i-a rugat pe politisti sa nu-i dea drumul acasa sotului ei deoarece "este tare periculos". Ea a spus ca Nicolae Gherman a mai fost internat "la spitalul de nebuni, dupa ce a vrut sa dea foc CAP-ului" din sat, in urma cu citiva ani. TIBERIU AVRAM Orice internare intr-un spital de psihiatrie ar trebui cunoscuta de medicul de familie Cazul de la Falticeni reprezinta o premiera nedorita in peisajul infractional romanesc si o data cu evenimentele de vineri seara apare, cel putin in rindul romanilor, o suspiciune legata de siguranta unei persoane aflata in convalescenta intr-un spital. La internarea lui Nicolae Gherman in spitalul falticenean nu era cunoscut faptul ca el avea antecedente psihiatrice desi, cu ani in urma, a fost internat la Spitalul Socola din Iasi. Directorul spitalului, dr. Adrian Emil Sigmund, ne-a spus: "In cazul lui Nicolae Gherman sint doua aspecte. In primul rind, internarea lui la Spitalul de Psihiatrie Socola a fost inainte de 1989, din cite am inteles de la politie. Atunci exista un alt sistem informational. Am inteles ca internarea de atunci a fost pentru a scapa de o pedeapsa, dar nu acesta este fondul problemei. Orice internare intr-un spital de psihiatrie ar trebui sa fie cunoscuta de catre medicul de familie, care sa evidentieze acest lucru in foaia de trimitere spre internare".(T.A.) [21][pl.dll?rid=expresro] 