 "Politist" de weekend Un tinar din Alba Iulia, militar in termen la o unitate de jandarmi din Bucuresti, este acuzat de uzurpare de calitati oficiale. Simbata seara, Gabriel Zlatea, in virsta de 26 de ani, aflat de citeva zile in permisie, imbracat in uniforma de politist, s-a prezentat la locuinta unei vecine. El stia ca aici locuiesc cu chirie, fara forme legale, doua studente din judetul Olt. Speriate de ceea ce s-ar putea intimpla, fetele i-au dat presupusului politist suma de 200.000 de lei, un telefon mobil si actele de identitate. Una dintre studente, Ramona Cionanu, a depus a doua zi plingere la politie. In urma cercetarilor efectuate, s-a stabilit ca Gabriel Zlatea a mai fost anchetat intr-un alt dosar pentru inselaciune. In timpul perchezitiei, la domiciliul militarului a fost gasita uniforma de politist si citeva legitimatii, acte de identitate si pasapoarte. Cazul a fost preluat de Parchetul Militar Cluj. LUCIAN DOBRATER Crima pentru bani de discoteca Doi copii din satul Tonciu, jud. Mures, Ioan Bota, de 13 ani, si Czine Tibor, de 15 ani, au devenit criminali dupa o propunere facuta in gluma. Cei doi mergeau simbata seara prin sat cu casetofonul in mina cind le-a venit ideea sa-l omoare pe Loti Bacsi, sa-i ia pensia si sa mearga la Cluj la discoteca. Ceea ce au si facut. Au spart geamul casei batrinului Nagy Ladislau si l-au gasit pe acesta intins pe pat. I-au innodat cablul casetofonului de git si au strins amindoi. La un moment dat, vazind starea omului, s-au speriat si au fugit din casa, sarind pe geam. Batrinul a incercat sa se salveze, s-a prins de pervazul geamului si a inceput sa strige dupa ajutor. Atunci, criminalii au inceput sa-l bombardeze cu pietroaie pina cind acesta s-a prabusit la pamint. Dupa cercetari si investigatii, cei doi au recunoscut ca l-au omorit pe batrin, dar, de frica, n-au mai reusit sa fure nimic. Procurorul Petre Moldovan a emis ieri mandat de arestare pe numele lui Czine Tibor, minorul Ioan Bota fiind trimis la un centru de reeducare. CORA MUNTEANU Agresorii ziaristului Octavian Andronic au fost condamnati Magistratii Curtii Supreme de Justitie au respins ieri recursurile inaintate de catre cei patru tineri care, in dimineata de 27 aprilie 1997, au agresat familia ziaristului Octavian Andronic. Prin aceasta decizie sint mentinute condamnarile primite in prima instanta la Tribunalul Bucuresti si confirmate de Curtea de Apel Bucuresti. In urma sentintei pronuntate ieri de catre instanta suprema, Adrian Lungu si Adrian Nicolau au fost condamnati definitiv la zece, respectiv noua ani de inchisoare, sub acuzatia de tentativa de omor deosebit de grav, tentativa de tilharie si incalcarea regimului armelor si munitiilor. Cel de-al treilea agresor, Adrian Ionescu, a primit trei ani de inchisoare pentru complicitate la tilharie. Acuzat de favorizarea infractorului, Cristian Mocanu, al patrulea membru al grupului de agresori, a fost condamnat la patru ani de inchisoare cu suspendarea executarii pedepsei. VASILE SURCEL Sucevean prins cu 1,6 milioane de petarde Politistii suceveni au reusit sa-l prinda luni dupa-amiaza pe Nicolae Antonesei, 38 de ani, din Suceava, care detinea ilegal peste 1,6 milioane de petarde. Cel in cauza avea 114 baxuri, cu 14.400 petarde fiecare, adica 1.641.600 petarde, pe care se pregatea sa le comecializeze. Antonesei este cercetat in stare de libertate pentru savirsirea infractiunii de nerespectare a regimului materialelor explozive. TIBERIU AVRAM Antrenorul de volei Mugur Nicolau, retinut pentru pedofilie El este acuzat ca, timp de doi ani, a facut sex cu doi minori Un fost profesor de volei din Capitala, acuzat de pedofilie, a fost retinut ieri de politistii Sectiei 19, in urma unei sesizari facute de parintii victimelor. Mugur Alexandru Nicolau, in virsta de 58 de ani, este acuzat ca a intretinut relatii sexuale cu doi baieti, ambii in virsta de 15 ani, E.M. si O.G.I., elevi la un liceu din Bucuresti. Politistii au stabilit ca relatia amoroasa a lui Nicolau cu cei doi adolescenti a inceput in urma cu doi ani, cind baietii aveau doar 13 ani. Insa parintii acestora au aflat despre intimplare abia zilele trecute. Fost antrenor de volei, Mugur Alexandru Nicolau se lasase de sport in 1997 si incepuse o mica afacere. Deschisese un butic denumit "Costinesti, tot ce-ti doresti", situat in cartierul Rahova, pe soseaua Alexandriei, unde vindea tigari, alimente si haine. Locuia singur de citiva ani, intr-un apartament dintr-un bloc situat pe str.Costinesti nr.8. Avea familie, dar sotia si fiica lui se stabilisera de citiva ani in Statele Unite si veneau rar in tara. Vecinii lui Nicolau au fost socati de vestea ca fostul antrenor de volei, "un om linistit, cumsecade si respectuos", era homosexual si avea o preferinta deosebita pentru baieti foarte tineri. Presupusul pedofil a fost dus de politisti la Parchetul Capitalei. In timpul audierii, Nicolau a declarat ca este impotent de circa un an si ca ar fi acuzat pe nedrept. Deocamdata, Parchetul i-a interzis fostului antrenor sa paraseasca localitatea. El este cercetat in libertate pina la efectuarea analizelor medicale care sa confirme cele sustinute in fata anchetatorilor. DANIEL NEAMU PETRISOR CANA Din cauza expertizelor medico-legale controversate, facute de oamenii lui Vladimir Belis, Justitia, sub dictatura IML Rapoartele se schimba in functie de directia din care bate vintul Multe dintre procesele din Romania se solutioneaza pe baza de expertize medico-legale. Legea spune ca "activitatea de medicina legala asigura mijloace de proba cu caracter stiintific", iar aceasta activitate "se desfasoara cu respectarea principiului independentei si al impartialitatii medicilor legisti". Din pacate, aceste principii au cam fost abolite in ultima vreme la Institutul de Medicina Legala "Mina Minovici" din Bucuresti, patronat de profesorul Vladimir Belis. In dispretul oricarei obiectivitati, expertize medico-legale produse la IML dau peste cap, sistematic, justitia romana. Practic, avem de-a face cu instantele unei justitii paralele, pentru ca solutia multor procese este pur si simplu dictata de la IML, unde nimeni nu misca in front fara stirea lui Belis. Publicam astazi istoria unui caz "rezolvat" printr-o actiune haiduceasca de legistii din IML Bucuresti. Cu discernamint, fara disceramint Procesul in sine este banal. In 1998, fiii lui Enescu Marin Gavrila din Tirgoviste, decedat acum patru ani, cer justitiei anularea contractelor de vinzare-cumparare incheiate in 1994 de tatal lor. Enescu tatal, divortat de mama baietilor inca din anii '80, se recasatorise in 1992, lasindu-i toata averea lui Marin Stan, fiul vitreg din partea ultimei sotii. Au fost incheiate doua contracte de vinzare-cumparare cu asa-zisa clauza de intretinere, adica bunurile erau cedate contra intretinerii pina la moarte. Batrinul a murit dupa citeva luni de la incheierea acelor contracte. Fiii naturali voiau sa demonstreze ca tatal lor nu avea discernamint atunci cind a semnat contractele. In acest proces (dosar nr.1327/1998, de la Judecatoria Cimpulung Muscel), fiind vorba despre cererea de constatare a nulitatii absolute a unor acte, din cauze medicale, solutia se putea da numai pe baza de expertiza medico-legala psihiatrica. Batrinul fusese internat in 1992 la Spitalul Militar Central, cu diagnosticul de encefalopatie portala, boala care afecteaza discernamintul, conform literaturii de specialitate. Instanta a cerut Laboratorului de Medicina Legala(LML) Arges o expertiza pe baza de acte. LML Arges trage concluzia (raport nr.2260/A1 din 20.11.1998) ca Enescu avea "discernamintul abolit" in sensul ca "nu putea aprecia critic continutul si consecintele faptelor (actelor) sale". Asa cum se intimpla intotdeauna, s-a cerut o contraexpertiza la cea mai de seama institutie a medicinii legale romanesti, IML "Mina Minovici" Bucuresti. Comisia formata din prof. dr. Virgil Dragomirescu, dr. Octavian Hanganu si dr. Gabriela Costea confirma concluzia de la Arges, respectiv ca Enescu avea "discernamintul abolit" (raport nr.A6/19257 din 27.01.1999). Dupa rezultatul de la Bucuresti, la insistentele fiului vitreg mostenitor Marin Stan, instanta cere o alta expertiza la LML Arges, desi repetarea expertizei la acelasi laborator este ilegala. De aceasta data, LML Arges face o pirueta si spune (raport nr.358/A1 din 2.04.1999) ca Enescu avea discernamint. Fara nici o noima, LML Arges retracteaza si intoarce pe dos prima expertiza din 1998, pe baza acelorasi documente. Avind in vedere ca existau acum versiuni diferite, se intruneste Comisia Superioara medico-legala, de pe linga IML Bucuresti, comisie care, conform legii, "se pronunta asupra eventualelor concluzii contradictorii ale expertizei". In sedinta din 24.09.1999 comisia decide (aviz nr. E1/5708/1999 din 29.09.1999) ca Enescu nu avea discernamint. Avizul este semnat de presedintele comisiei, prof. dr. Vladimir Belis, si de urmatorii membri: conf. dr. Dan Prelipceanu, prof. dr. Viorel Panaitescu, conf. dr. Dan Dermengiu, conf. dr. Drugescu Natalia, dr. Tamas Ioan si dr. Salem Abdo. Belis intervine personal pentru schimbarea expertizei Ce face Marin Stan, cel care risca sa piarda averea? Se duce la IML Bucuresti si pune un memoriu pe masa profesorului Vladimir Belis, directorul general al institutului. Culmea amabilitatii si solicitudinii fata de un simplu cetatean, profesorul Belis, personal, cere dosarul inapoi de la Judecatoria Cimpulung Muscel pentru a modifica expertiza. Iata ce scrie Vladimir Belis Judecatoriei Campulung Muscel (adresa nr. 15813/9.11.1999): "La memoriul dlui Stan Marin adresat Institutului de Medicina Legala, care contine date ce impun o reevaluare a aspectelor medico-legala ale cazului, va rugam sa ne transmiteti dosarul complet nr.1372/1998 necesar Comisiei Superioare medico-legale, pentru a putea reanaliza intreaga problematica a acestui caz si a da o solutie medico-legala buna aferenta acestui caz." Actiunea este fara precedent si inadmisibila din punct de vedere legal. Teoretic, IML s-a autosesizat, desi in mod normal o cerere de noua expertiza trebuie sa vina numai din partea instantei care judeca procesul. Judecatoria Cimpulung Muscel se prinde in joc si retrimite intreg dosarul la Bucuresti. In acel moment al actiunii e posibil ca Vladimir Belis sa fi avut un moment de neatentie pentru ca o comisie de la IML, formata din prof.dr. Virgil Dragomirescu, dr. Simona Popa Teodosie si dr. Gabriela Costea, a apucat sa scrie din nou negru pe alb (raport nr.A6/19287/98 din 24.05.2000) ca Enescu nu avea discernamint. Care sint datele in plus din memoriul lui Marin Stan care impuneau "o reevaluare a aspectelor medico-legale ale cazului"? Iata un exemplu de date in plus, retinute de ultima comisie ca "semnificative" in analiza cazului: "La 12.09.1994 (Enescu Marin Virgil - n.r.) a tranzactionat un vitel conducind singur autoturismul"; "Suma de bani primita...ar fi dat-o dar de nunta fiului sau; nunta a avut loc la Brasov unde a condus autoturismul propriu Lada"; "Cea de-a doua sotie, ea insasi gestionara, avea resurse materiale proprii (situatie materiala buna)". Am citat la intimplare din ultimul raport care, cu toate aceste date "stiintifice" in plus, trage concluzia ca Enescu nu avea discernamint. Care era atunci rostul retrimiterii dosarului, cerere facuta personal de Vladimir Belis? Aceiasi medici, aceleasi documente, alta concluzie Misterul se risipeste in 25.05.2000, data la care Comisia Superioara medico-legala se intruneste si produce un aviz care da peste cap atit ultima expertiza, cit si propriul aviz din 1999. Prelipceanu, Dermengiu, Drugescu, Panaitescu, Tamas si Abdo, in frunte cu Vladimir Belis, semneaza avizul nr.E1/5708/1999 din 9.06.2000, din care citam: "Comisia Superioara, examinind actele inaintate, considera ca nu exista date...pentru a ne putea permite sa apreciem capacitatea psihica de a incheia acte de dispozitie...". O exprimare alunecoasa, care in limbajul instantei de judecata a fost tradusa prin "respingerea actiunii din lipsa de probe" (actiunea prin care fiii naturali ai defunctului cereau anularea documentelor prin care acesta lasa averea mostenire fiului vitreg al ultimei sotii - n.r.). Desi dosarul fusese cerut pentru ca existau date in plus, Comisia decide ca nu exista date suficiente. Aceiasi medici, aceleasi documente, alta concluzie a expertizei, dupa interventia personala a lui Marin Stan, fiul vitreg. Actiunea fiilor naturali ai lui Enescu a fost respinsa. Dar nu se intelege care ar fi fundamentul stiintific al unor asemenea expertize aiuristice, cind pe baza acelorasi acte s-au obtinut practic toate felurile de concluzii. Ba avea, ba n-avea, ba nu se poate spune daca avea sau nu discernamint. Exista un singur raspuns logic: rezultatul final a fost dat la comanda lui Marin Stan, prompt onorata pe principiul "Clientul nostru, stapinul nostru". Casatorie medico-legala Fratii Enescu au deschis un al doilea proces, in care se cerea constatarea nulitatii casatoriei tatalui din acelasi motiv, al lipsei de discernamint. S-a judecat in prima instanta la Tribunalul Dimbovita, unde cererea a fost respinsa. Cei trei fii au facut recurs la Curtea de Apel Ploiesti (nr. dosar 1716/2000), unde instanta a dispus o expertiza medico-legala pe baza de acte (aceleasi), la acelasi IML "Mina Minovici" din Bucuresti. Medicii legisti Virgil Dragomirescu, Simona Popa Teodosie si Gabriela Costea trag concluzia (raportul A6/6725 din 24.05.2000) ca la data casatoriei din 1992, Enescu "avea scazuta capacitatea psihica de apreciere critica asupra consecintelor social juridice privind incheierea unei casatorii". In sfirsit, Comisia Superioara medico-legala, in sedinta din 25.05.2000, o zice "pe aia dreapta", ca Enescu "a avut pastrata capacitatea psihica". Toate aceste concluzii au fost luate pe baza acelorasi documente medicale prezentate in primul proces, fara absolut nici o noutate. Omul era mort de patru ani si specialistii legisti au decis, pe rind, ca nu avea discernamint, ca avea, ca nu exista date, ca era scazut, apoi in final ca era absolut lucid. Despre cel mort se poate spune orice. Nu se poate spune insa acelasi lucru despre cei care semneaza expertize precum cele prezentate mai inainte. SORIN CEHAN Telefoane "de sus" pentru interzicerea altor expertize Fiii lui Enescu au obtinut aprobarea instantei din Ploiesti pentru o noua (a cita?) expertiza, de aceasta data la Cluj. Doamna Feldioara Blidarescu, sotia defunctului si mama celor trei frati Enescu, ne-a relatat ca Directorul IML Cluj a refuzat sa efectueze expertiza, din cauza unui telefon "de sus", de la IML Bucuresti. Directorului i s-a spus sa nu indrazneasca sa faca vreo expertiza in acest proces, altfel va avea necazuri. Asa ca IML Cluj a refuzat sa faca expertiza, motivind formal lipsa competentei in acest caz. Omerta la toate nivelurile Profesorul Vladimir Belis, contactat telefonic, a avut un singur comentariu de facut: "Nu ma intereseaza acest ziar, nici sa discut, nici sa va vad pe aici". Am incercat sa vorbim cu alti componenti ai Comisiei, dar raspunsul a fost unul singur: "Nu am ce sa comentez. Intrebati la domnul Belis". L-am contactat pe medicul legist Liviu Cocora, vicepresedinte al Colegiului National al Medicilor, care, la fel, a refuzat sa comenteze in vreun fel comportamentul colegilor sai de la IML Bucuresti. Doi criminali bihoreni au primit pedepse cu cinci ani mai mari decit virstele lor Tribunalul Bihor a dispus ieri un maximum de pedeapsa pentru autorii omorului comis in noaptea de 19 mai 2000 in orasul Salonta din judetul Bihor. Cristian Todita, in virsta de 20 de ani, si Kacso Laszlo, de 15 ani, au primit pedepse cu cinci ani mai mari decit virstele lor. Instanta de judecata a stabilit ca faptuitorii au suprimat cu cruzime viata unei batrine. Modalitatea prin care au savirsit crima a ingrozit, la vremea respectiva, toata populatia orasului Salonta. Ileana Teremi, in virsta de 70 de ani, a fost gasita in locuinta sa cu gitul taiat cu un cutit - artera carotida ii fusese sectionata. Victima fusese asezata pe pat, cu picioarele legate. Incaperea a fost incendiata de criminali pentru a sterge orice urma. In timpul anchetei, minorul Kacso si tinarul Todita au recunoscut comiterea crimei si au povestit amanuntit cum s-au petrecut lucrurile in noaptea respectiva la casa batrinei. Kacso stia ca fiul victimei, stabilit in Austria, aducea acasa bunuri din strainatate pe care le comercializa in zona. Kacso gasise niste clienti pentru cauciucuri de masini si i-a propus lui Todita sa-l ajute sa le fure de la batrina. Au intrat in gospodaria Ilenei Teremi prin gradina, tinta lor principala fiind magazia unde erau depozitate cauciucurile. Le-au gasit, dar i-a tentat sa fure si motorina dintr-un butoi. Pentru ca era intuneric, au scos putina motorina pe o tava si i-au dat foc. Printre lucrurile puse la gramada, cei doi au gasit si un motor electric pe care s-au gindit sa-l ia la pachet. Aparatul a cazut din locul unde era asezat, provocind zgomot. Agresorii au declarat ca in acel moment batr"na s-a trezit, a aprins becurile in casa si a iesit in curte. Ei s-au ascuns, in timp ce femeia intreba daca e cineva in curte. Vazind ca nu primeste raspuns, Ileana Teremi a aruncat o privire prin curte, dupa care s-a intors in casa. Pe hol, Todita a atacat-o din spate, lovind-o in cap cu un picior de scaun. Desi a cazut, femeia era constienta si a inceput sa tipe dupa ajutor. Cristian Todita i-a acoperit gura cu mina si i-a cerut lui Kacso sa-i aduca un cutit. S-ar parea ca minorul ar fi venit inapoi cu trei cutite, lasindu-si partenerul sa aleaga pe care il va folosi. Anchetatorii au stabilit ca Todita a infipt lateral cutitul in gitul femeii pina ce lama a ajuns in partea cealalta, apoi a tras cu putere, despicind partea din fata a gitului si sectionind carotida. Kacso si Todita au lasat-o pe femeie acolo si s-au apucat sa rascoleasca locuinta, cautind bani si bunuri de valoare. Prada nu a fost conform asteptarilor. La ideea lui Kacso au legat picioarele femeii cu niste sfoara de rafie si au tirit-o pina in camera ei, asezind-o pe pat. Apoi, folosind o lampa de petrol pe care au gasit-o in casa, au dat foc unor haine din incapere. Cei doi au inchis toate usile si geamurile, astfel ca, dupa ce au ars hainele, lenjeria de pat, carcasele din plastic ale unor televizoare, focul s-a stins din lipsa de oxigen. Fiecare s-a dus acasa, urmind sa se intilneasca ziua urmatoare in oras. Ei au v"ndut din aurul si bunurile furate de la batrina si au inceput sa bage bani la jocurile mecanice. Asa au fost si prinsi, de altfel, de politisti, cu lucrurile victimei asupra lor. MIRUNA IONESCU Clubul drogatilor 14 tineri au venit in casa lui Angelus Munteanu sa cumpere heroina pentru petrecerea de Haloween Un grup de 14 tineri au venit la domiciliul unui traficant de droguri in timp ce locuinta acestuia era perchezitionata de politisti. Fara sa stie ca in apartamentul furnizorului de stupefiante se afla ofiteri de la Serviciul de Combatere a Crimei Organizate, tinerii doreau sa cumpere praful halucinogen pentru sarbatoarea de Haloween. Politistii primisera informatii conform carora in apartamentul lui Angelus Munteanu, in virsta de 47 de ani, situat in strada Maior Coravu, se face trafic cu stupefiante. Drept urmare, luni dupa-amiaza, politistii bucuresteni au efectuat o perchezitie. Anchetatorii au gasit in casa traficantului 0,5 grame de heroina si o pastila de metadona (substanta folosita la prepararea dozelor). In timpul actiunii politienesti, la usa lui Munteanu au aparut mai multi tineri: Raluca Craciun (19 ani), Adrian Stan (30 de ani), fratii Cosmin si Paul Izarescu (28 si 23 de ani) Valeriu Stancu (20 de ani), Marian Pintecanu (22de ani), Valentin Sitaru (21 de ani), Eugen Olteanu (20 de ani), Cristian Turfan (20 de ani), Andrei Surugiu (23 de ani), Cristian Sitaru (16 ani), Marian Stanescu, toti din Bucuresti precum si Mihai Ionita (19 ani), din comuna Fundeni, judetul Calarasi, si Tom Badanac (24 de ani), din Corabia, judetul Olt. Nici unul dintre tinerii amintiti nu are ocupatie. Dupa ce au fost audiati, acestia le-au spus politistilor ca au venit la Munteanu sa cumpere "prafuri". Angelus Munteanu a fost arestat pentru trafic cu droguri de mare risc. PETRISOR CANA DANIEL NEAMU Seful Statului Major al Armatei, gen. Mircea Chelaru, nevoit sa demisioneze in aceeasi zi in care a fost anuntata infiintarea Asociatiei Nationale a Militarilor din Romania Generalii se aduna Demisia generalului Mircea Chelaru, urmare a declaratiilor aparute in presa Generalul de corp de armata Mircea Chelaru si-a inaintat, ieri, demisia din functia de sef al Statului Major General al Armatei. La ora 14.00, presedintele Romaniei, Emil Constantinescu, a acceptat demisia generalului si, la propunerea ministrului apararii, Sorin Frunzaverde, l-a numit in fruntea armatei pe generalul de armata Mihail Popescu, fost comandant al Statului Major al Fortelor Terestre (SMFT). In acelasi timp, generalul Mihail Popescu a fost avansat la exceptional, de la general de corp de armata la general de armata. Ieri, la ora 16.00, Chelaru a convocat toate cadrele SMG pentru a le face cunoscuta decizia sa. Ministrul apararii i-a multumit generalului demisionar "In urma unor declaratii aparute in presa, incompatibile cu functia de sef al Statului Major General al Armatei si care nu concorda cu principiile fundamentale ale statului de drept si ale Constitutiei, azi-dimineata, generalul Mircea Chelaru si-a dat demisia", a declarat, ieri, ministrul apararii, Sorin Frunzaverde. Reamintim ca, in editia de ieri, "Evenimentul zilei" a publicat citeva declaratii incendiare ale generalului Mircea Chelaru referitoare la pericolul enclavizarii zonei de sud a Romaniei, facute vinerea trecuta, la Baza aeriana 90. De mentionat ca domnia sa a refuzat sa dezvaluie sursele acestor declaratii, conferind demersului sau un caracter confuz. Un comunicat al Biroului de presa al Presedintiei Romaniei confirma ca acceptarea demisiei din functie a generalului Chelaru de catre presedintele Constantinescu a avut la baza tocmai "aparitia unor declaratii inadecvate functiei". Totodata, ministrul a tinut sa-i multumeasca generalului demisionar pentru "tot ce a facut bun in procesul de reforma si pentru dinamismul aplicarii acesteia". Sorin Frunzaverde a spus ca alegerea generalului Popescu ca sef al Statului Major General este fireasca, intrucit acesta a comandat la toate esaloanele in armata. In calitate de sef SMFT, cea mai importanta categorie de forta armata in Romania, generalul Popescu a participat la realizarea programului de reforma si restructurare in armata. "Mihail Popescu e un adevarat profesionist. Nu-l asteapta o misiune usoara. Va trebui sa mentina ritmul imprimat reformei de catre predecesorul sau, sa realizeze structuri interoperabile in Armata Romaniei cu cele ale NATO", a precizat ministrul Frunzaverde. "Intentionez sa predau functia potrivit prevederilor legale in vigoare. Cariera mea imediata va fi decisa de catre ministrul Apararii Nationale si de catre presedintele tarii. Nu fac nici un fel de referire la perioada viitoare a carierei mele", a declarat pentru Mediafax generalul Chelaru. "Optiunea politica pro-NATO va fi si optiunea noastra" Mihail Popescu sustine ca, pentru el, numirea in functia de sef al Statului Major General este o mare onoare. "Cunosc problemele pe care le are SMG. De asemenea, cunosc si situatia din Statul Major al Fortelor Terestre, cit si din Fortele Navale si Aeriene. Sper sa reusim sa ne pregatim astfel incit sa devenim o forta bine instruita. Optiunea politica pro-Nato va fi si optiunea noastra si sint convins ca nu exista alta cale de asigurare a securitatii Romaniei", a declarat ieri generalul de armata Mihail Popescu, noul sef la Statului Major General. ANMR, structura paralela institutiilor guvernamentale Intr-o discretie totala, timp de citeva luni, cadre active si in rezerva din armata, MI si servicii secrete au pus la cale o asociatie pe care au prezentat-o oficial, ieri, la Centrul Militar National. Printre cei 28 de membri fondatori ai Asociatiei Nationale a Militarilor din Romania se numara citiva generali cu nume sonore, cum ar fi: Costica Voicu, seful Academiei de Politie, Mircea Chelaru, pina ieri seful Statului Major al Armatei, Constantin Dumitru si Marin Oana, ambii din MApN. De mentionat ca, printre membrii fondatori, se afla mai multi generali indepartati din diverse structuri in ultimii ani. Un grup de initiativa a prezentat statutul asociatiei in fata unei numeroase asistente. In sala arhiplina, pe linga cadre in rezerva si active, in uniforma sau in civil, s-au aflat ziaristi si, probabil, asa cum a afirmat cineva din prezidiu, reprezentanti ai majoritatii serviciilor de contrainformatii din toate structurile informative ale tarii. Fapt de inteles, avind in vedere miza intrunirii. Printre cei din sala s-a aflat si Gelu Voican Voiculescu, personaj controversat al evenimentelor petrecute in societatea romaneasca a ultimilor zece ani. Atit din luarile de cuvint, cit si din lectura statutului pus la dispozitia asistentei, oricine si-a putut da seama ca, dincolo de apolitismul declarat si de asa-zisa intentie de a combate coruptia din armata, in spatele acestei asociatii par sa mai existe si alte interese. Declaratia consilierului Adrian Constantin, de la cabinetul deputatului PDSR Dan Ioan Popescu, pare sa intareasca aceasta parere. Referindu-se la situatia cadrelor militare, Adrian Constantin, cel care a avut ideea infiintarii acestei asociatii, a comparat disponibilizarile din armata cu cele din minerit. El a spus: "S-a mai incercat o varianta cu minerii, dindu-le drumul pe strada cu citiva bani in buzunar si stiti foarte bine ca n-a reusit". Nu stim care este intentia domniei sale, insa aceste declaratii seamana foarte mult cu niste indemnuri mobilizatoare. Declaratiile de vineri ale generalului Chelaru concorda cu ideile din statutul ANMR In brosura de prezentare, dupa ce se arata ca Asociatia Nationala a Militarilor din Romania este persoana juridica de drept privat, fara scop patrimonial, creata in temeiul Constitutiei Romaniei, a Legii statutului cadrelor militare si Ordonantei Guvernamentale nr.13, in statut sint prezentate motivele infiintarii si structura asociatiei. "Un segment important al societatii - militari activi, in rezerva si in retragere - considera ca trebuie sa participe direct, in forma organizata, la rezolvarea problemelor nationale majore (...), sa previna deprecierea a ceea ce este valoros in viata economica, sociala, culturala si militara", "ANMR vizeaza realizarea in societate a unei puternice opinii pentru prevenirea coruptiei, a actelor antisociale si antinationale, reducerea fenomenului criminalitatii, a traficului de influenta si a disfunctionalitatilor in formarea noii generatii". Acestia sint numai citeva dintre obiectivele acestei asociatii. "Constatam cu regret ca militarii sint ignorati cu desavirsire, impinsi intr-o zona sociala fara importanta, sub pretextul apolitismului institutiilor militare, in timp ce multimea de profitori politici, economici si din zona interlopa se infiltreaza peste tot, inclusiv in sistemul institutiilor militare", se concluzioneaza in expunerea de motive a statutului ANMR. Tot in statut se mai arata ca, in actuala conjunctura, militarii "nu pot si nu trebuie sa asiste indiferenti la umilirea sau ignorarea valorilor nationale, la deprecierea continua a calitatii vietii". Desi generalul in rezerva Gheorghe Vaduva, presedintele executiv al ANMR, sustine ca toate cuvintele din acest statut ii apartin si ca generalul Mircea Chelaru, membru fondator al ANMR si propus in functia de presedinte onorific, nu are nici un amestec, fraza de mai sus seamana ca doua picaturi de apa cu declaratia data vineri de generalul Chelaru in legatura cu "gruparile de tip mafiot care genereaza crima organizata si sint interesate sa avem un stat slab". De altfel, generalul Mircea Chelaru, desi nu a fost prezent in sala, a devenit curind subiectul zilei. Despre el s-a spus ca, in calitate de sef al Statului Major al Armatei, a fost propus, prin statut, presedinte onorific al Asociatiei. Tot despre el s-a spus ca a fost asteptat, alaturi de ministrul Frunzaverde, sa vina in calitate de invitat la prezidiu, insa din motive inca necunoscute nici el si nici ministrul nu a vrut sa onoreze adunarea. Lovitura de teatru s-a produs in jurul orei 14.00, cind in sala au inceput sa sune telefoanele, statii si aparate de emisie: toata lumea a aflat ceea ce avea sa se anunte putin mai tirziu intr-o conferinta de presa: generalul Chelaru si-a dat demisia. Citiva generali patati declara razboi coruptiei Membrii fondatori ai Asociatiei Nationale a Militarilor din Romania (ANMR) sint, dupa cum am aratat, 28 de ofiteri superiori din armata, MI si alte structuri militarizate, unii in rezerva si altii activi. Citiva dintre acestia au aparut in mod constant in ziare la rubrica "scandal". Printre acestia se numara generalii Costica Voicu si Ion Suceava, primul-fost sef al politiei pina in '96, iar al doilea - fost sef al Corpului de control al MI in perioada mineriadelor. Ambii sint cap de lista ai cunoscutului "Raport Capatina" privind coruptia din MI. Tot ei figureaza intr-un raport al unei organizatii mondiale de lupta impotriva drogurilor, in care Politia Romana este prezentata drept politie mafiota. In plus, numele generalului Costica Voicu este legat si de scandalul "S.AN.CA", intens mediatizat inainte de '96. Alte doua nume din staff-ul MI dinainte de '96, prezente printre membrii fondatori ai asociatiei, sint generalii Amza si Dobrinoiu. Generalul Amza a fost seful de cabinet al ministrului Doru Ioan Taracila si spune ca si-a dat demisia din MI de scirba. In prezent el preda criminologia la Facultatea de Drept. Generalul Amza nu a spus niciodata cum a devenit din maior-general, in numai citiva ani, si nici cum a ajuns din sef de inspectorat la Slobozia sef de cabinet la Bucuresti. Dintre generalii in rezerva care au mai constituit subiecte de presa de-a lungul vremii se numara col. Ion Condoiu, generalul Aradavoaicei (ambii din serviciile secrete), generalul Plugaru din MI, dar si colonelul activ Vasile Popa, din Politia Capitalei, si alte citeva cadre active. Surpriza o constituie maiorul in rezerva Adrian Constantin, a carui carte de vizita s-a aflat in toate brosurile inminate asistentei. El este cel care a sustinut ieri ca a fost cu ideea infiintarii acestei asociatii si tot el este cel care i-a criticat foarte aspru pe reprezentantii serviciilor secrete aflati in sala, dar si pe mai marii din armata care au oprit din drum citeva sute de cadre active care intentionau sa participe la adunare. Guvern in miniatura Desi initiatorii neaga ca ANMR ar fi o structura paralela, modul de organizare al acesteia ridica totusi multe semne de intrebare. Principalele departamente ale ANMR propuse prin statut sint: Departamentul aparare, ordine publica si siguranta nationala, Departamentul de strategie, Departamentul economie si industrii, Departamentul educatie si cultura, Departamentul sanatate si protectie sociala, Departamentul privind drepturile omului, Departamentul privind respectarea drepturilor militarilor, Departamentul relatii cu autoritatea publica, Departamentul relatii internationale. Cu citeva exceptii, toate aceste structuri se suprapun peste structurile guvernamentale. Fondatorii ANMR care au organizat ieri o conferinta de presa au fost intrebati de ziaristi daca au consultat ministerele care au in subordine cadre active care ar putea deveni membri ai acestei asociatii. Spunind ca acest lucru nu este cerut de legile care au stat la baza infiintarii ANMR, intemeietorii asociatiei au sustinut ca, inainte de a se inscrie la Judecatoria Sectorului 1, au consultat MApN, MI si SPP, primind avize favorabile de la aceste structuri. In ceea ce priveste SRI, staff-ul ANMR spune ca nu l-a consultat, dar nici nu era nevoie, intrucit asociatia nu aduce atingere sigurantei nationale. Nici CSAT nu a fost consultat de ANMR la infiintare. Prezent in sala, generalul Cioflina a criticat modul de infiintare a asociatiei, fara a avea o interfata la nivel guvernamental. Au existat si alte voci din sala ale reprezentantilor altor asociatii sau uniuni ale cadrelor in rezerva si retragere care sustineau ca nu au fost consultati. ALINA GRIGORE CHRISTIAN LEVANT Crima oribila la Aroneanu - Iasi Mama unui ofiter SPP, omorita cu ceaunul Locuitorii comunei iesene Aroneanu au fost ingroziti de o crima cum nu s-a mai pomenit pina acum. O femeie a fost batuta bestial pina cind si-a dat duhul, fara ca politia sa afle pina in prezent mobilul crimei. Anchetatorii au incercat din rasputeri sa pastreze secretul asupra cercetarilor deoarece fiul victimei este ofiter superior al Serviciului de Protectie si Paza. Asasinul i-a furat victimei doar verigheta Luni dimineata, in jurul orei 8.00, Maria Besleaga din comuna Aroneanu, speriata ca vecina ei de vizavi, Minerva Luca (68 de ani), nu mai raspundea la telefon de doua zile, a incercat sa intre in casa. Poarta era insa ferecata. "Nu puteam nici sa trec peste gard, asa ca am intrat prin gradina, pe linga gardul cimitirului. Usa de la intrare era deschisa si am cautat in toate camerele. Am gasit-o pe Minerva in bucataria de vara, intinsa pe jos, pe spate, intr-o pozitie total nefireasca. Fata ii era acoperita cu o basma. Cind am ridicat basmaua am vazut ca fata era complet distrusa si vinata. Era cit pe-aici sa lesin. Nu stiu cine ar fi putut sa-i faca acest lucru", a declarat, pentru "Evenimentul zilei", Maria Besleaga. Dupa cum ne-a confirmat unul dintre ofiterii angrenati in ancheta, Minerva Luca a fost batuta groaznic cu un ceaun de tuci, pina cind si-a dat ultima suflare. Asasinul i-a luat doar verigheta de pe deget, asupra victimei gasindu-se suma de 18.000 de lei. Nici casa nu a fost ravasita, politistii excluzind pentru moment jaful ca mobil al crimei. Minerva, impreuna cu sotul ei, Constantin Luca, politist la IPJ Iasi, s-au stabilit la Aroneanu in urma cu 18 ani. Unicul fiu, Gheorghita Luca, are gradul de colonel si lucreaza la SPP. El a solicitat anchetatorilor sa lucreze discret pentru ca povestea sa nu ajunga in presa. Fostul politist Constantin Luca a decedat in urma cu doua luni. Principalul suspectat de crima de la Aroneanu este tinarul Vasilica Dascalu (17 ani). In casa parintilor sai, sub un pat, au fost gasiti pantaloni si adidasi stropiti cu singe. Angela Dascalu, mama baiatului, este divortata si are acum un prieten. "Prietenul meu l-a legat cu lantul pe baiat ca sa nu mai faca prostii. Ne-am saturat, fiindca satenii ne-au acuzat adesea ca baiatul meu fura si sparge case de oameni. Am gasit lantul rupt si pe Vasilica ia-l de unde nu-i", a spus Angela Dascalu. Baiatul a disparut de citeva zile, dar nimeni nu a reclamat acest lucru. El este cautat de o echipa operativa de la Serviciul Judiciar Iasi. Pentru haituirea fugarilor, politistii folosesc ciini special dresati. CATALIN DUMITRESCU Dupa ce l-a furat din spital ca sa-l foloseasca la cersit, pe post de accesoriu, Silvia Sirban a lasat un copilas sa moara de frig sub podet Un copil in virsta de 11 luni a murit dupa ce a fost abandonat sub un pod de catre o femeie care il rapise din Spitalul Judetean Neamt pentru a-l folosi la cersit, informeaza Inspectoratul General al Politiei. In data de 20 octombrie, Silvia Sirban (36 de ani), din Cracaoani-Neamt, bolnava de cancer, a mers la Sectia Oncologie a Spitalului Judetean Neamt pentru a obtine o adeverinta. Doctorul pe care-l cauta isi terminase deja programul. Femeia a pornit spre Sectia Pediatrie, decisa sa fure un copil cu care sa impresioneze apoi trecatorii in timp ce va cersi. In jurul orei 12.40, Silvia Sirban a intrat in Sectia Pediatrie, a trecut pe linga doua asistente carora le-a spus, in graba, ca a venit sa-si vada copilul, dupa care a rapit unul dintre baieti. Cu copilul furat, femeia s-a dus in fata Manastirii Bistrita, unde a inceput sa-l arate, dezbracat, credinciosilor. Din mila fata de micut, multi trecatori chiar i-au oferit femeii sume mari de bani. Spre seara, Sirban a plecat cu o masina de ocazie pina in satul Vaduri, unde avea o cunostinta. Cum copilul nu-i mai era de vreun folos, l-a abandonat sub un podet, invelindu-l cu o fata de masa pe care i-o daduse un preot de la Manastirea Bistrita. Dupa aproape o saptamina, copilul a fost gasit mort din cauza frigului. Anchetatorii au constatat ca, dupa disparitia copilului Cosmin Nitu din spital, personalul medical nu a anuntat politia. "La ora 13.00, cind mi-am inceput garda, am fost anuntat ca dupa Cosmin Nitu a venit mama sa si l-a luat acasa. Nu mi-am facut probleme, intrucit am mai intilnit cazuri de acest gen, in care parintii isi luau copiii acasa pentru citeva zile, dupa care ii aduceau inapoi. In 30 de ani de activitate am intilnit numai cazuri de abandonare a unor copii si nici unul de furt, asa incit nu m-am gindit ca ar putea fi vorba de asa ceva. Mai mult decit atit, copilul a fost luat din spital inainte de a-mi incepe eu garda", a declarat doctorul Radu Smicala corespondentului Mediafax. Parintii lui Cosmin, Ion si Adela Nitu, din Piatra Soimului, mai au o fetita in virsta de 12 ani, bolnava de SIDA, si un baiat in virsta de cinci ani, cu afectiuni cardiace. Alti trei copii ai familiei Nitu murisera in urma cu citiva ani din cauza unor afectiuni cardiace netratate corespunzator. Parintii sustin ca l-au abandonat pe copil in spital in speranta ca macar acesta sa fie sanatos si sa traiasca. Procurorii au emis pe numele Silviei Sirban un mandat de arestare preventiva, sub acuzatiile de omor si lipsire de libertate in forma calificata. 