 Pe Valea Frumoasei, Bucur a murit de bucurie Teodor Bucur, un barbat de 53 de ani, din comuna Sasciori, judetul Alba, a decedat la sfirsitul saptaminii trecute in timp ce se afla la pescuit impreuna cu un prieten. La un moment dat, in undita lui Bucur s-a prins o mreana de toata frumusetea, lunga de aproximativ o jumatate de metru. In incercarea de a scoate pestele, Bucur s-a emotionat brusc si a facut un stop cardiac. Infractul i-a fost fatal: decesul a survenit aproape instantaneu. Potrivit anchetatorilor, pescarul amator figura in evidentele medicale din comuna Sasciori ca fiind cardiac. LUCIAN DOBRATER Pentru ca i-a sunat celularul in direct Iulia Fratila, pusa pe tusa De saptamina trecuta, mai precis de joi, Iulia Fratila nu a mai aparut pe post, in calitate de prezentatoare a emisiunii matinale "Taifas", de la PRIMA TV. Initial, parea a fi vorba doar despre un banal concediu de odihna asa cum, dornic de a nu rasufla nimic in presa, ne-a declarat directorul de programe, Razvan Enache. Si totusi, nici ea si nici colegii ei nu au dorit ca lucrurile sa ramina asa, dovedindu-se a fi o echipa unita. Iulia a recunoscut ca a fost suspendata de pe post, pe o perioada nedeterminata, pe motiv ca, in timp ce prezenta, i-a sunat celularul. Faza pe care directorul de marketing, Mircea Crizeanu, nu a ratat-o, de acolo, din fotoliul sau. Imediat dupa emisiunea de miercuri, Iulia a primit un fax, prin care i se aducea la cunostinta ca este suspendata de pe post. In locul ei a aparut o pustoaica, pe nume Laura, care nu numara mai mult de 18 ani, iar minte nici ca are mai multa. Iulia continua, totusi, sa vina la serviciu, ocupindu-se insa de munca din spatele platoului de filmare. SIMONA ECOVOIU A trecut granita cu penisul imbracat in aur Lucratorii Biroului Vamal din Vama Veche au verificat simbata un autocar care venea din Turcia, in care au descoperit circa 170 de grame de aur, ascunse pe corpul cetateanului roman Ion Stanescu, din localitatea Ivesti, judetul Galati. Stanescu facea parte dintr-un grup de turisti romani care venea din Turcia cu un autocar al firmei Ozlem, cu numarul de inmatriculare 34 MYJ 22. Bijuteriile, in valoare de aproximativ 45.000.000 lei, au fost confiscate. Inedit este faptul ca Stanescu impachetase, in jurul penisului, bratarile, lantisoarele, medalioanele si inelele, sustinindu-le cu o cirpa legata de briu. ROBERT COSTESCU Firmele romanesti de transport de pasageri au declarat razboi vamesilor bulgari Cinci companii de transport romanesti, care asigura traficul de pasageri pe ruta Bucuresti-Sofia-Atena, au protestat oficial fata de coruptia la punctele bulgaresti de granita. Intr-o scrisoare adresata ministrului bulgar al transporturilor, Antoni Slavinski, oamenii de afaceri romani se pling de functionarii bulgari care cer mita si taxe ilegale, fara sa elibereze nici o chitanta pentru acestea din urma. "De mai multe ori ne-am plins ca trebuie sa platim mita functionarilor Departamentului general al drumurilor, dar situatia a devenit insuportabila", a declarat avocatul Puiu Tiberius, care reprezinta interesele celor cinci companii romanesti. Dupa el, Sofia nu respecta intelegerile convenite in cadrul intilnirilor trilaterale ale ministrilor de transport ai Bulgariei, Romaniei si Greciei. Pina in luna iunie, autoritatile bulgare nu eliberasera nici un permis de tranzit pentru companii romanesti, drept pentru care reprezentantii Departamentului general al drumurilor profita de acest fapt si colecteaza cite 300-400 de dolari tocmai din cauza ca documentul respectiv lipseste, si nici nu elibereaza chitante pentru aceste sume. Pina acum au fost astfel amendati peste 300 de soferi romani. PETIO PETKOV (Sofia) Despre "obligatiile" soferilor romani de a "plati" functionarilor bulgari sume mari pentru a putea tranzita tara vecina stiu toate companiile de transport romanesti care asigura traficul de pasageri spre Grecia sau Turcia. "Soferii cunosc tratamentul aplicat de bulgari si pleaca «pregatiti» in cursa", ne-au declarat ieri mai multi reprezentanti ai unor companii de transport pasageri, fara a putea spune ceva concret despre scrisoarea adresata ministrului bulgar al transporturilor. Declaratia lor a fost ulterior confirmata de conducerea Asociatiei Romane de Transporturi Rutiere Internationale, ARTRI. Ministerul Transporturilor de la noi nu are insa cunostinta nici despre faptul ca soferii romani sint obligati sa plateasca sute de dolari pentru a tranzita Bulgaria, nici despre exprimarea oficiala a vreunei nemultumiri a conducerilor companiilor de transport. MIHAELA BALEA Pentru ca nu mai vrea sa cinte, Lili Fedorca s-a facut prezentatoare In aceasta vara, interpreta de muzica pop Liliana Fedorca s-a hotarit sa vorbeasca mai mult si sa cinte mai putin. Astfel, ea este prezentatoarea spectacolului "Surprizele verii", show care are loc in fiecare seara la terasa New Orient din Mamaia. Decizia solistei este cu atit mai ciudata cu cit tocmai acum, dupa ce a "stationat" saptamini in sir in topul muzical european de la MCM, fiind singura romanca ce a reusit aceasta performanta, lumea se astepta sa vina in forta cu numeroase piese. Numai ca ea a considerat ca e mai bine sa adopte o alta tactica, atragind atentia nu prin concerte, ci prin lipsa lor. IUSTINA MUNTEANU Vizarea permiselor de portarma Intrucit vizarea permiselor de arma nu s-a finalizat la termenul stabilit, IGP a prelungit perioada respectiva cu inca 30 de zile. Daca pina la data de 30 august 2000 detinatorii de permise nu s-au prezentat pentru viza, li se vor anula permisele, conform art. 25 din Legea 17/1996. In aceste conditii, posesorii de arma sint obligati ca, in termen de zece zile de la data notificarii, sa doneze sau sa depuna spre vinzare, la o unitate specializata, armele si munitiile detinute.(A.G.) Dupa o lupta de doua ore, Ministrul apararii nationale a devenit doctor in turism Sorin Frunzaverde, ministrul apararii nationale, si-a sustinut ieri, la Timisoara, teza de doctorat. Experienta acumulata ca ministru al turismului l-a determinat sa aleaga acest domeniu pentru doctorat. Frunzaverde a prezentat lucrarea "Managementul dezvoltarii turismului zonal", timp de mai bine de doua ore. Comisia de doctorat condusa de prof. dr. Emil Cazan, decanul Facultatii de Stiinte Economice din Timisoara, i-a acordat in final ministrului apararii calificativul "foarte bine" si titlul de doctor. Proaspatul doctor in turism a fost insotit la examen de generalul Leucea, comandantul garnizoanei Timisoara. Acesta i-a asigurat spatele ministrului sau, dar nu a apucat sa-i sopteasca nimic. Doctorul Sorin Frunzaverde nu a vrut sa faca nici o declaratie presei, dar a invitat ziaristii la o tuica din zona turistica Banat. SERGIU MIAT 21.600.000 de lei - un an la gradinita Comisia de Evaluare si Acreditare a Invatamintului Preuniversitar a facut cunoscute cuantumurile taxelor anuale practicate de unitatile scolare particulare. Astfel, unele gradinite particulare nu percep nici un fel de taxa pentru micutii care se inscriu, cum este cazul Gradinitei Surorilor Providentei din Iasi, sprijinita financiar de biserica catolica, si la care accesul este permis tuturor copiilor, indiferent de religie. Cea mai mare taxa se plateste la Gradinita Lauder, unde cuantumul anual este de 21.600.000 de lei. In ciuda acestei taxe ridicate, in fiecare an aproximativ 200 de copii se afla pe lista de asteptare a gradinitei. La scolile postliceale, taxa variaza intre 2.400.000 de lei si 5.000.000 de lei pe an. In ceea ce priveste taxa anuala la liceele particulare, cel mai mic cuantum este cerut de Liceul "Don Orione" din Oradea, de numai 10.000 de lei pe an. Cei mai multi bani se platesc la Liceul International de Informatica din Bucuresti, unde taxa anuala este de 30.000.000 de lei. ROBERTA VORNICU Tragedie la Dumbravita: Doi copii s-au inecat sub privirile batjocoritoare ale celor de pe mal Doi copii de 14 ani s-au inecat duminica in lacul de acumulare de la Dumbravita, in timp ce se scaldau. Ei se aflau in apropierea gurii de deversare si au fost inghititi de ape dupa ce nisipul pe care stateau cu picioarele s-a surpat. Cu toate ca au strigat disperati dupa ajutor, in ajutorul copiilor nu a venit decit unul dintre zecile de pescari care se aflau pe mal. Ceilalti rideau si faceau semne obscene. Barbatul care le-a sarit in ajutorul copiilor a reusit sa salveze doua fete din grupul de patru copii care se scaldau in lac, ceilalti doi, un baiat si o fata fiind inghititi de ape. Cele doua fete care au scapat, una in virsta de 16 si cealalta de 18 ani, au fost internate la spitalul din Codlea, in stare de soc. Copiii inecati nu au fost gasiti pina ieri de echipajul de pompieri sosit de urgenta la fata locului. Nisipul de pe fundul apei s-a surpat brusc Pe la ora 14.00, Alina State, din Zarnesti, si Dumitru Nicolae Fraciu, din Dumbravita, au intrat in apa sa se scalde impreuna cu sora si cu verisoara fetei, Cristina Loredana State, 16 ani, si Ramona Carausu, 18 ani. Cum apa nu era prea adinca, cei patru copii s-au indepartat de mal, lasindu-se purtati de valuri. Cu toate ca, dintre cei patru, doar baiatul stia sa inoate, copiii s-au apropiat de deversorul barajului, fiind incurajati de faptul ca simteau inca fundul lacului sub picioare. Cristina Loredana State, sora fetei inecate ne-a povestit ca, dintr-odata, nisipul pe care stateau s-a surpat sub picioarele lor, fiind brusc inghititi de ape. "Ne-am speriat si am inceput sa strigam dupa ajutor, dar toti cei de pe mal rideau si ne faceau semne obscene. Eu stiu doar atit ca am inceput sa inghit apa, in timp ce dadeam din miini disperata, dupa care imi mai aduc aminte ca m-am trezit pe mal, iar linga mine era cineva care ma certa. Cind am intrebat unde este sora mea mai mica, mi-a spus ca e in apa", povesteste sora fetitei inecate. "Un pescar si-a batut joc de noi, intinzindu-mi un deget si spunindu-mi sa ma salvez singura" Cealalta fata, Ramona Carausu spune ca stia sa inoate putin si a reusit sa se mentina la suprafata, vazind, in timp ce striga dupa ajutor, cum ceilalti sint inghititi de ape. "Am strigat cit am putut dupa ajutor, dar toti cei de pe mal rideau. De noi s-a apropiat si un barbat, un pescar, care insa si-a batut joc de noi, intinzindu-mi un deget si spunindu-mi sa ma salvez singura. Singura care ne-a luat in seama a fost o femeie de pe mal, sotia altui pescar, care l-a trimis pe sotul ei sa ne salveze. Intii a scos-o pe Loredana, iar mie imi spunea sa nu ma mai tin de el, ca ne inecam amindoi. A fost inspaimintator", povesteste Ramona. Copiii inecati nu au fost inca gasiti. Dupa ce le-a salvat pe cele doua fete, pescarul a incercat sa se scufunde in locul in care intrasera la fund ceilalti doi copii, dar nu a reusit sa-i gaseasca. Potrivit relatarii martorilor oculari, baiatul, care stia sa inoate, a fost inghitit de ape cind a incercat sa o salveze pe fata de 14 ani, impreuna cu care s-a si inecat. Cele doua fete salvate au fost duse imediat la spital de o masina a Salvarii. Ele au avut de suferit din cauza cantitatii mari de apa pe care au inghitit-o in timp ce se zbateau sa se salveze. Acum viata lor este in afara oricarui pericol, dar se mai afla inca in starea de soc provocata de tragica intimplare petrecuta duminica. Cu toate ca o echipa operativa a Pompierilor a sosit imediat la fata locului, iar citiva militari au incercat sa-i scoata la suprafata pe cei doi copii cu ajutorul rangilor si al fringhiilor cu ancore, incercarile lor au fost sortite esecului. Cum in Brasov nu exista echipe de scafandri profesionisti care sa-i caute pe cei inecati, in prezent, toate sperantele parintilor sint puse in grupul de sateni care continua cautarile cu cele doua ambarcatiuni puse la dispozitie de ferma piscicola din apropierea barajului. IOANA CERNA Antrax la Satu Mare In localitatea Boinesti, judetul Satu Mare, a fost depistat duminica primul caz de antrax, transmite MEDIAFAX. Intrucit analizele efectuate de reprezentantii Directiei Sanitar-Veterinare (DSV) Satu Mare au confirmat prezenta virusului antracis, animalul mort a fost ingropat si stropit cu clor, iar pasunea a fost arsa cu motorina. Alte 91 de animale care pasteau in aceeasi zona sint, in prezent, in carantina si vor fi supuse unei campanii de dezinfectare. Reprezentantii DSV Satu Mare sustin ca ultimul caz de antrax din judet a fost inregistrat in urma cu trei ani, dar au avertizat ca virusul care provoaca boala poate supravietui timp de 55 de ani. Atit la om, cit si la animal, antraxul se trateaza cu antibiotice si ser carbunos. Cetatenii trebuie sa cumpere carne doar din piete autorizate si, in cazul sacrificarii unor animale in gospodarie, sa verifice carnea in laborator inainte de consum. Primaria a aminat demolarea terasei lui Nicolae Tomoiala La o zi de la moartea barbatului care si-a dat foc vineri pentru a impiedica angajatii municipalitatii sa-i demoleze terasa ridicata ilegal, reprezentantii Primariei Municipiului Tirgu-Jiu au declarat ca nu stiu, deocamdata, cind va fi reluata operatiunea de demolare. Primaria asteapta o decizie in acest sens de la executorul judecatoresc Ion Pasarin, cel care a dispus vineri demolarea cladirii construite pe terenul vecinilor lui Nicolae Tomoiala. Acesta a murit duminica, la doua zile dupa ce a suferit arsuri grave pe aproape toata suprafata corpului si urmeaza sa fie inmormintat astazi de familia sa care continua sa acuze municipalitatea de moartea lui Nicolae. La rindul sau, primarul Florin Circiumaru a acuzat politia, spunind ca reprezentantii sai puteau sa fie mai fermi in a-l opri pe Tomoiala sa se stropeasca cu benzina si sa-si dea foc. Pina ieri, politia nu a raspuns acuzatiilor formulate de primarul municipiului. Pompierii militari considera insa ca, daca ar fi fost solicitati din timp pentru a interveni in acest caz, drama nu s-ar mai fi produs. Reprezentantii autoritatilor care au condus operatiunea de demolare nu au banuit insa ca Tomoiala isi va duce la indeplinire planul si se va autoincendia. CLAUDIA TIPLUICA Evaluare instant La Facultatea de Administratie Publica, rezultatele concursului se afiseaza a doua zi Departamentul de Administratie Publica este singura facultate din cadrul Universitatii Bucuresti care organizeaza admitere numai pe baza mediei de la bacalaureat. Inscrierile vor avea loc in perioada 21-27 august, rezultatele finale urmind a fi afisate a doua zi. Taxa de inscriere este de 400.000 de lei. La aceasta facultate s-au scos la concurs 50 de locuri fara taxa si 200 de locuri cu taxa, cuantumul anual fiind de 400 de dolari, in lei, la cursul zilei. La Universitatea Bucuresti, taxa de inscriere pentru admitere variaza intre 400.000 si 500.000 de lei, fiecare facultate avind dreptul sa-si stabileasca singura valoarea acesteia. In afara de locurile de la buget, pe toata universitatea sint urmatoarele locuri cu plata: Biologie - 25 locuri; Chimie - 30; Filosofie - 60; Geologie - 20; Istorie - 25; Jurnalistica si Stiintele Comunicarii - 25; Litere - 100; Limbi Straine - 30; Matematica - 100; Psihologie - 50; Sociologie - 25; Asistenta Sociala - 25; Stiinte Politice - 60 (cite 20 de locuri pentru fiecare dintre sectiile de limba franceza, engleza si romana). ROBERTA VORNICU Trasnetul a bagat spaima in turistii de pe litoral Un trasnet deosebit de puternic a provocat o adevarata drama, duminica, in jurul orei 18.00, printre turistii de pe plaja din Mamaia. Cinci persoane au cazut ca secerate, in acelasi moment, in trei locuri diferite de pe plaja. Petre Ignat, 41 ani, din Onesti, se cazase duminica dupa-amiaza impreuna cu sotia si cei doi baieti la Hotel "Doina". Baiatul cel mare a ramas la hotel, iar cel mic, Gabriel, in virsta de 5 ani, a plecat cu parintii pe plaja, la o plimbare, cind trasnetul, deviat dintr-o umbrela, i-a lovit pe toti trei. Din fericire, cel mai putin afectat a fost copilul, care se afla cu numai un pas in urma tatalui. In schimb, Petre Ignat a suferit un stop cardio-respirator si arsuri de gradul I si II pe abdomen si pe coapse. El este internat acum in Sectia de Terapie Intensiva a Spitalului Clinic Judetean Constanta. Faptul ca se mai afla in viata se datoreaza unor persoane de pe plaja care i-au facut masaj cardiac si respiratie gura la gura. Violeta Ignat, 33 ani, sotia lui Petre, a suferit o parestezie a membrelor inferioare si arsuri de gradul I si II pe coapse si abdomen. Si ea a fost internata in Sectia de Cardiologie a aceluiasi spital. O alta victima a trasnetului, Camelia Levinta, 26 ani, din Bucuresti, se afla la citiva metri de familia Ignat. Ea se uita la colegii ei cum se joaca in apa, cind a lovit-o trasnetul drept in cap. Fata a intrat in convulsii si a fost purtata pe brate de colegi pina la Hotel "Flora", de unde a dus-o Salvarea la spital. A fost diagnosticata cu afazie temporara (mutism), din cauza socului psihic. La fel ca si Violeta, Camelia a fost tinuta sub observatie peste noapte, iar spre dimineata, pentru ca starea ei nu s-a imbunatatit, a fost internata la Sectia de Neurologie. Victor Nichifor, 30 ani, din Cimpina, se afla la mare cu sotia si fetita in virsta de doi ani. El alerga pe malul marii cind a fost lovit de trasnet, pe plaja din apropierea Hotelului "Perla". A suferit o parestezie temporara a membrelor inferioare. Nichifor a fost internat si el in Sectia Medicala a spitalului din Constanta. GINA ANTON Harley Davidson facut in casa Prietenul "constructorului" Alin Popa si-a botezat gemenii cu cele doua nume ale marcii Alin Popa are o mare pasiune: motocicletele. Mai mult de un an a slefuit, a confectionat la strung piese si suruburi ca sa-si vada visul cu ochii. Toate acestea le-a facut singur, spre disperarea prietenei sale si a parintilor. Mama lui Alin trebuie sa aiba grija sa nu deranjeze sutele de suruburi aflate prin toata casa atunci cind face curatenie. Dupa opt ore de munca pe zi, Alin a ajuns in faza finala: cea a finisajelor. Modelul de motocicleta ales de Alin a fost Harley Davidson. El nu a furat patentul, ci s-a inspirat mai degraba din designul motocicletei. A tinut cu tot dinadinsul ca motorul lui sa-l concureze pe cel american. "Motocicleta a fost construita in totalitate de mine. Am adaptat un rezervor de sase litri, am unit coturile, le-am cromat, am facut o toba de inox si mai am de montat telescoapele pe care nu le-am putut construi eu, asa ca mi le trimit niste prieteni din Ungaria, de la o motocicleta mai veche", marturiseste Alin, care a tinut cont de orice amanunt studiat prin prospecte si reviste. A folosit mult inox, iar cauciucurile noii sale motociclete le-a umplut cu metal. Pentru o mai buna stabilitate, zice. Stabilitatea este foarte importanta, pentru ca Alin crede ca motorul sau va putea ajunge sa-l poarte si la 200 km/h. Motocicleta lui Alin va fi galbena si va avea pictate flacari de culoare rosie. Fisii de piele si placute de inox vor fi montate pe caroserie, si asta cit mai aproape de modelul initial: Harley. Ceea ce-i mai ramine de facut este sa o inscrie in circulatie, si acest lucru, crede el, ii va lua mult timp din cauza birocratiei. Inainte de Harley a fost MZ Daca ai ca pasiune motoarele, trebuie sa ai si ceva bani prin buzunare. Ca sa cumperi o motocicleta ai nevoie de citeva mii de dolari. Pina sa-i vina ideea de a-si construi singur o motocicleta, Alin Popa a inceput sa achizitioneze motociclete vechi, construite inainte si imediat dupa razboi. Asa s-a intimplat si cu batrinul sau MZ cu atas, vechi de 60 de ani. Pe acesta Alin l-a cumparat de la un batrin din Cimpia Turzii, la un pret de nimic. L-a reconditionat, l-a vopsit frumos, iar acum "prinde" cu el si 120 kilometri la ora. In afara de MZ, Alin Popa mai are inca doua motoare, la fel de batrine, dar in stare de functionare. In fiecare weekend, in Cheile Turzii rasuna zgomotul motoarelor vechi si al metalelor grele Alin Popa nu este insa singurul pasionat de motoare vechi din Cimpia Turzii. In fiecare weekend, in munti, la Cheile Turzii, nu e chip sa bei o bere in liniste, la iarba verde. Un grup de rockeri, alcatuit din cel putin o suta de persoane, isi ambaleaza nonstop motoarele de sute de cai putere. Zi si noapte, in Cheile Turzii rasuna motoarele si muzica rock. Si nici un motor nu este mai nou de 30 de ani. Pentru ca pe sosea este mai riscant, intrecerile intre motociclisti sint mai palpitante cind se desfasoara pe dealurile din preajma Cheii. Mai ales ca multi dintre ei nu au permise de condus, dar mai ales nu au motocicletele inscrise in circulatie. Harley si Davidson, gemenii cu nume de motocicleta Daniel este unul dintre prietenii lui Alin. El este mindru de gemenii lui, carora vrea sa le transmita pasiunea pentru motoare. Asa ca la nastere au primit doua nume foarte sugestive: Harley si Davidson. Asa ca micutii de cite sase ani sint nelipsiti de la reuniunile rockerilor din Cheile Turzii. Probabil ca nu exista copii mai "doxati" in domeniul motoarelor decit gemenii lui Daniel. Alin Popa si-a vazut visul cu ochii la 27 de ani. Are acum in curte o motocicleta care, spune el, poate concura ca design si viteza cu orice motocicleta fabricata in strainatate. Motocicleta lui Alin este facuta insa cu mijloace rudimentare, fiecare surub in parte fiind confectionat manual. Aceasta motocicleta are insa in plus fata de cele facute in serie mult din sufletul celui care a construit-o. ANDREI PETRULE Litoral 2000 Noaptea fetelor indraznete la Jupiter "Captain Mondy's Club", cea mai tare discoteca din statiunea Jupiter, a gazduit duminica seara o initiativa indrazneata menita sa sparga tiparele obisnuintei. Sub genericul "Noaptea fetelor", reprezentantele sexului frumos au beneficiat de reducere la intrare, au consumat bauturi la jumatate de pret si, instigate de Maestrul de Ceremonii Flori de plumb, au putut participa la un concurs de strip-tease. Incepind cu ora doua noaptea, discoteca a intrerupt acordurile frenetice de house si rave si s-a purces la concursul de aruncat textile cu lentoare, iar sase tinere s-au incumetat sa urce pe bar, in ovatiile unei multimi intaritate la maximum. "Incalzirea", compusa din miscari lascive si unduiri ametitoare ale trupurilor incinse, s-a desfasurat pe ritmurile melodiei "Sexy, sexy, stiu ca ma vrei", dupa care s-a trecut la concursul efectiv, avind ca fond sonor bine cunoscuta "You can leave of your hat on". Ademenite de premiul pus in joc, o sticla de Martini, fetele au pornit sa se legene indracit, aducind clientela de la "Captain Mondy's" in extaz. "Vreau sa vad sini", le stimula animatorul concursului pe competitoare, in timp ce una dintre cele mai temerare, o pustoaica dotata cu un fizic de exceptie, a socat asistenta renuntind mai intii la bikini, aruncati cu nonsalanta, impreuna cu telefonul mobil, in publicul care a receptionat obiectele de parca erau tricoul sau jambierele lui Zinedine Zidane. In mod paradoxal, aleasa publicului a fost o tinara care nu renuntase la vesminte, dar probase o neobisnuita capacitate de a se undui precum o trestie. (A.V., H.G.) Cei mai tari rolleri din Romania s-au confruntat la Venus Superconcursul organizat de "Coca-Cola" si "Evenimentul zilei" pe plaja de la Venus a tinut turistii cu sufletul la gura Finala concursului de patine cu rotile organizat pe terasa "Callatis 2000" din Orasul Berii a reunit cei mai talentati patinatori de pe litoral. Sponsorizat de "Coca-Cola", "Yogho! Yogho!", "O'Neill", "Rossignol" si "Evenimentul zilei", concursul a reusit sa-i smulga de pe cearsafuri pe cei mai impatimiti amatori de plaja din Venus. Publicul a urmarit cu respiratia intretaiata evolutiile incredibile ale rollerilor. Salturile de citiva metri, rostogolirile de pe trambuline, alunecarile spectaculoase pe balustrada au fost rasplatite cu aplauze furtunoase si urale din partea sustinatorilor aflati in delir. Evolutiile concurentilor au fost presarate si de cazaturi si lovituri la coate si genunchi dar, din fericire, nici unul dintre protagonisti nu a abandonat competitia. In aclamatiile admirative ale fanilor, frumoasele fete din echipa de promovare a "Evenimentului zilei" i-au premiat pe cei mai buni patinatori cu tricouri, sepci si produse ale sponsorilor Festivalului "Callatis 2000". TUDOR DUMITRESCU 