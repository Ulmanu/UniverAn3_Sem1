 Fiindca vrea sa dumireasca populatia cum se aplica impozitul pe venitul global, Remes a infiintat Telefonul contribuabilului Ministrul finantelor nu se dezminte: apelurile nu sint gratuite! In perspectiva introducerii impozitului pe venitul global, intrat in vigoare de la inceputul acestui an, Eugen Gheorghe Nicolaescu, secretar general al Ministerului Finantelor, a declarat ieri ca in perioada imediat urmatoare institutia pe care o reprezinta va incerca sa perfectioneze legaturile intre diferitele componente ale bazei de date utilizate in implementarea impozitului. Pentru realizarea unei baze de date cit mai reala a tuturor contribuabililor, Ministerul Finantelor (MF) a elaborat un ordin privind schimbul de informatii pentru actualizarea datelor sale cu informatii de la Ministerul de Interne. Totodata, a fost aprobat cadrul organizatoric si specificatia informatiilor care fac obiectul schimbului de date intre Directia Generala tehnologia informatiei din MF, pe de o parte, si Directia de evidenta a populatiei si Directia Generala de pasapoarte, straini si probleme de migrari din Ministerul de Interne, pe de alta parte. Nicolaescu a anuntat ca, in perspectiva introducerii in bune conditii a impozitului pe venit, MF va extinde campania sa de educare a populatiei prin intermediul mass-media. Totodata, MF va facilita accesul contribuabililor la informatiile de ordin fiscal. In cadrul MF a fost deja infiintat "Telefonul contribuabilului" (411.40.32; 411.40.33; 411.40.48, program 9.00-16.00), unde persoanele fizice si juridice pot solicita informatii si clarificari privitoare la aplicarea Ordonantei 73/1999 in concordanta cu normele si ordinele elaborate de minister. Conducerea MF a dispus, la nivel teritorial, anumite masuri privind instruirea si informarea platitorilor de salarii si de venituri asimilate salariilor si a cerut directiilor sale si Controlului Financiar de Stat din toata tara sa elaboreze programe de lucru cu contribuabilii. In acest mod, MF spera ca vor fi clarificate anumite aspecte legale in cazul contribuabililor care obtin venituri din activitati independente (comercianti, meseriasi etc.) precum si prin cedarea folosintei bunurilor (inchiriere, subinchiriere, arendare). De remarcat faptul ca, in anii urmatori, Ministerul Finantelor va extinde aria impozitarii, incercind sa obtina resurse bugetare din orice fel de venituri obtinute de catre contribuabili. OVIDIU ZARA Vesti bune de la Salzburg: Economia de piata romaneasca are sprijinul partenerilor europeni Comunitatile europene sint interesate sa contribuie financiar la recistigarea credibilitatii externe a Romaniei cu conditia ca tara noastra sa continue procesul de reforma, a anuntat premierul Mugur Isarescu, aflat la Salzburg, unde s-a desfasurat, joi si vineri, forumul economic al tarilor din Europa centrala si de est. Premierul roman a aratat ca, in cadrul discutiilor care au avut loc, oficialii europeni au reliefat complexitatea procesului de extindere a Uniunii Europene si "faptul ca sintem cu totii in Europa si este important ca cei integrati mai putin sa fie stimulati pe diverse cai sa grabeasca acest proces". In acest context, Mugur Isarescu a anuntat ca au fost abordate si citeva probleme legate de proiectele de investitii in infrastructura pe care Germania intentioneaza sa le initieze in Romania, in cadrul Pactului de Stabilitate in Balcani. Prezentind concluziile intrevederii avute la Salzburg cu coordonatorul Pactului de Stabilitate, Bodo Hombach, premierul Isarescu a declarat ca acesta "a inteles ca economia romaneasca este ca o locomotiva gata sa porneasca". Potrivit primului-ministru, oficialul european a mai aratat ca, in acest scop, este absolut necesar ca pietele de desfacere si mecanismul investitiilor sa functioneze corect in Romania, iar partenerii europeni sint dispusi sa ne acorde tot sprijinul in acest sens. OANA VLASCEANU Dupa ce a semnat ca primaru' contractul de cautiune, Camenco Petrovici vrea sa ia apararea CEC-ului in procesul cu SOV Invest Instanta comerciala a Tribunalului Bucuresti a acordat un nou termen de judecata pentru data de 11 iulie a.c. in procesul CEC-FNI-SOV Invest, privind legalitatea contractului de garantare dintre CEC si SOV Invest. Camenco Petrovici, fostul presedinte al CEC, a cerut, ieri, printr-o adresa scrisa, sa intervina in procesul FNI-CEC-SOV Invest, care a avut un nou termen de judecata la Tribunalul Bucuresti. Fostul presedinte al CEC a formulat aceasta cerere de interventie in favoarea institutiei pe care a condus-o. O alta cerere de interventie in cadrul acestui proces a fost depusa de statul roman, dar avocatii nu au luat cunostinta inca de continutul acesteia. Avocatul SOV Invest a remis, vineri, instantei o serie de acte intocmite in replica la actiunea formulata de catre CEC. Avocatul Asociatiei Investitorilor FNI a declarat ca solicitarile de interventie pot fi depuse, in cadrul procesului, pina la sfirsitul dezbaterilor pe fond. CEC a solicitat instantei anularea contractului incheiat de Camenco Petrovici cu SOV Invest, privind garantarea investitiilor FNI. Valabilitatea acestui contract a fost contestata permanent de guvern.(G.T.) Reteaua teritoriala FPS se va transforma intr-o societate pe actiuni Acelasi FPS va fi proprietarul noii firme Presedintele Fondului Proprietatii de Stat, Radu Sirbu, a declarat ieri la Cluj ca pentru trimestrul III al anului curent este prevazuta o ultima restructurare a Fondului, in urma careia probabil se va renunta la reteaua teritoriala. Aceasta ar urma sa se transforme intr-o societate pe actiuni detinuta de FPS. Pina atunci, cert este ca, in urma cu citeva zile, Consiliul de Administratie al FPS a aprobat un nou program de restructurare a institutiei. In urma restructurarii, care va fi aplicata din 1 august, din cei 1.150 de angajati ai Fondului vor mai ramine 1.028. Mai multe directii ale FPS au fost transformate in servicii, iar pe segmentele legate de post-privatizare si juridic vor fi angajate inca 30 de persoane. "S-au incheiat in anii trecuti o serie de contracte care ne permit cu greu sa le urmarim, iar pe de alta parte avem pe rol 3.850 de dosare in afara celor de la Curtile de Arbitraj din Bucuresti, Paris sau Londra", a motivat Radu Sirbu decizia luata de CA al FPS. BOGDAN STANCIU De bine ce s-a privatizat, Cel mai mare abator din Ploiesti si-a inchis "temporar" portile Recent, pachetul majoritar de actiuni al societatii ploiestene IANCF SA (70%) a fost cumparat de Societatea Gold Chain SRL Bucuresti. SC INACF SA, pina acum citiva ani cel mai mare abator din Ploiesti, a ajuns la limita inferioara a desfasurarii activitatii. Dupa ce a fost scos la licitatie si cumparat de firma bucuresteana, s-a analizat situatia economico-fianciara si s-a ajuns la concluzia ca abatorul cel mai mare din Ploiesti, situat in imediata apropiere a oborului si a Spitalului de Boli Dermato-Venerice nu mai este deloc rentabil si ca mentinerea unei asemenea capacitati de productie este absolut imposibila. Deocamdata, patronii libanezi ai Firmei Gold Chain SRL au hotarit sa suspende temporar activitatea societatii. Ca urmare, din cei 57 de salariati care au fost preluati o data cu cumpararea abatorului, vor fi disponibilizati 41. Cei 16 care vor ramine in serviciu se vor ocupa de conservarea cladirilor si a utilajelor aflate in patrimoniul INCAF. Ani la rind, sectia frigorifica a fost inchiriata Ani de-a rindul, doar sectia frigorifica a inregistrat un oarecare profit datorita faptului ca spatiile au fost inchiriate in proportie de circa 75%, iar in urma incasarii contravalorii chiriilor INCAF incasa in jur de 500 de milioane de lei lunar. Anul 1999 a fost incheiat in ansamblu cu un deficit de circa doua miliarde de lei, INCAF nereusind pina in prezent decit sa vind abatorul din orasul Valenii de Munte. Dupa ce a chizitionat abatorul, conducerea Gold Chain SRL nu a gasit alta solutie decit suspendarea temporara a activitatii abatorului si fabricii de preparate din carne. Salariatii care vor fi disponibilizati vor beneficia de plati compensatorii. Cei trimisi in somaj vor putea trai cu speranta ca, atunci cind se va gasi o posibilitate de reluare a activitatii, vor fi reangajati. VIOLETA STOICA De azi, Convorbirile telefonice s-au scumpit cu aproape 8 la suta Pretul serviciilor de telecomunicatii a crescut incepind de astazi, 1 iulie 2000, in medie cu 7,37 la suta. Astfel, un impuls telefonic costa 595 lei, comparativ cu 550 lei pina in prezent. De asemenea, tariful abonamentului pentru linia individuala cu 100 de impulsuri incluse s-a majorat la 124.000 lei, cel pentru linia individuala cu 50 de impulsuri incluse - 99.000 lei, iar cel pentru linia individuala fara impulsuri incluse - 71.000 lei. Tariful pentru linia cuplata cu 100 impulsuri incluse a crescut la 103.000 lei, pentru linia cuplata cu 50 de impulsuri incluse - 78.000 lei, iar pentru linia cuplata fara impulsuri incluse - 49.000 lei. Structura palierelor orare si a variantelor de abonament pentru abonatii persoane fizice ramine neschimbata, respectiv cu 100, 50 sau fara impulsuri incluse. Pentru convorbirile interurbane de la posturile publice cu cartela un impuls costa 840 lei, iar pentru convorbirile internationale pretul unui impuls este de 2.300 lei. Tarifarea convorbirilor internationale de la posturi fixe se face la 6 secunde. In relatia RomTelecom - reteaua de telecomunicatii mobila se mentine actuala reglementare, de 8 impulsuri pe minut. Conducerea RomTelecom sustine ca noua majorare de tarif a fost decisa ca urmare a evolutiei inflatiei si a deprecierii monedei nationale in raport cu dolarul american. Reamintim ca ultima majorare de tarife in medie cu 17,2 la suta a avut loc in luna aprilie a acestui an. MARIA DANILIUC Plati direct prin bancomat Banc Post lanseaza "Contul total" si "SmartTel SMS" Banc Post lanseaza, pe data de 3 iulie, in premiera pe piata bancara romaneasca, "Contul total" si serviciul "SmartTel SMS". "Contul total" este un pachet integrat de servicii destinat persoanelor fizice care permite posesorilor de carduri Banc Post sa initieze plata facturilor la serviciile de telefonie (in prima faza pentru abonatii Dialog, iar intr-o perioada foarte scurta si pentru abonatii altor operatori de telefonie) direct de la automatele de extragere a numerarului (ATM-uri) apartinind bancii. Plata se va face din contul de card al clientului in contul prestatorului de servicii. Prin intermediul ATM-ului, posesorul cardului Banc Post va alege, conform meniului, societatea catre care va face plata si suma aferenta. De asemenea, serviciul ofera titularului de card posibilitatea alimentarii tot prin ATM a contului curent personal, pentru plata altor servicii (incalzire, energie etc.). Totodata, titularii unui astfel de cont vor putea obtine si o descoperire de cont egala cu veniturile realizate si in functie de bonitatea acestora. Serviciul "SmartTel SMS" ofera clientilor bancii, titulari ai unui cont curent si/sau de card (Ultra, Prospera, Suprema si Millenium), posibilitatea transmiterii situatiei soldului contului personal direct pe ecranul propriului telefon mobil sub forma de mesaje text SMS. Formind numarul 681 de pe propriul telefon mobil, informatia dorita se obtine in cel mai scurt timp. Inscrierea la acest nou serviciu se face la ghiseele Banc Post din toata tara. Serviciul "SmartTel SMS", sub licenta Universal Card Systems, este oferit in acest moment doar utilizatorilor de terminale mobile Dialog, urmind ca in scurt timp sa fie disponibil si pentru abonatii altor operatori de telefonie mobila. (G.T.) Cu acordul Fondului Proprietatii de Stat, SIF-urile isi intaresc pozitia la BCR Consiliul de Administratie al FPS a aprobat compensarea, de catre FPS, a cotelor de capital social detinute de Societatile de Investitii Financiare la Banca Agricola, in vederea solutionarii litigiului din justitie initiat de SIF Oltenia si salvarea de la faliment a bancii, prin continuarea procedurilor de privatizare, conform acordurilor guvernului cu institutiile financiare internationale, informeaza FPS. Depunerea ofertelor finale pentru privatizarea Bancii Agricole a fost aminata pentru inceputul lunii august, pentru a putea fi rezolvate problemele legate de capitalul social al bancii aparute intre Fondul Proprietatii de Stat si cele cinci societati de investitii financiare. Reprezentantii Fondului Proprietatii de Stat si ai celor cinci societati de investitii financiare au stabilit recent ce societati din portofoliul FPS vor fi cesionate acestora, in schimbul actiunilor detinute de SIF-uri la Banca Agricola. Actiunile detinute de SIF-uri se ridica la o valoare de aproximativ 55 miliarde lei pentru fiecare dintre cele 5 SIF-uri. Bineinteles, valoarea actiunilor este cea stabilita inainte de diminuarea capitalului social al bancii fara aprobarea Adunarii Generale a Actionarilor (AGA), decizie care a fost contestata de SIF-uri in instanta. SIF Oltenia a actionat in justitie FPS dupa ce AGA al Bancii Agricole a aprobat in iarna, la solicitarea Fondului, acoperirea pierderilor bancii prin reducerea capitalului social de la 1.081 de miliarde de lei la 108 miliarde de lei. Radu Sirbu afirma ca SIF Oltenia a folosit un "pretext formal", si anume ca FPS nu a facut publica in totalitate deciza AGA. "Decizia AGA a fost publicata in Monitorul Oficial, deci nu au dreptate, insa pina acum doua instante au dat cistig de cauza SIF-ului, ceea ce ne-a obligat sa facem recurs extraordinar la Curtea Suprema de Justitie", a explicat recent Radu Sirbu. Propunerile initiale dintre SIF-uri si FPS vizau ca in acordul de compensare sa fie cuprinse actiuni de cite 5 miliarde de lei pentru fiecare SIF la Banca Comerciala Romana, iar pentru restul de 50 de miliarde lei la Sidex. SIF-urile nu au agreat insa aceasta decizie deoarece cele 50 de miliarde lei la Sidex le-ar fi asigurat un pachet de minimum 1% din actiuni, ceea ce ar fi fost egal cu zero. Tocmai de aceea cea de-a doua lista trimisa de SIF-uri spre aprobarea FPS contine o alta serie de societati, tot cu pierderi si neperformante preluate de Agentia de Valorificare a Activelor Bancare, dar unde preluarea unui pachet de actiuni ar acorda si SIF-urilor dreptul la decizii. GABRIELA TINTEANU BNR lupta pentru dobinzi de 30-40 la suta Dupa ce timp de o saptamina Banca Nationala a Romaniei a intervenit pe piata monetara pentru a calma trendul crescator al dobinzilor, spre final, BNR a luat depozite pe o zi tocmai pentru a stopa scaderea dobinzilor. Astfel, daca la inceputul saptaminii exista o anumita presiune pe piata monetara, in conditiile in care dobinzile depaseau nivelul de 40%, spre finalul saptaminii nivelul acestora a coborit la 30-32% la depozitele pe o zi si la 35-40% pentru o saptamina. Pe fondul scaderii dobinzilor insa a inceput cumpararea de valuta. Cu toate acestea, cursul de schimb al monedei nationale si-a continuat deprecierea in aceasta saptamina in raport cu toate cele trei valute importante pentru schimburile comerciale ale tarii noastre. Daca luni cotatia dolarului la cursul oficial al BNR a fost de 21.230 lei, cursul anuntat de banca centrala pentru vineri a fost de 21.317 lei pentru un dolar. Moneda nationala s-a depreciat cu 87 de unitati.(G.T.) 