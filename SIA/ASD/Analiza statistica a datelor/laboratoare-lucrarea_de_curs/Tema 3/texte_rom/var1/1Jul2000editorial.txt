 A venit vremea lui Seneca ______________________________________________________________________ Adeseori, in disperare de cauza, ne intrebam ce e de facut pentru a iesi din situatia nenorocita in care ne aflam. Nu cred ca exista roman care, in putinele momente de ragaz, sa nu se intrebe, pina la obsesie, ce sa fac? Si ce sa facem? Ne trebuie bani, calculatoare, drumuri, telecomunicatii, sedii, legi, oameni, expertiza. De fapt, nu avem nimic altceva decit natura, prejudecati si foarte multe intreprinderi cu care nu stim ce sa facem. De unde sa incepem? De la legi? Pentru legi ne trebuie parlamentari si politicieni. De la drumuri? Pentru ele avem nevoie de bani, de proiectanti, de utilaje, de licitatii mai putin masluite. Ba chiar de stiinta de a le folosi. Geaba facem o autostrada daca unii baga turmele de oi pe ea ca sa ajunga mai repede in comuna vecina. Sau aduc vitele sa pasca iarba de pe spatiile verzi care separa benzile. Sau intra cu camioane din care curge beton sau carora le zboara rotile. Totul e atit de complicat incit orice gind sfirseste vijiind prin creier. Unii nu mai rezista si ori dau bir cu fugitii, ori cedeaza intr-o isterie obositoare. Ce e de facut? Inainte de a incerca sa ne raspundem la o asemenea intrebare banala, dar totodata incuietoare, ar trebui sa ne aducem aminte ca altii au fost in situatii mult mai dificile. Si nemtii, si rusii, si polonezii, in anii de dupa al doilea razboi mondial, au dus-o mult mai greu. Ce-au facut rusii si polonezii am facut si noi, si uite unde am ajuns. Ce au facut nemtii dupa razboi? S-au apucat cu calm sa aleaga si caramizile intregi si jumatatile din moloz. Sa faca ordine si sa reconstruiasca tot ce era distrus. Au mincat doar cartofi, salvind ochiurile din care ies muguri, si au inceput, catinel-catinel, sa se ridice. Sa-si faca alte case, sa-si repare fabricile si sa produca. Germania de azi n-a fost adusa cu avionul din alta parte. A fost ridicata bucata cu bucata, caramida cu caramida, pavela cu pavela, intr-o munca surda, disciplinata, plina de privatiuni in perioada de inceput, asa cum a fost ridicata si Japonia. Miracolele economice de acum se intind peste paminturi care, dupa razboi, nu erau bune nici de semanat porumb si ceapa. Poate ca exemplul acestor popoare e prea indepartat in timp pentru a-i insufleti pe compatriotii nostri. Poate ca ce s-a intimplat anul trecut in sudul Frantei ii va impresiona mai mult. Un petrolier a pierdut o cantitate enorma de titei in apropierea coastei. Mizga neagra s-a intins peste plaje, peste stinci, a ucis pasarile, pomii si copacii. Stiti ce s-a intimplat dupa prima curatenie facuta de autoritati? Primarul i-a chemat pe localnici cu maturici si cu greble pentru a aduna si resturile marunte. Apoi i-a anuntat pe copii ca nu vor avea vacanta de primavara. Cu perii si periute de dinti vor spala fiecare piatra si pietricica in asa fel incit, la debutul sezonului estival, turistii francezi si straini sa nu gaseasca nici o picatura de titei. Sa nu ramina nici macar vreun iz. Ce-i de inteles din experientele altora? Ca de la galagiosii si neputinciosii de politicieni nu avem a cere decit legi mai bune. Si apoi, la munca! Cu sapa, cu periuta de dinti, cu bidineaua, cu bunicii, cu copiii, avind doua sau trei slujbe, la fructe de padure, umerase, mobila, impletituri, legume sau mezeluri facute in casa. Nu vin nici americanii si nici nemtii sa ne zugraveasca holurile de bloc, gardurile si zidurile, nu vin nici englezii sa stringa gunoaiele pe care le aruncam in riuri. Singuri-singurei, fiecare pe cont propriu sau unindu-ne in grupuri mici, sa incercam sa ne opunem haosului si sa ne miscam coerent. Asteptatul de la primarii, de la guvern, de la Uniunea Europeana sau de la NATO e "boala lunga, moarte sigura". Acel Godot financiar si salvator nu va sosi niciodata. Sau va fi tentat sa vina numai dupa ce vom arata ca am facut copite in palme si dupa ce-i vom arata cocoasa muncii de pe spinarile noastre incercate. Cine mai sta cu mina intinsa e victima sigura. Cine vinde vise nu face decit sa insele. Singura alternativa care ne-a mai ramas e munca. Nu datul din gura, nu cirteala, nu flecareala, nu democratia inteleasa cretin, ca acoperire pentru "n-am chef". Vrem, nu vrem, a venit vremea lui Seneca. El a spus: sufletul trebuie sa ti-l schimbi, iar nu locul! _________________________________________________________________ 