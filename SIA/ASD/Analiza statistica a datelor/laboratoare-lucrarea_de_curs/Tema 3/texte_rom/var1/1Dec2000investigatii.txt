 Administrarea unui bloc poate deveni O escrocherie "curata" Un nou tip de afacere se dezvolta cu succes in Romania. Nu necesita nici o investitie, nu este necesara depunerea bilantului, nu se plateste TVA, profitul este constant si garantat 100%. Pentru a avea succes in acest tip de afacere nu este nevoie decit de o doza importanta de nesimtire si de lipsa oricarei responsabilitati. Afacerea la care ne referim: administrarea unui bloc. Desi la prima vedere ar putea parea exagerat, acesta este adevarul: a fi administrator de bloc a devenit o afacere infloritoare in Romania. Putem spune ca este chiar una fara riscuri. Daca un manager sau un administrator al unei societati comerciale trebuie sa faca tot felul de inginerii financiare pentru a mai reduce din "birurile" catre stat, un administrator de bloc nu trebuie decit sa incaseze banii. In plus, daca managerii si administratorii societatilor comerciale sint nevoiti sa se supuna controalelor diverselor organe ale statului, administratorii de bloc nu dau socoteala nimanui, pentru nimic. Altfel spus, ei centreaza, ei dau cu capul. Bancherii Cea mai utilizata si mai profitabila metoda folosita consta in deschiderea unor conturi bancare proprii si depunerea banilor asociatiei. Astfel, se obtine un venit constant de citeva milioane, lunar. "Acest procedeu este printre cele mai folosite de catre administratorii de bloc, intrucit prezinta o serie de avantaje pentru acesti «intreprinzatori particulari». In primul rind, banii asociatiei nu dispar, chiar daca sint folositi in interesul particular al administratorilor. Daca nu se lacomesc si se multumesc cu dobinda pe care o obtin, ei nu pot fi prinsi, practic, niciodata", ne-a declarat Georgeta Staiculescu, expert contabil si membru al comisiei de cenzori a asociatiei de proprietari "PM 16 - Prevederii". Complicii Potrivit legilor nescrise din domeniu, pentru ca o escrocherie sa aiba succes este nevoie de complici. In cazul de fata, complicii sint membrii comitetului de bloc si ai comisiei de cenzori. O alta lege spune ca numarul complicilor nu trebuie sa depaseasca "strictul necesar", in caz contrar "prada" se diminueaza proportional. Ca urmare, cei mai multi administratori fac tot ce pot (reusind, in cele mai multe cazuri) sa desfiinteze comisiile de cenzori si sa reduca numarul membrilor comitetului de bloc. Acoperirea urmelor Iata citeva dintre metodele prin care administratorii isi acopera urmele, facind aproape imposibila depistarea fraudelor la un control superficial. Cea mai simpla si la indemina metoda o reprezinta "umflarea" cotelor de intretinere pentru a acoperi suma care este depusa in banca. Aceasta metoda are, la rindul ei, doua moduri de aplicare. Unul, mai riscant, il reprezinta majorarea cotelor de intretinere "in mod abrupt", existind pericolul unei revolte a locatarilor. A doua varianta o reprezinta majorarea treptata a cotei de intretinere, imbinata cu folosirea fondului de rulment pentru acoperirea diferentei. Escrocii Citiva dintre acesti infractori marunti au fost trasi pe linie moarta. Ecaterina Ion, administratorul blocului V 26, din Str. Lotrioara nr. 13, sector 3, completa cereri de subventionare a intretinerii in numele unor locatari care habar nu aveau despre acest lucru. Astfel, ea incasa banii de la locatari, iar intretinerea o platea cu aceste cupoane. Gheorghe Liviu, fost administrator al blocului PM 6, din Str. Patriotilor (Bucuresti), nu si-a platit intretinerea timp de mai multi ani, desi nu aparea ca restantier. In plus, el a sustras sistematic banii, astfel ca pina la urma locatarii l-au inlocuit si l-au dat in judecata, fiindu-i imputata o frauda de peste 60 de milioane. Acesta este unul dintre putinele cazuri in care locatarii au reusit sa-l schimbe pe administrator. De cele mai multe ori insa, administratorii sint de neclintit, refuzind sa paraseasca "postul" si sa predea evidentele contabile (in cazul in care acestea exista). Desi acest tip de frauda nu este dintre cele mai spectaculoase, ii afecteaza in mod direct pe milioane de oameni. Fara sa stie, ei le asigura un trai indestulat acestor escroci de duzina. Majoritarea celor care locuiesc la bloc fac eforturi extraordinare sa-si plateasca intretinerea fara sa stie ca o parte insemnata din aceasta intretinere intra in buzunarele administratorilor. MARIUS GUTA Ieri, la ora 10.53, dispeceratul 955 din cadrul Politiei Capitalei a sunat un barbat care a anuntat ca un dispozitiv exploziv a fost plasat in sediul televiziunii din bulevardul Pache Protopopescu Pro TV amenintat cu bomba Ieri, la ora 10.53, dispeceratul 955 din cadrul Politiei Capitaleia primit un telefon anonim care anunta ca in sediul Pro TV ai fi fost pusa o bomba. Imediat, doua echipaje de politie, formate din specialisti pirotehnisti, au descins la fata locului. Timp de o ora, activitatea televiziunii a fost blocata Cu ajutorul ciinilor special dresati pentru descoperirea explozibililor, politistii au scotocit fiecare etaj, subsolul si acoperisul. Timp de o ora, de la 11.30 la 12.30, activitatea postului de televiziune a fost practic blocata. Nimeni nu a mai iesit sau intrat, iar angajatii au fost nevoiti sa nu paraseasca incaperile in care i-a prins alarma. Pirotehnistii au controlat obiectele suspecte in care putea fi ascunsa o bomba, fiind examinata pina si corespondenta sosita in ultimele zile, pentru depistarea vreunui eventual plic exploziv. In final echipele au plecat fara sa fi descoperit ceva suspect. Surse din Pro TV ne-au confirmat desfasurarea intempestiva a controlului. Aceleasi surse au minimalizat posibilitatea unui atentat cu bomba in interiorul cladirii, avind in vedere masurile stricte de siguranta de la intrare, unde accesul se face numai pe baza de cartela magnetica personalizata. La Pro Tv au mai fost anuntate bombe si altadata De la ofiterul de serviciu al departamentului "Pirotehnica" din IGP am aflat ca anuntul existentei bombei din Pro TV a fost primit in jurul orei 11.00. Desi telefonul a fost anonim, politistii aveau datoria sa verifice informatia. Cercetarile pentru depistarea telefonului de unde s-a facut anuntul sint in curs de desfasurare. Daca va fi depistat, autorul telefonului anonim risca o pedeapsa intre 3 si 12 ani inchisoare, potrivit art. 280 din Codul Penal. Am intrebat daca in ultima perioada, avind in vedere accentuarea pozitiilor extremiste in societatea romneasca, a crescut numarul amenintarilor cu bombe. "Numarul amenintarilor n-a crescut in ultima perioada. In general amenintarile cu bombe vizeaza scolile, autorii glumelor fiind deobicei copii de virsta scolara. In ceea ce priveste Pro TV, nu este prima oara cind sintem sesizati ca ar fi amenintata de explozia unei bombe", ne-a pirotehnistul de serviciu, care a dorit sa-si pastreze anonimatul. SORIN CEHAN Mineriada din ianuarie 1999, in fata instantei Parchetul Curtii Militare de Apel Bucuresti a finalizat cercetarile in dosarul mineriadei din ianuarie 1999. Atunci, minerii condusi de Miron Cozma si Romeo Beja, au invins la Bumbesti si Costesti fortele de ordine. Multi jandarmi au fost batuti cu bestialitate, au fost deposedati de armele si echipamentele din dotare, mijloacele de transport le-au fost capturate si distruse. Drumul minerilor catre Bucuresti a fost intrerupt dupa semnarea "tratatului de pace" de la Cozia de catre Miron Cozma si premierul Radu Vasile. Miron Cozma voia sa dea o lovitura de stat Baza cercetarilor in acest dosar au constituit-o notele directiilor SRI din judetele Vilcea, Gorj, Hunedoara. Au fost folosite si informatiile ziaristilor prezenti la confruntari, care au predat procurorilor casete video si fotografii. Majoritatea informatiilor cuprinse in notele SRI au fost confirmate de cele peste 1000 de persoane audiate in cadrul anchetei. Ziarul nostru a publicat anul trecut, in luna martie, fragmente importante din aceste documente. Potrivit notelor SRI, actiunea minereasca avea drept scop final lovitura de stat, programata pentru data de 25 ianuarie 1999. Miscarea era organizata pe principii militare, minerii avind un stat major militar alcatuit din cei care au facut armata la Securitate. Statul major era condus de Miron Cozma si locotenentul sau Romeo Beja. Ordinele erau transmise prin telefoane mobile. Rasculatii voiau sa-l aduca la putere pe Vadim Lovitura viza inlaturarea guvernului si al presedintelui Romaniei. Conducerea tarii urma sa fie preluata de PRM. Surse din SRI au declarat atunci ca senatorul Corneliu Vadim Tudor era pregatit pentru a fi uns presedinte de tara, iar Miron Cozma, vicepresedinte PRM, era nominalizat pentru functia de prim-ministru. Pentru a antrena in actiunea lor cit mai multi cetateni, PRM, prin propagandistii sai, a lansat zvonul ca daca PRM va prelua guvernarea tarii, Partidul Comunist Chinez il va sprijini financiar. Dupa aparitia acestei informatii in ziarul nostru (preluata din notele SRI), Ambasada Chinei, printr-un comunicat de presa, a dezmintit faptul ca i-ar fi promis sprijin financiar lui Corneliu Vadim Tudor pentru a da lovitura de stat cu ajutorul minerilor condusi de colegul sau de partid, Miron Cozma. Liderii PRM, strategi ai mineriadei Tot in notele SRI se mentiona ca contributie consistenta la sustinerea actiunilor mineresti a avut-o si senatorul PRM Patru Nicolae, care a asigurat alimente pentru mineri si a gazduit in sediul partidului din Vilcea circa 100 de ortaci. De asemenea, senatorul Patru este si autorul unei declaratii apel de solidarizare a liderilor politici locali cu actiunile minerilor. Un alt membru activ al PRM, Vasile Gubert, i-a indemnat la violente pe protestatari printr-o portavoce. In rechizitoriul care urmeaza sa fie finalizat, procurorii militari vor trimite in judecata sase lideri sindicali, printre care figureaza Miron Cozma si Romeo Beja. Ei vor fi acuzati de subminarea puterii de stat. Tot pentru aceeasi acuzare urmeaza a fi cercetat si liderul PRM, C.V.Tudor. Partea politica a mineriadei a fost insa disjunsa deoarece Corneliu Vadim Tudor si Patru Nicolae au imunitate parlamentara. ONDINE GHERGUT Surprizele alegerilor dau glas tacutului general Abraham "Politia are nevoie de un serviciu represiv" "Ministerul de Interne este foarte departe de standardele occidentale. Ne asteapta o perioada si mai grea pentru a ne mai putea apropia de ele", a declarat la briefingul MI de ieri, gen. Pavel Abraham, seful Serviciului Independent de Analiza, Strategii si Planificare Resurse (SIASPR). Gen. Abraham a mai spus ca Internele se gasesc la "o limita foarte redusa sub aspectul dotarilor" si ca in Romania contribuabilul plateste, anual, pentru ordine publica numai 15$, fata de 200$ in Vest. Un serviciu punitiv, represiv pentru inalta criminalitate "Numai in anul 2000 s-au elaborat trei ordine pe linie strategica. N-a mers nici unul fiindca sistemul este inoperant, din lipsa resurselor. Putinii bani existenti s-au alocat gresit in momente nepotrivite", este de parere Abraham. Cu toate acestea, strategia si reforma in minister, bune, rele cum au fost, apartin taman serviciului condus de Abraham. Generalul Abraham spera si asteapta de la Politie cam aceleasi lucruri ca si Vadim Tudor: "pentru perioada care urmeaza este absolut necesar un serviciu punitiv, represiv in lupta cu inalta criminalitate, ajunsa la limite insuportabile", "eficienta cercetarii penale este scazuta". Abraham tipa dupa bani Desi strategia de reforma a fost facuta de SIASPR, gen. Abraham crede ca ea "mai trebuie ajustata", cu sprijinul consilierilor de readerare englezi, germani, spanioli si francezi. Obiectivul principal: un serviciu mai bun in slujba cetateanului, inclusiv o conceptie unica de interventie in Capitala unde se afla cea mai mare densitate infractionala. Pavel Abraham spune ca politistii lucreaza constiincios numai la indicatorii de care depind calificativele si avansarile. Intre acestia nu se situeaza si timpii de interventie, motiv suficient ca politistii sa-si permita sa ajunga tirziu la locul faptei sau sa traga de timp si sa lungeasca cercetarea. In sistemul unic propus pentru 2001, totul se monitorizeaza, asa incit politistul va fi corect sau va parasi structura. "Daca nu se iau masuri urgente de reorganizare a efectivelor in interior, o sa devenim o armata de oameni desculti", crede Pavel Abraham. N-avem destule informatii Lista de prioritati de care noua conducere a MI va trebui sa tina seama are patru capete de afis: demilitarizare, descentralizare, transparenta si pregatire. Toate patru pe suport de comunicatii si informatii. Abraham spune ca Politia nu are un sistem de informatii corespunzator deoarece UM 0962 ar face mai mult protectie contrainformativa decit culegere de informatii. Practic, Abraham a sugerat ca este nevoie de o regrupare in lumea informatiilor si ca SPP, STS si UM 0962 ar trebui sa fie sub umbrela internelor, impartind piata interna cu SRI. O ideea foarte draga si PDSR, care viseaza de mult un minister al informatiei sau macar o comunitate de informatii cu comanda unica. "E prima data dupa 10 ani cind la interne s-a lucrat dupa o strategie si nu dupa ureche. Strategia s-a aplicat partial, dar sint, totusi, multumit", a mai spus Pavel Abraham, omul care a facut reforma in mandatul lui Dudu Ionescu. NICOLETA SAVIN ALINA GRIGORE Sistemele antifurt - nici un secret pentru hotii de masini Simpla rupere a oglinzii retrovizoare neutralizeaza alarma auto ; Indoirea volanului anihileaza "antifurtul" mecanic "Cea mai eficienta metoda antifurt este asigurarea", spunea, nu cu mult timp in urma, un ofiter de politie de la Serviciul Furturi Auto, din cadrul Politiei Sector 3. Ca este asa o dovedeste disparitiile fara urma a sute de autoturisme sau a bunurilor aflate in ele. La ora actuala, numai pe teritoriul Capitalei, de pilda, exista zeci de grupari cu astfel de "ocupatii". Cei mai multi dintre membrii grupurilor de tilhari sint adolescenti. Nu putini dintre acestia vind masinile sau bunurile furate la preturi derizorii pentru a face rost de bani pentru droguri. De multe ori, politistii sint depasiti de tehnicile folosite de hoti care fie sint dotati cu aparatura electronica de anihilare a alarmelor auto, fie invata tot mai multe metode de deblocare a acestora. Putini stiu, de exemplu, ca simpla rupere a oglinzii retrovizoare poate provoca neutralizarea alarmei. Sistemele mecanice nu mai au nici o eficienta daca volanul este indoit cu o bara metalica Daca cineva crede ca alarmele auto sau sistemele mecanice de blocarea a volanului sint suficient de sigure pentru a fi protejat de hoti se insala amarnic. Simpla fortare a oglinzii retrovizoare conduce la anihilarea alarmei si ii asigura hotului accesul liber pentru intrarea in autoturism. Multi dintre proprietarii de masini cred ca, o data intrat in autovehicul, hotul nu poate sa mai faca nimic atunci cind gaseste volanul blocat cu un sistem mecanic. Din pacate, infractorii au gasit si in acest caz, o solutie: indoaie volanul cu ajutorul unei bare metalice. Hotii de masini mai sint dotati si cu seturi de chei diferite. Cei care nu au ajuns la "performanta" de a avea uneltele necesare deschiderii portierelor smulg butucul incuietorii, fac chei potrivite, revin dupa putin timp si patrund cu usurinta in masina. Cei mai versati dintre "specialistii" in spargeri de masini folosesc tehnici avansate de deblocare a alarmelor. "Anumite dispozitive electronice, procurate contra unor importante sume de bani din strainatate, anihileaza de la distante apreciabile alarmele auto", ne-a povestit un ofiter de politie. Un astfel de sistem a fost descoperit si in masina celebrului de acum Alexandru Gaina, implicat in numeroase furturi auto. "Numai eu l-am prins de citeva ori pe acest Gaina", ne-a spus un alt politist de la Furturi Auto. Mai modesti, hotii "marunti" care fura din masini doar pentru a face rost de bani - fie pentru a se distra, fie pentru a cumpara droguri - folosesc tehnicile considerate "clasice". Printre acestea se numara: fortarea portierei cu o tija metalica, balansarea masinii pentru a opri alarma ori, pur si simplu, spargerea geamurilor laterale. "Numarul acestor spargatori: cit electoratul unui candidat la presedintie" Luna aceasta, politistii de la Sectorul 3 au anuntat ca au prins, de la inceputul anului, 12 grupuri formate din 78 de infractori specializati, care au operat peste 200 de masini. Pe raza Capitalei, grupurile de astfel de infractori au ajuns la citeva zeci. Un numar exact al infractorilor sau al bandelor care actioneaza este greu de precizat deoarece o parte fie nu au fost prinsi, fie s-au format de curind. "In intreaga tara numarul acestor infractori poate fi echivalat cu electoratul unuia dintre candidatii la presedintie", ne-a precizat unul dintre politisti. Dintre acestia, o buna parte fura ca sa faca rost de bani, iar altii, cum sint bucurestenii Constantin Roman si Radu Gilbert, in virsta de 15 si, respectiv, 20 de ani, pentru a face rost de droguri. Printre victimele acestor indivizi se numara antrenorul lotului national de haltere, Nicu Vlad, a carui masina, un Dodge cumparat cu 25.000 USD, a fost descoperita recent in zona Panduri, din Bucuresti. Masinile furate luau, de multe ori, calea tarilor din fostul bloc comunist. Daciile sint, de obicei, dezmembrate si vindute piesa cu piesa. O parte insa, sint vindute de consumatorii de droguri la preturi de citeva milioane de lei. O Skoda "Felicia" a fost vinduta cu 1.000 de USD. Bile cu tepi, special fabricate pentru spargerea pneurilor La inceputul acestui an, "Evenimentul zilei" semnala aparitia pe "piata" hotilor din masini a grupurilor organizate care jefuiesc soferii aflati in trafic. "Tilharii doamnei blonde", cum i-am numit atunci, au proliferat. Practic, metoda folosita de acesti infractori este destul de simpla si nu necesita metode speciale de deschidere a masinilor. Victimele ori sint pacalite ca au pana si, in momentul cind au oprit si au coborit din masina, le este furata geanta cu bani, ori li se intepa roata pentru a le forta sa opreasca. In unele cazuri, se apeleaza la tamponarea usoara a autoturismului vizat si, in timp ce unul dintre tilhari discuta cu soferul, un acolit il "usureaza" de bani sau de casetofon. Metoda este una dintre cele mai recente puse in aplicare in ultimii ani. Conform datelor furnizate de Politia Capitalei, de la inceputul acestui an aproximativ 650 de soferi au fost jefuiti in acest mod. Politistii au reusit sa rezolve mai putin de jumatate din cazuri. Unii dintre cei mai periculosi infractori sint fratii Albulet - Radu, in virsta de 26 de ani, si Marcel, in virsta de 24 de ani - recent capturati de politisti. Acestia, impreuna cu un alt individ, Nicolae Barnutiu (20 de ani), au jefuit cel putin 13 persoane in perioada mai-iulie a.c. Cei trei erau dotati cu bile cu tepi, special fabricate pentru spargerea pneurilor. In unele cazuri ei intepau cauciucurile cu o surubelnita. Politistii de la Furturi auto ne-au declarat ca multe dintre metodele folosite de hoti sint aplicate cu succes in strainatate. De altfel, asa cum spun politistii, hotii romni de masini sint celebri pe plan international. Ei au invatat repede care sint cele mai noi metode de spargere a masinilor occidentale. Pentru a-i putea prinde, oamenii legii invata cele mai noi tehnici de spargeri sau metode de tilharie chiar de la hoti. Cum echipamentul aflat in dotarea politistilor este precar, hotii ii depasesc deseori din punct de vedere tehnic. In aceasta situatie, singurele metode de a proba infractiunea ramin prinderea in flagrant si marturisirile ulterioare ale infractorilor. PETRISOR CANA DANIEL NEAMU Pentru prahoveni, Resturile de munitie - sursa de venit Cinci locuitori din satul Strejnic, comuna prahoveana Tirgusorul Vechi, sint cercetati pentru ca au colectat resturi de munitie din timpul celui de-al doilea razboi mondial, in vederea valorificarii lor la centrele de fier vechi. Adrian Manda (39 de ani), Sorin Alexandru (29 de ani), Marian Alexandrescu (21 de ani) si fratii Ciprian si Silviu Dobre (21 respectiv 18 ani), toti din Strejnic, au fost acuzati de nerespectarea regimului armelor si munitiilor. Lucratorii Sectiei de Politie nr. 3, din Ploiesti, la sesizarea ofiterului de serviciu de la UM 01808, i-au depistat pe cei cinci barbati in timp ce cautau si colectau in zona limitrofa poligonului "Cringul lui Bot" munitie si resturi de munitie din timpul celui de-al doilea razboi mondial, calibru 7,92, din anii 1934-1938. Petre Dobre, tatal fratilor Dobre care sint si ei cercetati de politisti pentru detinere de munitie, a declarat, pentru "Evenimentul zilei", ca cei doi fii ai sai aveau de gind sa valorifice cuprul din materialele gasite in poligon, pentru ca nu au nici o sursa de venit. Acasa, Ciprian si Silviu mai au inca sapte frati mai mici, singura lor resursa financiara provenind din vinzarea de materiale feroase sau neferoase catre centrele REMAT din Ploiesti. VIOLETA STOICA Incuietorile din Slobozia sint acum mai sigure Banda "butucului rupt", prinsa chiar in timpul spargerii Municipiul Slobozia este de ceva timp teritoriul pe care opereaza spargatorii de locuinte din Bucuresti. Politistii ialomiteni au anihilat zilele trecute o banda formata din patru spargatori, prinzindu-i pe infractori in flagrant in timp ce incercau sa forteze usa unui apartament din Slobozia. Totalul prejudiciilor aduse de acestia se ridica la peste 500 milioane lei, suma recuperata in proportie de 90%. Dispozitiv special Incepind cu a doua jumatate a lunii noiembrie, pe raza municipiului Slobozia s-au comis mai multe spargeri de locuinte. Cetatenii prejudiciati au reclamat ca, in timpul zilei, autori necunoscuti au patruns in apartamente si au sustras bani si bunuri de valoare. Spargerile aveau loc in miezul zilei, fara ca vreunul dintre vecinii celor pagubiti sa sesizeze ceva. Modul de operare a fost identic in toate cazurile reclamate politiei. Folosindu-se de un dispozitiv care se imbina perfect pe butucul yalei, indivizii fortau ruperea portiunii din exterior. Printre victimele spargatorilor s-a numarat si prim-procurorul adjunct al Parchetului de pe linga Tribunalul Ialomita, Tudor Dumitru. Hotii n-au avut insa timp sa fure nimic din apartamentul acestuia. Judecind dupa modul de operare, politistii ialomiteni au ajuns la concluzia ca spargatorii nu sint localnici. Timp de aproape doua saptamini o echipa operativa din cadrul Biroului Judiciar al Politiei Slobozia a organizat pinde in oras. In dimineata zilei de 23 noiembrie, spargatorii au fost surprinsi in flagrant. Grupul de infractori era format din Stefan Sorin Tucale, 32 de ani, Silviu Iulian Draghici, 22 ani, Mihail Comanescu, 24 ani, toti din Bucuresti, recidivisti si fara ocupatie, insotiti de Gheorghe Macasoi, 42 de ani, din comuna Perieti, judetul Ialomita. Cei patru au fost retinuti, Parchetul eliberind pe numele lor mandate de arestare pentru 30 de zile. In urma cercetarilor s-a stabilit ca acestia au comis 8 spargeri de locuinte, 2 furturi de autoturisme si 3 tentative de spargeri. Infractorii au reusit sa fure doua autoturisme BMW, care au fost ulterior abandonate si recuperate de politisti. Comanescu, unul dintre infractori, era dat in urmarire generala pentru tentativa de omor. MIHAI ENCIU 14 persoane acuzate in dosarul FNI Procurorii din Parchetul General au finalizat ieri rechizitoriul de trimitere in judecata a 14 persoane responsabile de inselarea a peste 200.000 de investitori la FNI. Pagubitii solicita despagubiri de circa 7.000 de miliarde de lei. Au fost inculpati si trimisi in judecata in stare de arest preventiv Stefan Boboc - fost presedinte al CNVM; Ion Dita, Mihaela Sima si Gavril Batrin - fosti membri in Consiliul de Administratie al Sovinvest, precum si Marius Andrei - cenzor extern. In stare de libertate vor fi judecati Camenco Petrovici - fost presedinte CEC, Mihaela Mincu si Constantin Cioscu - fosti vicepresedinti CEC, Marian Petrescu - fost vicepresedinte si apoi presedinte al Sov Invest, Cecilia Bebis - fost comisar CNVM, Gheorghe Negura, Mircea Costescu, Mircea Ionescu Muscel - fosti membri ai Consiliului de Incredere al FNI. Potrivit surselor noastre, Ioana Maria Vlas, fosta presedinta Sov Invest, cautata acum cu mandat de arestare prin Interpol, va fi judecata in lipsa. Ea a fugit in Israel, autoritatile noastre solicind abia in luna august arestarea si extradarea ei. Dat in urmarire generala prin Interpol este si Nicolae Popa, membru in Consiliul de Incredere al FNI, care va fi judecat intr-un dosar separat, alaturi de cei care si-au rascumparat nejustificat unitati FNI in valoare de peste 500 de miliarde de lei. ONDINE GHERGUT Senatorul PRM Acatrinei, un "gainar" iertat de militie pentru a nu stirbi imaginea PCR Alegerile de duminica l-au propulsat in scaunul de senator pe Gheorghe Acatrinei, care a candidat pe listele PRM in judetul Suceava. In anii '80, Gheorghe Acatrinei era unul dintre acolitii regimului Ceausescu. Remarcindu-se pe linie de partid, Acatrinei a fost numit primar in orasul Gura Humorului. Anii petrecuti aici au aratat ca cel care astazi este senator PRM nu era pe atunci decit un "gainar". Acatrinei, un obisnuit al chefurilor la Cabana "Arinis" In anii '80, Gheorghe Acatrinei a ajuns primar in orasul Gura Humorului. In acele vremuri, primarii erau numiti de catre regimul comunist pentru plecaciunile pe care le faceau in fata prim-secretarilor judetului. Despre Gheorghe Acatrinei, oamenii din Gura Humorului isi amintesc ca era un personaj arogant, caruia prea putin ii pasa de semenii lui. In 1984, el a intrat in vizorul militiei. In acel an, gestionara Olga Suhan, de la Cabana "Arinis", a fost cercetata in legatura cu lipsa din gestiune a sumei de 199.849 de lei. O adevarata avere la acea vreme, daca tinem cont de faptul ca, pe atunci, o Dacie costa 70.000 de lei. "Arinis" este un parc dendrologic, in care se afla mai multe cabane si locuri de agrement, cautate de turistii din intreaga tara. Dintre acestia nu puteau lipsi stabii comunisti, printre care, bineinteles, Acatrinei. Localnicii isi amintesc faptul ca Acatrinei era un obisnuit al Cabanei "Arinis", unde chefuia chiar si in orele de program. Banii disparusera in perioada iulie 1982 - octombrie 1983. Cercetarile efectuate de militieni si procurori au dus la trimiterea in judecata a Olgai Suhan pentru neglijenta in serviciu, care ar fi produs prejudiciul de 134.849 de lei. In privinta restului de bani, 65.000 de lei, Olga Suhan a declarat ca a fost obligata sa serveasca mese de protocol pentru Gheorghe Acatrinei si Ioan Catrinar, primarul, respectiv vicepresedintele Consiliului Popular Gura Humorului. Gainarii ordinare ale comunistului Acatrinei Militienii au continuat cercetarile in privinta lui Gheorghe Acatrinei si au constatat ca, in luna iulie 1981, primarul comunist a cumparat un aparat de radio "Gloria", in valoare de 1.400 de lei, cu bani din fondul Sindicatului Uzinei Forestiere de Exploatare si Transport Gura Humorului. Aparatul l-a folosit in garsoniera sa, dar dupa o bucata de vreme a disparut, iar Acatrinei nu a putut sa dea explicatii in privinta soartei radioului. La 4 august 1982, Acatrinei a cumparat de la Magazinul Electrica, din Gura Humorului, un televizor marca "Sirius", un aparat de radio "Royal", un radio-casetofon "RC 520 - Automatic", casete si baterii. Bunurile au fost achitate tot din banii sindicatului de la UFET. Toate aceste bunuri au fost gasite cu ocazia perchezitiei efectuate la locuinta primarului comunist Acatrinei. In anul 1984, Gheorghe Acatrinei a ridicat de la Magazinul "Electric" un boiler, in valoare de 1.800 de lei, pe care l-a folosit in garsoniera sa. Gestionarul magazinului, Gheorghe Rusu, a declarat in timpul anchetei ca primarul nu a platit contravaloarea boilerului. Pentru fapte similare, multi oameni au facut ani grei de puscarie in vremea comunismului, fiind acuzati de furt din avutul obstesc. In cazul ex-primarului comunist Acatrinei, viitor senator, militia a propus aplicarea prevederilor art. 18.1 Cod Penal. Aceasta inseamna ca faptele savirsite de Gheorghe Acatrinei nu prezentau pericol social si nu trebuia sa apara in fata instantei de judecata. Liderii PRM Suceava au platit cu functiile pentru ca s-au opus venirii lui Acatrinei in partid Dupa 1990, fostul stab comunist Acatrinei s-a remarcat ca un performant turist politic. S-a plimbat pe la tot felul de partide de buzunar. In partidele politice serioase nu era primit, iar el, ca un fost stab comunist care se respecta, tinea cu tot dinadinsul sa fie presedinte sau macar vicepresedinte. Cel mai important partid din care a facut parte a fost, pina in urma cu citeva luni, Partidul Moldovenilor. Dupa intrarea acestei formatiuni politice in CDR-2000, Acatrinei s-a orientat catre PRM. In oastea lui Vadim, Acatrinei a intrat la 1 septembrie 2000. Presedintele PRM Suceava, Vasile Morosanu, si prim-vicepresedintele, Octavian Dirja, au fost suspendati din functie pentru ca s-au opus venirii lui Acatrinei in partid. Numirea pe primul loc pe listele de la Senat a fost facuta direct de conducerea centrala, filiala suceveana fiind ignorata complet. In replica, cei patru consilieri judeteni ai PRM au demisionat din partid, iar in mai multe filiale locale, presedintii si-au prezentat si ei demisiile. TIBERIU AVRAM Vicepresedintele PDSR Hunedoara a fost impuscat mortal in cap Vicepresedintele PDSR Hunedoara si presedinte al organizatiei de tineret a aceleiasi formatiuni politice, Sorin Moldovan (33 de ani), a fost impuscat mortal in cap, joi seara, la scurt timp dupa ce a iesit de la biroul propriei firme, situat in cladirea fostului Centru de Cercetare si Proiectare Miniera Deva, transmite corespondentul MEDIAFAX. Martorii au declarat ca l-au vazut pe Moldovan deschizind portiera usii autoturismului sau, au auzit doua impuscaturi, apoi l-au vazut cazut linga masina. El a fost transportat de urgenta la Spitalul Judetean din Deva, unde a ajuns deja mort, in jurul orei 19:00. Medicii au spus ca Sorin Moldovan a fost impuscat deasupra ochiului drept, glontul iesind prin partea posteriorara a craniului. O echipa formata din politisti criminalisti si procurori a asistat la efectuarea autopsiei la Laboratorul de Medicina Legala din Deva. Politia Hunedoara a declansat cercetarile in vederea identificarii persoanelor care l-au impuscat pe liderul filialei locale a PDSR, care a detinut si functia de sef al campaniei electorale a partidului la nivel judetean. Ministrul de Interne, Constantin Dudu Ionescu, a declarat agentiei MEDIAFAX ca Moldovan a fost asteptat in masina sa de catre o persoana care purta cagula si care l-a impuscat in cap. Dudu Ionescu a precizat ca agresorul s-a suit apoi intr-un autoturism Mercedes cu numar de inmatriculare fals. Ministrul de Interne a mai declarat ca o echipa din cadrul Inspectoratului General de Politie s-a deplasat la Deva pentru a incepe cercetarile, iar autoturismul Mercedes a fost dat in consemn la frontiera. Sorin Moldovan, fost sef al Vamii Deva, a fost arestat in 1997, sub acuzatia de luare de mita in cadrul unei afaceri ilegale de repatriere de masini si apoi condamnat de Curtea de Apel Alba-Iulia la trei ani si jumatate de inchisoare. Moldovan a facut recurs la Curtea Suprema de Justitie. 