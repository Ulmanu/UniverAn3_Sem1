 Dupa rugaciuni si acatiste, Gabi Szilaghyi s-a impacat cu iubitul ei In urma cu doua luni, fotomodelul Gabriela Szilaghyi se despartise de Radu Petri, cel care, timp de mai bine de doi ani, ii fusese iubit. Se stiau din timpul facultatii, amindoi erau studenti la psihologie, locuiau impreuna si chiar hotarisera sa se casatoreasca. Dar, dupa citeva discutii in contradictoriu, ei au decis, de comun acord, ca ar fi mai bine sa puna capat acestei relatii. Ce au facut in aceasta perioada? Pai, el spune ca si-a "omorit" timpul cu gatitul, asa ca s-a ingrasat vreo trei kilograme. Ea, dimpotriva, zice ca nu a mai deschis frigiderul, asa ca s-a mai "subtiat". Totusi, la prezentarea de moda a Casei "Ellis" i-am zarit pe cei doi sarutindu-se de mama-focului, in culise. Si evident ca am intrat cu ei in vorba. "V-ati impacat?" "Da, Dumnezeu a reusit sa mi-l aduca inapoi! Timp de doua luni am mers zilnic la biserica, m-am rugat si am scris acatiste. Acum sintem fericiti si speram sa ne casatorim cit mai curind!", ne-a marturisit Gabriela. SIMONA ECOVOIU Singele apa nu se face Sorana de la A.S.I.A. a dat-o pe arabeste Alin Khalid Al Qutob este un interpret roman de origine araba care va lansa in scurt timp un album cu muzica orientala la MediaPRO Music. La una dintre piese, el a colaborat cu Sorana Mohamad, "S"-ul din A.S.I.A. Ei vor interpreta, in duet, piesa "Allia", cu text in limba araba. Khalid si-a ales-o ca partenera pe Sorana tocmai pentru ca pustoaica stie limba din familie, tatal sau fiind sirian. "Allia", piesa de rezistenta a albumului, are ca tema dragostea si este conceputa sub forma unui dialog intim intre Khalid si Sorana. Relatia celor doi se rezuma la aceasta colaborare deoarece Khalid este casatorit si chiar dedica piesa "Allia" sotiei lui. IUSTINA MUNTEANU Componenta a trupei Bambi, Raluca bea oua de prepelita ca sa-i creasca sinii Asemanarea foarte mare dintre componentele trupei Bambi i-a facut pe multi sa traga concluzia ca Raluca si Denisa sint gemene. Complet eronat. Mai mult, spre disperarea surorii mai mari cu trei ani, mezina creste mult mai repede, astfel ca a depasit-o deja in inaltime. Asa ca Raluca a hotarit sa faca ceva pentru a-si stimula cresterea, sperind, ca toate adolescentele, sa vada cit mai repede rezultatele, in special in ce priveste sinii. Mama i-a sugerat o cura cu oua de prepelita despre care aflase dintr-o emisiune matinala. "Trebuia sa inghit, povesteste Raluca, 20 de oua, cite doua pe zi, dimineata si seara. Dar am renuntat repede la idee. Sint asa de gretoase, incit, dupa ce am baut doua, am mincat in prostie ca sa nu le mai simt gustul". Asa ca a abandonat metoda, in favoarea alteia, mai putin chinuitoare. "De data aceasta, la recomandarea medicului nostru de familie, am inceput sa iau spirulina cu oua de prepelita". ELENA POPA "Sobolan la foc mic", in meniul tiganilor buzoieni Cartierul Baragan, de la marginea Buzaului, este resedinta tiganilor. Plini de boli si de paduchi, tuciuriii isi duc traiul de pe o zi pe alta. Aici traiesc in bordeie 70 de familii. Multi dintre tiganii din "Baragan" nu au nici acte pentru case, nici acte de identitate. Cea mai mare problema a lor par sa fie insa sobolanii. Acestia si-au sapat adevarate galerii, cu iesire la baza peretilor casei sau pe marginea canalelor de irigatii care delimiteaza catunul de gradinile sirbilor din zona. Majoritatea locuitorilor nu au un cistig constant. Singurele lor surse de venit sint alocatiile copiilor care merg la scoala sau ce mai primesc la sfirsitul unei zile de munca, atunci cind gasesc vreun binevoitor sa-i tocmeasca zilieri. Tiganii cu slujba sint putini. In evidentele de la Spitalul de boli contagioase figureaza cu cele mai numeroase si frecvente cazuri de hepatita din municipiu. Gunoaiele depozitate in imediata vecinatate a canalelor de irigatii si wc-urile in aer liber amplifica acest pericol. In cea mai mare parte, tiganii sint inscrisi pe listele sociale ale primariei si maninca pe la diversele cantine publice de pe raza orasului Buzau. Sobolanii - cei mai mari dusmani Ca sa-i protejeze de vizitele nocturne ale sobolanilor, care se plimba in voie, tiganii le confectioneaza puradeilor niste culcusuri pe care le agata cu sfoara groasa de grinzile podului. In aceste leagane suspendate, copiii sint feriti si de frig. Aerul cald care se ridica ii incalzeste, facindu-i sa nu mai tremure ca ceilalti membri ai familiei care dorm la "parter". "Batal" la foc mic Uneori foamea ii determina sa mai faca incursiuni in timpul noptii, pe terenul unde se afla gradinile sirbilor, de unde se intorc cu cite o varza sau cu alte legume. Proprietarii suprafetelor agricole i-au prins si i-au amenintat ca le vor da foc caselor daca continua sa fure. Tiganii de aici ne-au declarat ca au fost situatii cind, din cauza foamei, au mincat chiar si sobolani pregatiti pe o tabla la foc mic, meniu pe care-l numesc "batal". Din cind in cind mai maninca si cite o gaina moarta, aruncata la groapa de gunoi. Toate astea se intimpla la doar un kilometru de centrul municipiului Buzau. MARIUS FAIFER Bolnavii din Rosia Montana nu pot beneficia de asistenta medicala din cauza frigului: Consultatii la zero grade Celsius Cei peste 4.000 de locuitori ai comunei Rosia Montana, asezare considerata "polul frigului" din judetul Alba si Muntii Apuseni, intentioneaza sa renunte la plata asigurarilor sociale de sanatate. Intr-o zona in care anotimpul rece dureaza sase-sapte luni pe an, bolnavii sint nemultumiti din cauza ca Dispensarul medical al comunei nu este incalzit. 80% din locuitori sint pensionari Din cauza specificului mineresc al zonei, precum si a conditiilor meteorologice nefavorabile (frigul si umezeala dominind cele trei luni de vara), in Rosia Montana predomina bolile cronice: cardiopatiile ischemice, hipertensiunile arteriale, cordul pulmonar cronic sau diabetul. Majoritatea barbatilor sint bolnavi de silicoza, dupa ce au muncit ani grei in mina. La acestea se adauga faptul ca 80 la suta din locuitorii comunei sint pensionari. In pragul iernii, medicul Eugen Georgescu nu isi poate desfasura activitatea din cauza lipsei de caldura. "Vin sanatos de acasa si plec bolnav din dispensar!" Cind am ajuns la Rosia Montana, oamenii discutau aprins subiectul. "Iarna trecuta am batut drumurile la Alba Iulia, la Directia Sanitara. Sase drumuri am facut. Directorul mi-a spus ca o sa ne vina si noua un medic de familie. Am tot asteptat, iar acum avem si noi doctor. Dar nu cred ca dl doctor o sa stea prea mult aici. Nu este caldura, nu e reparata centrala termica, nu sint conditii nici de locuit, nici de consultatii. Domnu' doctor are si el sotie si copil mic. Cum o sa stea in frigu' asta?", spune Gheorghe Haraso. "N-avem ce face, dom'le draga, povesteste un fost miner, Iosif Oprisa, in virsta de 69 de ani. Nu se poate asa ceva, sa vin sanatos de acasa si sa plec bolnav de la dispensar pentru ca nu este foc! Situatia este tragica. Noi avem nevoie de ingrijire medicala ca lumea, am lucrat ani grei in minerit si 90 la suta din noi sintem bolnavi de silicoza!" Bolnavii nu vor sa mai plateasca pentru sanatate Pe linga teama ca le va pleca medicul, bolnavii din Rosia Montana s-au saturat sa bata drumurile pina la Cimpeni, Abrud sau Alba Iulia dupa medicamente, desi dispensarul din comuna are farmacie proprie. Aici insa nu sint medicamente, iar oamenii isi cheltuiesc jumatate din pensii pe niste drumuri care, pe timpul iernii, sint impracticabile. "Mie imi opreste 180.000 de lei din pensie pentru partea medicala. Oare banii astia unde se duc? Noua ne iau banii sa se intretina pe ei. Casa asta de Asigurari a ajuns un monopol, care oricum nu e functional", afirma pensionarul Gheorghe Haraso. In aceste conditii, bolnavii din Rosia Montana ameninta cu neplata fondurilor pentru asigurarile de sanatate. In prag de iarna, situatia a devenit insuportabila. Primarul comunei, Virgil Narita, spune ca incalzirea dispensarului revine in atributia exclusiva a Casei de Asigurari de Sanatate Alba. "Noi sprijinim demersul doctorului. Avem sapte luni de iarna, foarte multi pensionari si bolnavi. Nu se pot face consultatii la zero grade Celsius", a declarat primarul din Rosia Montana. "Mi s-a spus sa caut sponsori" Medicul Eugen Georgescu povesteste cum CAS Alba nu se aventureaza sa rezolve problema lipsei pacurii, 20 de tone in valoare de 120 de milioane de lei, necesara pentru incalzirea celor 13 camere ale dispensarului pe toata perioada de iarna. "Dr. Vultur, directorul adjunct al Directiei Sanitare Alba, si dr. Stef, de la CAS, mi-au spus sa caut sponsori. Este o imbecilitate. Cum sa caut eu sponsori pentru incalzire? Eu am inscrisi 1.300 de pacienti pina acum, insa nu pot sa-mi desfasor activitatea pe perioada de iarna. Este aberant ceea ce se intimpla. Ma gindesc sa parasesc comuna, daca nu se rezolva problema. Eu sint titularizat pe post, dar ma gasesc in situatia aberanta in care nu pot sa incalzesc acest dispensar", a spus doctorul Eugen Georgescu. Contactat telefonic, directorul CAS Alba, dr. Ion Munteanu, ne-a declarat: "Medicul din Rosia Montana are buget de practica, pe care i l-am asigurat in functie de numarul de pacienti pe care ii deserveste. Din acest buget, el isi acopera cheltuielile pentru functionarea cabinetului, inclusiv cele pentru asigurarea caldurii. Nu stiu cine i-a spus sa-si caute sponsori. O sa ma interesez. In mod legal si corect insa, medicul trebuie sa se descurce cu bugetul asigurat de noi". De mentionat este si faptul ca Dispensarul medical al comunei Rosia Montana a fost reamenajat dupa1990 cu bani de la FMI si dispune de aparatura moderna si performanta, pe care si-ar dori-o orice medic. LUCIAN DOBRATER Casa noastra Disponibile in orice gama si culoare Jaluzele care se spala si se calca Decorarea corespunzatoare a unei locuinte porneste obligatoriu de la alegerea justa a tuturor accesoriilor. Jaluzelele, privite atit din punct de vedere al functionalitatii, cit si din cel al esteticii, devin indispensabile intr-un spatiu ce se vrea modern, fie el birou sau anexa de locuit. Jaluzelele olandeze propuse pe piata romaneasca sint realizate dintr-un material textil patentat recent in Occident, denumit "DECOLON". Pro-prietatile deosebite ale acestuia, cum ar fi posibilitatea de a fi spalat si calcat, dar si calitatile termoizolante (retine 70% din caldura), au permis larga lui raspindire. O fereastra dotata cu modelul de jaluzele rulabile DecoSol va permite intotdeauna transmiterea luminii zilei filtrind razele UV. In acelasi timp ofera o atmosfera intima interioara, dind o culoare calda luminii naturale. Pentru cei ce doresc unul din modelele de jaluzele verticale, exista gama DecoStore, disponibila intr-o paleta variata de culori, imprimeuri, nuante, tesaturi, toate avind la baza doua tipuri de material: Textile sau Vinyl. Ambele sint rezistente la actiunea prelungita a razelor solare, se spala (chiar la masina automata), sint anti-statice si anti-inflamabile. Ca noutate absoluta pe piata amintim gama DecoStyle, cu estetica deosebita, datorita foldarii (bluzarii) materialului textil. Efectul de bluzare este obtinut prin plierea materialului textil in falduri orizontale, reglabile si echidistante. Rularea tuturor modelelor se face cu mecanisme silentioase, simplu de manevrat. Montarea se realizeaza de catre firma sau individual de catre client. SORIN GRAUR Noutati pe piata Chiuvete din cristale de granit Universul accesoriilor pentru baie si bucatarie s-a imbogatit recent cu o noua gama de produse. Realizate dupa cele mai avansate tehnologii in domeniu, respectiv din cristale de granit, produsele din gama Mermerit sint special concepute pentru a rezista oricaror socuri mecanice, chimice sau termice. Datorita acestor proprietati, care practic le garanteaza functionalitatea pe termen nelimitat, noile chiuvete, atit cele pentru bucatarii, cit si cele pentru baie, dar si cazile de baie tot din gama Mermerit au patruns repede in casele romanilor. Disponibile in 15 culori, cu forme din cele mai atractive, chiuvetele din cristale de granit devin, o data achizitionate, o investitie sigura in casa ta. Montajul lor este simplu, fapt datorat in primul rind gamei deosebit de largi din punct de vedere al formei. Daca ai visat vreodata la o baie sau bucatarie in stil occidental, e musai sa cumperi un model de chiuveta oval (Diana) sau pe colt (Alba). Dimensiunile gindite de producatori au luat in calcul si baile sau bucatariile unde spatiul este deficitar. SORIN GRAUR D'ale gradinaritului E vremea plantarii florilor bulboase Crinii, lalelele, narcisele, zambilele, stinjeneii se pun acum in pamint Plantele din categoria bulboaselor sint plante de gradina cu perioada de inflorire primavara. Infiintarea unei culturi de gradina cu una sau mai multe plante din aceasta grupa se face toamna, in lunile septembrie-octombrie, dar si in noiembrie, daca e vreme buna. Materialul saditor este alcatuit in cea mai mare parte din bulbi, care, in general, se planteaza la distante de 15-25 cm, in functie de marime si specie. Chiar daca ramin in pamint toata iarna, plantarea acestora e bine sa se faca totusi in locuri care mai beneficiaza cit de cit de razele soarelui. In ceea ce priveste terenul, se recomanda o planeitate cit mai perfecta, cu apa freatica la suprafata si ferit de vinturile foarte reci. Solurile propice sint cele de gradina, bogate in humus, iar protectia plantelor pe timpul sezonului rece se face prin acoperirea culturilor cu un strat gros de frunze. CRINUL este originar din China si Japonia. Specia cea mai raspindita este crinul alb. Plantarea acestuia se face numai toamna. Deosebit de important este ca pamintul sa fie in prealabil pregatit, in sensul ca se imbogateste cu turba si pamint de frunze. Bulbii de crin se planteaza la 15-25 cm adincime, iar distanta dintre ei trebuie sa se incadreze intre 20-40 cm. LALEAUA , reprezentanta de clasa a bulboaselor, isi are originile in Siria, Iran si Turcia. Plantarea e bine sa aiba loc intr-un teren unde nu au fost culturi de alte bulboase cel putin 4-5 ani. Adincimea de plantare se calculeaza ca fiind de doua ori inaltimea bulbului. Perioada optima de introducere in pamint este luna octombrie, dupa ce solul a fost arat la o brazda de cel putin 30 cm. Distanta dintre rinduri trebuie sa fie de 20-30 cm. NARCISELE provin din Europa. Se planteaza in octombrie, dupa afinarea prealabila a solului si administrarea de ingrasamint pe timpul primaverii anterioare. Adincimea plantarii in sol variaza intre 10-15 cm, iar spatiul dintre bulbi, intre 10-25 cm. ZAMBILA provine din Orientul Apropiat. In prezent, zambilele se cultiva la scara mare in Olanda. Plantarea bulbilor se realizeaza tot in luna octombrie, la distante de 10-15 cm. Aceasta specie reclama un spatiu mai mare intre rinduri, aproximativ 25 cm. Din cauza sensibilitatii mari la frig, se recomanda acoperirea culturii cu frunze, pe toata perioada sezonului rece. STINJENELUL face parte din Fenul IRIS si provine din Europa si Asia. Se inmulteste prin bulbi sau rizomi. In cazul plantarii toamna tirziu (cum e si indicat), rizomii trebuie taiati, eliminindu-se portiunile imbatrinite, iar frunzele se scurteaza cu 5-6 cm. Dupa aceasta operatiune se introduc in pamint imediat, acoperindu-se cu 2-3 cm. Un aspect deosebit de placut ochiului il putem obtine cu aceasta planta daca realizam plantarea in cuiburi de maxim 10 bucati. Distanta minima intre rasaduri va fi de cel putin 15 cm. TUBEROZA este originara din Mexic si America Centrala. Pentru obtinerea unei culturi "ca la carte" de tuberoze e nevoie de ceva mai multa rabdare, in sensul ca in toamna anului premergator introducerii bulbilor in sol se ara si se imprastie gunoi in cantitati mari, pentru imbogatirea solului. Plantarea propriu-zisa se face abia in toamna urmatoare. SORIN GRAUR Sportivi si vedete la lansarea "Olimpiadei Mileniului" Andreea Esca si-a scos fetita in lume In timp record, la numai o luna de la incheierea Olimpiadei de la Sydney, Andrei Nourescu a lansat ieri la Crowne Plaza, sub "patronajul" Cristinei Copos, prima carte romaneasca avind acest subiect. "Olimpiada Mileniului", cum a denumit-o, a adus la eveniment multe nume sonore, din sport si mass-media. Printre ei, medaliatii olimpici Gabi Szabo, Oana Pantelimon, Mihai Covaliu, antrenorii Jolt Gyongyossy, Nicolae Marasescu, Nicu Vlad, dar si Andreea Esca, Valentin Moraru (Pro TV), Corina Danila (Acasa), Doina Stanescu (Euro Sport), Cristian Topescu. Lansarea celei de-a doua carti a lui Andrei Nourescu a fost un prilej de a aduce, la un pahar cu sampanie, personaje din carte fata in fata cu cei care in timpul Jocurilor Olimpice le-au tinut pumnii linga televizor. Andreea Esca a folosit momentul pentru a-si scoate fetita in lume. Sa intelegem ca vedeta Pro TV ii pregateste fiicei sale o cariera de sportiva? Avind in vedere ca Gabi Szabo a tinut-o mai tot timpul in brate, poate fi deja o obligatie pentru micuta Margot Alexia! Marea atleta a marturisit ca isi doreste un copil si ca ar vrea ca acest eveniment sa vina cit mai repede. Proaspat divortati, Corina Danila si Valentin Moraru n-au incercat sa se evite, ci, dimpotriva, s-au sarutat prieteneste, au facut poze cu autorul cartii, dupa care au schimbat citeva cuvinte. Corina si-a certat fostul sot ca a venit neras la eveniment si s-a aratat ingrijorata: "Am crezut ca ti s-a intimplat ceva!". La lansarea "Olimpiadei Mileniului" nu s-au intimplat totusi decit lucruri bune. ELENA POPA Daca ati constatat ca ceasurile alimentate la priza ramin in urma, Curentul electric nu respecta parametrii de calitate De circa o saptamina, mai multi cetateni au constatat ca ceasurile din case, alimentate cu energie electrica sau aflate in dotarea unor aparate electrocasnice, ramin constant in urma. Intre opt si zece minute, zilnic. Unii s-au gindit ca ar trebui sa-si schimbe aparatele pentru ca au luat-o "razna". Altii, mai "tari" la fizica, au inteles ca vinovat de aceasta raminere in urma este curentul electric. Mai precis, calitatea energiei electrice furnizate. Aparatura isi incetineste ritmul de functionare din cauza ca frecventa curentului este mai mica in unele momente. Altfel spus, zilnic, se inregistreaza fluctuatii de frecventa, care, in ultima instanta, pot produce defectarea aparaturii electrocasnice. Despre fluctuatiile de frecventa, Sucursala de Distributie Bucuresti sustine ca nu are cunostinta. Nu s-au primit reclamatii si, oricum, problema nu tine de competenta sa, ci de a Dispeceratului Energetic National. De la Dispecerat, raspunsul a fost tot negativ. Totusi, ieri, in Bucuresti, un consumator a reclamat defectarea televizorului din pricina curentului electric. El va fi despagubit de Sucursala de Distributie, dar numai daca face dovada ca fluctuatia de tensiune in retea sta la baza defectiunii si daca are contract nou de furnizare a energiei electrice. Contractele de furnizare vechi nu prevad drepturi pentru consumatorii casnici La inceputul acestui an, Autoritatea de Reglementare in domeniul energiei a dat o dispozitie pentru inlocuirea contractelor de furnizare vechi cu altele care prevad si drepturi pentru consumatorii casnici. Conform noului contract, populatia poate cere despagubiri pentru o paguba provocata de furnizorul de energie electrica, in anumite conditii. Astfel, cetateanul trebuie sa sesizeze, in maximum 72 de ore de la producere, defectiunea si, in termen de 60 de zile, trebuie sa prezinte chitanta de la unitatea service din care rezulta ca aparatul a fost reparat. Furnizorul analizeaza cererea clientului si poate decide restituirea contravalorii reparatiei sau inlocuirea aparatului. Conditia esentiala insa pentru ca cetateanului sa i se dea dreptate este semnarea noului contract. Vechiul contract nu contine asemenea clauze, iar regulamentul de organizare si functionare a sistemului de electricitate nu mai este in vigoare de mai bine de un an. La aceasta ora, putini dintre consumatorii casnici au semnat noile contracte. Asa incit putini dintre cei lezati pot fi despagubiti. Desi Autoritatea are obligatia, prin lege, de a verifica semnarea noilor contracte si de a sanctiona intirzierile nejustificate, pina acum nu s-a aplicat nici o sanctiune in acest sens. Responsabilul cu presa al Autoritatii, Al. Sandulescu, ne-a declarat ieri ca, probabil, se va trece si la sanctiuni, fara sa precizeze cind anume. MIHAELA BALEA La Galati au inflorit salcimii Nu mica le-a fost mirarea galatenilor din cartierul Micro 21 cind au constatat ca salcimii din cartierul lor au inflorit. Salcimii au inmugurit zilele trecute, pentru ca ieri, copacii sa fie plini de flori. Oamenii s-au oprit si s-au uitat la salcimii infloriti si nu le-a venit sa creada. Mircea Darujenco locuieste in cartierul Micro 21, la bloc M2: "M-am trezit dimineata, in fata geamului am un salcim. M-am uitat pe geam sa vad daca masina mea e in regula. Dar mi s-au lipit ochii de salcim. Nu mi-a venit sa cred. Salcimul era plin de flori albe. Eu, personal, n-am mai vazut asa ceva, desi am 54 de ani" - ne-a declarat galateanul, care ne-a adus citeva crengute de salcim inflorit. Salcimii au inflorit insa si in celelalte cartiere ale Galatiului, unii copaci avind doar muguri, ca primavara. Oamenii spun ca au inflorit din cauza caldurii neobisnuite pentru aceasta perioada. ALINA COMSA-DURBACA Muncitorii din Aparare spun ca sint tratati ca niste animale Peste 1.500 de angajati din sectorul industriei de aparare din cadrul SC Cugir au protestat ieri dimineata, in fata sediului administrativ al societatii. Ei au refuzat sa intre la munca, solicitind majorarea salariilor cu 30%. Sindicalistii care lucreaza la sectiile producatoare de tehnica militara au cerut si demisia conducerii SC Cugir SA, pe care o considera incapabila de a le rezolva doleantele. "Din cauza frigului, a foametei si a lipsei de apa calda am iesit in strada. Ne tin ca pe niste porci in orasul asta. Nu mai putem trai cu un milion de lei pe luna. Trebuia sa negociem salariile inca de la 1 octombrie, dar s-a tergiversat acest lucru. Conducerea actuala nu este in stare sa ne asigure cerintele. Salariatii sint dispusi sa mearga pina la capat. Am ajuns in situatia unor porci, nu ne mai putem numi oameni", a declarat Gheorghe Neagu, liderul Sindicatului Apararea al SC Cugir SA. Aflat ieri la Bucuresti, directorul general al societatii, Emil Faur, a transmis prin purtatorul de cuvint ca "actiunea este ilegala, intrucit nu s-a respectat contractul colectiv de munca si legislatia privind conflictele de interese, protestul survenind in plina negociere a salariilor. Daca protestele vor continua, vor fi luate masuri impotriva celor care au incalcat legea". LUCIAN DOBRATER Dupa dezvaluirile de ieri, din "Ev.z.", Fratii Pomponiu, de la Steilmann, exclusi din Clubul Diplomatilor In urma articolului "Directorul de la Steilmann, Romeo Pomponiu, se dezbraca in fundul gol la Clubul Diplomatilor", publicat ieri de "Evenimentul zilei", reactiile au aparut imediat. La biroul directorului de la club, telefonul a zbirniit non stop, zeci de persoane legitimate sunind pentru a confirma povestea si pentru a propune "represalii". Directorul a marturisit ca nu era la curent cu atitudinea fratilor Pomponiu si a promis ca le va interzice accesul in complex, incepind chiar de ieri. Avind circuit inchis, Clubul Diplomatilor permite intrarea doar celor care poseda legitimatii. ELENA POPA Cea mai grava "crima" din ultimii 50 de ani Robinetele de apa din Tg. Jiu au secat Municipiul Tirgu-Jiu trece in aceasta perioada prin cea mai grava criza a apei din ultimii cincizeci de ani, fapt care a determinat autoritatile locale sa se intilneasca intr-o sedinta extraordinara a Consiliului Local. Discutiile au pornit de la premisa ca, peste doar citeva saptamini, cind se anunta temperaturi foarte scazute la Tirgu-Jiu, exista riscul ca intreg sistemul de asigurare cu apa a municipiului sa fie compromis. De o jumatate de an, locuitorii din Tirgu-Jiu primesc apa rece doar doua-trei ore pe zi, iar furnizarea apei calde a fost sistata complet. Nici in privinta caldurii situatia nu este mai buna - doar citeva asociatii au primit agent termic, acum citeva zile. Consilerii municipali afirma ca situatia de criza a apei se va prelungi si pe viitor deoarece sursele de alimentare cu apa a municipiului Tirgu-Jiu au secat in timpul secetei prelungite din timpul verii. Consilierul democrat Cornel Andritoiu i-a solicitat primarului Florin Circiumaru sa declare starea de necesitate in Tirgu-Jiu deoarece conductele de apa vor ingheta o data cu venirea frigului, din cauza debitului scazut al apei. Desi acesta crede ca municipalitatea ar putea primi fonduri de la guvern intr-o astfel de situatie, primarul spune ca nu este cazul declararii starii de necesitate. Florin Circiumaru spune ca ar exista o solutie pentru rezolvarea situatiei de la Tirgu-Jiu, insa ar fi nevoie de sume uriase. Cu aproape 3.000 de miliarde de lei ar fi posibil ca municipiul Tirgu-Jiu sa aiba o sursa de apa inepuizabila - apa din Jiu ar putea fi purificata pentru a deveni potabila. El mai propune si forarea unor puturi la fiecare centrala termica, dar apa rezultata astfel nu ar fi suficienta pentru asigurarea unui debit normal. La rindul sau, directorul Regiei Apele Romane, filiala Gorj, Grigore Draganescu, nu crede ca solutia puturilor poate rezolva criza apei din Tirgu-Jiu. Acesta afirma ca pinza freatica a fost grav afectata de seceta si apa nu va fi gasita asa usor nici la peste zece metri adincime. Autoritatile locale au ajuns sa se roage la Dumnezeu sa ploua. Prezent la Tirgu-Jiu, noul Mitropolit al Olteniei, Teofan Sinaitul, instiintat de primarul municipiului despre seceta prelungita din zona, a promis ca se va ruga pentru a aduce ploaia la Tirgu-Jiu. CLAUDIA TIPLUICA Pentru ca multi soferi au aminat indeplinirea acestei formalitati pina in ultima zi, Termenul de preschimbare a permiselor auto s-a prelungit cu 6 luni Cu toate ca termenul limita de preschimbare a permiselor auto s-a anuntat din timp, ghiseele directiilor de Politie Rutiera din intreaga tara au fost luate ieri cu asalt de conducatorii auto care au aminat pina in ceasul al doisprezecelea aceasta formalitate. Constatind ca pina la terminarea programului nu va putea face fata afluxului de "intirziati", conducerea Politiei Rutiere a luat decizia de a prelungi cu inca sase luni procedura de preschimbare a permiselor auto. Coada ca la vize Schengen Inghesuiala mare ieri, in Capitala, la Biroul Politiei Rutiere a Capitalei din Udriste. In fata ghiseelor, la prinz la o coada de ziceai ca se dau vize Schengen stateau cam trei sute de conducatori auto. Stiau ca 31 octombrie era data limita pentru preschimbarea carnetelor, dar au tot aminat sa o faca, fiecare cu un motiv "bine intemeiat". Cei mai multi scoteau in fata lipsa banilor - de cele mai multe ori nu au avut, iar cind totusi din leafa ramasese ceva, s-au ivit alte cheltuieli care nu suportau aminare. Altii s-au plins de taxele impuse pentru preschimbare, nivelul acestora ridicindu-se la mai mult de jumatate din valoarea salariului minim pe economie. Lipsa resurselor nu a fost insa singurul motiv pentru intirziere. Printre "codasi" erau ieri si proprietari de masini care recunosteau ca le-a fost peste mina sa ajunga la Politia Rutiera sau au uitat pur si simplu. Din cauza aglomeratiei, unii dintre conducatorii auto si-au pierdut rapid rabdarea. Desi vinovati, ei au inceput sa-si verse naduful pe autoritati, pe functionare, pe colegii de rind si chiar pe vremea de afara. Injurau de mama focului, inclusiv soferii aflati in trafic, mai prevazatori ca ei. De suparare, nu voiau sa vada pe nimeni, probabil se gindeau la amenzile pe care urmau sa le plateasca incepind de azi. Fiecare dintre cei prezenti la coada spera ca pina la sfirsitul programului sa scape de calvar. In timp ce in fata ghiseelor soferii transpirau din greu, in "spatele usilor inchise" mai-marii Politiei Rutiere au hotarit sa-i mai pasuiasca. Col. Florea Simion, seful Directiei de Informatizare a Persoanei din Capitala, ne-a declarat, in cursul dupa-amiezii: "Se va prelungi termenul de preschimbare a permiselor auto cu inca sase luni. In perioada imediat urmatoare, vom trimite la guvern o ordonanta de urgenta care sa reglementeze acest lucru. In felul acesta, conducatorii auto romani care nu au reusit sa-si reinnoiasca permisul pot circula linistiti inca o jumatate de an". MIHAI MORAR PETRISOR CANA Pina cind guvernul va adopta o hotarire care sa reglementeze aceasta forma de studiu, Invatamintul deschis la distanta produce studenti fara diploma Ministerul Educatiei Nationale a elaborat un proiect de hotarire de guvern care reglementeaza invatamintul deschis la distanta (IDD). In ultimii trei ani, universitatile de stat si particulare au introdus aceasta noua forma de scolarizare, care inlocuieste invatamintul de tip fara frecventa. Spre deosebire de acesta, IDD presupune alternarea unor perioade in care studentii participa la cursuri cu perioade dedicate studiului individual, urmate de sesiuni de examene, ca si la invatamintul de zi. Din pacate, faptul ca invatamintul la distanta nu este reglementat a facut ca multe universitati, mai ales cele particulare, sa inmatriculeze masiv studenti care risca, dupa ani de studiu, sa termine o scoala fara sa obtina diploma de licenta. Studentii de la IDD vor invata cu un an mai mult decit cei de la zi Deoarece multe universitati au scolarizat studenti fara a avea baza materiala adecvata acestui tip de invatamint, cadre didactice competente, sali de cursuri sau manuale, MEN a considerat ca se impune adoptarea de urgenta a acestei hotariri de guvern. Noua hotarire va stabili durata scolarizarii, care este cu un an mai mare decit la cursurile de zi. Promovarea examenelor si absolvirea facultatii se vor face pe baza sistemului de credite transferabile. Astfel, Senatul fiecarei universitati va stabili valoarea creditelor pentru fiecare disciplina. Studentul la IDD va fi considerat absolvent in momentul in care va acumula un anumit numar de credite pentru toti anii de scolarizare. In baza autonomiei universitare, invatamintul la distanta va putea fi organizat numai cu taxa. Valoarea acesteia va fi stabilita de fiecare universitate. IDD se bazeaza pe studiul individual, fiind adresat celor care nu pot sa urmeze o facultate la curs de zi. In schimb, studentii inmatriculati la acest tip de invatamint beneficiaza de ore de consultanta cu profesorii si se vor afla in permanenta legatura cu toate cadrele didactice. Cursurile pot fi audiate, dar vor putea fi gasite si pe Internet. De altfel, studentii vor putea fi in legatura cu profesorii lor si pot cere consultanta si cu ajutorul postei electronice, prin care se pot trimite teme, referate sau alte lucrari pentru care vor primi credite. CNEAA va autoriza fiecare specializare IDD Universitatile care doresc sa infiinteze specializari pentru IDD vor fi obligate sa-si intocmeasca un dosar de autoevaluare, pe baza caruia vor obtine din partea Consiliului National de Evaluare Academica si Acreditare autorizatia provizorie de functionare. In cazul in care nu se va obtine autorizatia, institutia de invatamint superior este obligata sa inceteze orice activitate educationala in sistem IDD. Dupa adoptarea hotaririi de guvern, CNEAA va elabora o serie de standarde pe baza carora se vor face evaluarea si autorizarea. Noua hotarire de guvern va fi aprobata de executiv in sedinta de miine si se va aplica din anul universitar 2001-2002, nefiind aplicata retroactiv. Studentii care sint deja inmatriculati la IDD vor absolvi facultatea pe baza deciziilor stabilite de Senatul universitar. Studentii de la ASE devin absolventi numai daca obtin 240 de credite Academia de Studii Economice din Bucuresti este una dintre primele universitati de stat care a inmatriculat, in urma cu trei ani, studenti la invatamintul la distanta. La ora actuala sint inmatriculati aproximativ 7000 de studenti, dintre care 3000 sint in anul I. Pentru a promova anul, studentul trebuie sa obtina 60 de credite si minimum media 6,00. La sfirsitul primilor doi ani de studiu, creditele necesare promovarii se ridica la cifra 120. Daca un student nu a acumulat acest numar de credite, ASE ii mai ofera un an suplimentar in care poate obtine necesarul pentru a promova. La sfirsitul facultatii, cifra totala minima a creditelor este de 240, iar media minima este 7,00. Un student nu poate promova doi ani intr-unul singur decit o singura data pe intreaga perioada a scolarizarii. Pentru acest an, taxa anuala de scolarizare este de opt milioane de lei, platibili in trei rate. In taxa sint incluse manualele, orele de consultatie, audierea cursurilor, precum si dreptul studentului de a utiliza fondul de carte din biblioteca ASE. Presedintele CNEAA, prof. Ioan Mihailescu, a declarat ieri ca "daca nu se intervine si nu se adopta in regim de urgenta aceasta hotarire, zeci de mii de oameni vor plati sume mari si vor urma o pseudofacultate, dar nu vor obtine nici o diploma de licenta recunoscuta de MEN. Multe universitati s-au grabit sa inmatriculeze studenti la IDD la gramada, pentru a scoate de la acestia multi bani. Invatamintul deschis la distanta nu poate fi conceput ca o afacere pentru unii. Nu putem accepta ca aceasta forma de invatamint sa devina o loterie sau, pur si simplu, o afacere profitabila". ROBERTA VORNICU De astazi intra in vigoare doua acte normative conform carora Discriminarea in anunturile publicitare este interzisa Amenzile pentru incalcarea legilor respective sint cuprinse intre 5 si 40 de milioane de lei ; Alaturi de autorul textelor vor fi sanctionati si reprezentantii legali ai publicatiilor care le-au difuzat Doua legi importante cu privire la nediscriminarea in munca intra in vigoare de astazi: Legea privind publicitatea (publicata in M.O., din 2 august 2000) si Ordonanta privind prevenirea si sanctionarea tuturor formelor de discriminare (publicata in M.O. din 2 septembrie 2000). Ca de obicei, nici una dintre institutiile implicate nu a reactionat prompt pentru ca dispozitiile din actele normative respective sa poata fi aplicate imediat. Desi primaria va trebui sa sanctioneze anunturile discriminatorii, functionarii municipali zic ca nu stiu nimic Conform primei legi, se interzice, printre altele, publicitatea care include discriminari de rasa, sex, limba, origine, origine sociala, identitate etnica sau nationalitate. Prin urmare, orice anunt publicat intr-un ziar care suna in genul: "Angajez contabil, exclus tigani" va incalca prevederile legii si ar trebui sa fie sanctionat. Sanctiunea, in cazul cind nu s-a respectat principiul nediscriminarii, este amenda de la 5 milioane de lei la 40 de milioane de lei. Constatarea unei asemenea contraventii se face de catre reprezentantii imputerniciti ai administratiei publice locale. Numai ca Serviciul de publicitate din cadrul Primariei Capitalei nu stia ieri nici macar ca legea a fost publicata. Dan Dragomir, seful acestui serviciu, ne-a declarat: "Nu am habar de o asemenea lege pentru ca nu a fost facuta la initiativa noastra. Asteptam sa vedem, cind ea o intra in Monitorul Oficial, ce atributii vom avea noi, ce pregatire trebuie sa aiba inspectorii pentru a da amenzi si ce anume trebuie sa facem. Deocamdata nu stiu nimic si nu am auzit nimic. Dar asteptam si, cind legea o intra in vigoare, om vedea ce avem de facut". Aceeasi lege mai prevede insa si faptul ca, alaturi de autorul unui asemenea text publicitar, va fi sanctionat si reprezentantul legal al publicatiei care s-a incumetat sa difuzeze anuntul, sanctiune care ar trebui aplicata tot de primarie. Consiliul National pentru Combaterea Discriminarii - un vis indepartat Poate pentru ca dispozitiile legii privind publicitatea nu erau suficient de lamuritoare, guvernul a venit cu o ordonanta care sa combata toate formele de discriminare. Conform acesteia, "constituie contraventie conditionarea ocuparii unui post, prin anunt sau concurs lansat de angajator sau de reprezentantul acestuia, de apartenenta la o rasa, nationalitate, etnie, religie, categorie sociala sau categorie defavorizata, de virsta, de sexul sau orientarea sexuala, respectiv de convingerile candidatilor". Constatarea si sanctionarea celor care incalca prevederile ordonantei se fac de catre Consiliul National pentru Combaterea Discriminarii. Desi, conform ordonantei, in termen de 60 de zile ar fi trebuit sa se constituie Consiliul National pentru Combaterea Discriminarii, nici pina acum nu a fost adoptata vreo hotarire in acest sens. De la Departamentul pentru minoritati, aflat in subordinea guvernului, am fost informati ca e pregatit un proiect de act normativ pentru infiintarea acestui consiliu. Dar acesta va fi trimis executivului pentru aprobare abia la sedinta de saptamina viitoare. Pina atunci, probabil ca nici ordonanta nu se va aplica. Si totusi, nimeni nu-i va putea impune unui angajator privat sa nu angajeze oameni dupa criterii proprii Victoria Vargolici, director general adjunct al Oficiului pentru Protectia Consumatorilor, institutia care a insistat sa promoveze Legea publicitatii, este de parere ca, in ciuda aparitiei celor doua acte normative, "discriminarea nu va disparea. Vor disparea insa o serie de anunturi de acest gen, tocmai pentru ca nimeni nu va dori sa fie sanctionat". Gabriela Platon, director general executiv al Agentiei Nationale pentru Ocupare si Formare Profesionala, crede ca nimeni nu va putea impune unui angajator privat sa angajeze oameni dupa criteriile pe care le considera necesare. "Aceste doua legi sint totusi niste instrumente care vor fi folosite pina cind oamenii intra in normalitate. Si in strainatate, oamenii peste o anumita virsta au un anumit handicap la angajare. Statisticile occidentale arata ca, spre deosebire de Romania, femeile sint discriminate la angajare. Dar depinde din ce punct de vedere privesti problema: daca o tinara de 25 de ani este preferata la angajare pentru a lucra ca secretara, dar ea va face si altceva in plus, poate ca ea este discriminata fata de o femeie de 40 de ani care a fost refuzata pe acel post", a mai spus Gabriela Platon. Nici organizatiile de rromi nu cred ca cele doua legi le vor rezolva problemele. Vasile Ionescu, copresedintele Subcomisiei Interministeriale pentru Rromi, ne-a precizat: "Si legea, si ordonanta sint doua documente care ne apropie de lumea europeana. Dar noi am constatat, ca si in alte cazuri, ca mecanismele de punere in vigoare a legilor lipsesc in Romania. De fiecare data am apelat la organismele internationale si cred ca si acum vom face la fel". (E.M., M.B., M.S.) La Spitalul Universitar din Bucuresti s-au nascut Cei mai mari tripleti conceputi in eprubeta Cei mai mari tripleti din Romania rezultati dintr-o sarcina realizata prin fertilizare in vitro s-au nascut, simbata seara, la Spitalul Universitar din Bucuresti. Mama copiilor, Aurelia Duicu, are 45 de ani si este din Codlea, judetul Brasov. De 23 de ani asteapta cu infrigurare sa aiba copii. Bebelusii au avut la nastere 3,05 kg (Violeta), 3 kg (Viorel), respectiv, 2,50 kg (Veronica). "Tripletii au venit pe lume la citeva minute diferenta", a declarat dr. Ana Culcer, sefa sectiei Nou-nascuti a spitalului. Nasterea a fost aproape de termen, in a 35-a saptamina de sarcina, ceea ce va asigura o dezvoltare normala a copiilor. "Mama lor a stat permanent la pat in lunile septembrie si octombrie, sarcina avind peste opt kilograme, la care s-a adaugat greutatea placentei si a lichidului amniotic. In total, mama tripletilor a fost obligata sa «care» aproximativ 16 kilograme", a precizat dr. Culcer. Nasterea s-a produs prin cezariana. "In prezent, tripletii urmeaza un tratament specific pentru a se elimina riscurile reprezentate de faptul ca ei au Rh pozitiv, dupa tata, iar mama lor are Rh negativ", a spus dr. Culcer. Cea care a realizat fertilizarea in vitro in cazul Aureliei Duicu este dr. Denisa Maria Protopopescu, de la Clinica Medsana. Aceasta este cea de-a 40-a nastere a unor copii conceputi in urma fertilizarii in vitro, in Romania. TATIANA DABIJA GETA ROMAN In drum spre Londra Alexandra ne va reprezenta la Miss World Luni seara, la Opera Nationala Romana era mare agitatie. Nu fiindca s-ar fi produs un eveniment notabil pentru melomani, ci pentru ca "se intimpla" concursul de frumusete Miss Romania World. Amatorii de picioare lungi si buze senzuale, indeobste oameni cu bani si pretentii, se inghesuiau la intrare sa prinda un loc mai bun. Inceput cu aproape o ora intirziere, spectacolul a avut si stingacii: prezentatorul Iustinian Radu (il stiti de la Party-Time-ul Antenei 1) a scapat hirtiile pe jos si, citeva clipe, lungi cit o ora, s-a pierdut complet. Cistigatoarea titlului Miss Romania a fost desemnata Alexandra Cosmoiu, o frumoasa de 18 ani din Ploiesti si, totodata, una dintre putinele concurente care stiau engleza. Ea vorbeste si franceza, ba o rupe putin si in italiana si spaniola. Alexandra va reprezenta Romania la concursul Miss World care va avea loc la Londra, luna aceasta. Din partea organizatorilor - Face to Face Model - Miss Romania a primit cadou un Matiz. ADRIANA TOMA 