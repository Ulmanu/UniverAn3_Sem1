 Agentul trei nule Garcea, actor de film Radu, Mugur si Florin, adica membrii grupului umoristic Vacanta Mare, vor fi protagonistii unui film de lungmetraj, ce va rula pe marile ecrane. Filmarile la supercomedia ce se va intitula "Agentul Garcea 000" sau "Comoara din Sadova" (nu s-au hotarit inca asupra acestui aspect) vor debuta in luna iunie, in studiourile MediaPRO de la Buftea. Potrivit scenaristilor: "Se doreste a fi o productie cinematografica pentru publicul larg, si asta pentru ca, in ultima vreme, regizorii au realizat filme doar pentru ei sau de dragul festivalurilor de arta". Distributia acestui film - al carui subiect se invirte in jurul unei comori- va fi formata, in proportie de 90%, din oameni obisnuiti: "Pentru simplul motiv ca ei nu se prefac in timp de joaca", afirma Mugur.(S.E.) De azi, la Prima TV, Gabriel Corrado se intoarce in telenovela "Luna salbatica" "Luna salbatica" este titlul noii telenovele, ce va fi difuzata de Prima TV, incepind de astazi (de luni pina simbata) de la ora 19.00. Din distributia acestei productii TELEFE (Argentina, 2000) fac parte actorii Gabriel Corrado (il stiti din "Misterioasa doamna" si "Perla neagra"), Millie Stegman si frumoasa Carina Zampini. (S.E.) Oferta generoasa pentru seara de Martisor "Orgasm" gratuit de 1 Martie De astazi, primavara se instaureaza cu acte in regula si in cluburile din Bucuresti care ofera, in seara de Martisor, ce au mai bun Club A a pregatit pentru asta-seara o serie de surprize, intr-un decor alb-rosu, in ton cu evenimentul. Petrecerea primului Martisor al mileniului debuteaza la ora 22.00, iar cei care nu au oferit inca martisoare au ocazia sa liciteze pentru obiectele puse la bataie de sponsori n Pro FM declanseaza operatiunea "Siluete pentru fete" incepind de astazi, prima zi a lunii DAMEntiale. Doritoarele de o noua silueta (printr-o operatie estetica) se pot inscrie pina la sfirsitul lunii la tel. 252.26.42 La Teatrul Bulandra (Sala Izvor) are loc o petrecere dedicata exclusiv barbatilor, "Petrecerea Playboy", unde, de la ora 22.00, barbatii vor avea parte de surprize pe care doar ei le pot aprecia Si daca sint solo in aceasta seara, femeile pot merge la petrecerea din Club Maxx organizata de Radio 21, de la ora 21.00. Manifestarea se numeste "Numai pentru femei", insa dupa ora 24.00, in Maxx va fi permis si accesul barbatilor In Back Stage concerteaza, de la ora 21.00, formatia Directia 5, iar dupa concert urmeaza o petrecere cu premii speciale pentru toate fetele prezente A&A Record ofera un martisor muzical, lansarea albumului "Horoscop" semnat Daniel Robu. La 18.30, in MCM Cafe, va fi o prezentare a Casei Vili, dupa care solistul Daniel Robu va sustine un recital PUB 18 a pregatit o seara folk, ai carei protagonisti sint Liviu Ciobotaru (chitara) si Catalin Ene (claviaturi) Si Teatrul Nottara are o oferta speciala de Martisor. Astazi, de la ora 19.00, prezinta spectacolul "Mostenirea lui Cadar", pretul biletului fiind de numai 10.000 de lei La Green Hours, de la ora 21.00, sub genericul "Ladies Jazz Alive" are loc un "Concert Special de Martisor" cu Daniela Nicolae - pian si Cristina Mihai - voce Micuta Emy aduce un plus de frumusete Martisorului prin albumul "Visul" pe care il lanseaza astazi, la ora 13.00, in Mall, producator fiind MediaPRO Music Intre orele 12.00-14.00, pe traseul ASE - Bdul Dacia - Calea Mosilor, cele mai norocoase femei vor avea posibilitatea sa ii intilneasca pe Lucian Mindruta, N.C. Munteanu, Valentin Moraru si Costi Mocanu, vedete PRO TV ce le vor oferi flori si pupicuri O petrecere "intirziata" de Martisor va avea loc vineri, la ora 22.00, in Clubul B-one. Denumita "Divas Night", seara este dedicata vocilor feminine (Roxette, Blondie, Abba, Madonna, Celine Dion etc). Fetele care vor merge la aceasta petrecere vor primi, gratuit, un cocktail Orgasm Opium Studio Cafe va organiza, la ora 12.00, un spectacol poetic cu lecturi din poeme de dragoste in prezenta autoarelor, urmat, la ora 19.00, de un concurs de poezii dotat cu premii. Concursul este deschis celor timizi si celor indrazneti. IUSTINA MUNTEANU Rezervatie de tigani Primarul de Birlad vrea sa scoata orasul din anonimat. Ioan Juverdeanu are de gind sa infiinteze, la marginea orasului, un sat tiganesc, care sa atraga turisti. Ideea i-a venit in momentul in care a remarcat ca toata lumea il preseaza sa rezolve problema gheto-ului G 1, din Birlad, in care locuiesc numai tigani. Blocul a fost efectiv devastat de-a lungul anilor: nu mai exista apa, curenta, canalizare, wc-uri, usi. "Tiganii nu sint invatati sa stea la bloc. Lor le trebuie case intr-un loc unde sa nu deranjeze pe nimeni si unde nici ei sa nu fie deranjati", spune Juverdeanu. Impreuna cu salariatii Serviciului de sistematizare din primarie a inceput sa caute un teren, la marginea orasului, unde sa construiasca mici case. Fondurile nu se vor aloca de la bugetul local, ci vor fi asigurate printr-un program de finantare, pentru care primaria se afla in tratative. "Nu ne trebuie foarte multi bani pentru ca aceste case vor fi din chirpici", ne-a declarat Juverdeanu. Primarul spune ca tiganii vor avea conditii decente de trai: mijloace de transport pentru a ajunge in oras, apa potabila, curent electric. "Oricum, proiectul nu a fost inca realizat, dar este cert ca nu-i vom izola de oras. De altfel, la curte ai alte posibilitati de a-ti incropi o gospodarie, pentru a nu fi nevoit sa vii tot timpul la piata. Asta numai daca si ei vor", spune primarul. Satul tiganesc va aminti de ulitele de meseriasi de odinioara. Tiganii vor fi grupati pe strazi, in functie de meseriile sau de indeletnicirile pe care le au: muzicantii pe o strada, fierarii pe alta strada, iar numele strazilor vor imprumuta numele meseriilor, adica: Strada Muzicantilor, Strada Cintaretilor, Strada Fierarilor. In acest sens, primarul a avut o discutie cu Constantin Micu, presedintele Partidei Rromilor din Birlad, care s-a angajat sa realizeze un recensamint al locuitorilor din Birlad care fac parte din aceasta etnie. Totodata, primaria are de gind sa se implice in viata culturala a viitorului sat: "Vrem sa-i incurajam sa organizeze evenimente si manifestari cu obiceiuri specific tiganesti, pentru ca satul sa devina o atractie pentru turisti, pentru cei care ne viziteaza orasul. De fapt, a fost una din principalele noastre intentii cind ne-am propus sa realizam acest proiect". IOANA TUDOR Case pentru rromi la Galati Primaria Galati a anuntat ca va construi aproximativ 20 de case pentru tigani, cu bani de la Phare. Primarul Galatiului, Dumitru Nicolae, a declarat ca municipalitatea a demarat un proiect, impreuna cu Alianta pentru Unitatea Rromilor, in vederea obtinerii finantarii externe. Potrivit proiectului, Comunitatea Europeana ar putea da bani atit pentru construirea de locuinte, cit si pentru amenajarea unui centru de instruire a rromilor. Viorica Gotu, presedintele Comunitatii Rromilor din Galati, s-a declarat multumita de initiativa primariei de a construi case si un centru de consultanta pentru tigani, cu bani de la Phare. Ea a spus ca astfel, rromii vor fi indrumati in cadrul centrului sa isi faca acte de identitate. Viorica Gotu a declarat ca foarte multi tigani au inteles eronat modul in care vor fi utilizate fondurile Phare si au venit in numar mare pentru a cere bani ca sa-si cumpere animale sau alimente. Sprijinirea proiectelor de parteneriat pentru rromi are ca finantare din partea Comunitatii Europene suma de 900 de mii de euro. ALINA COMSA-DURBACA Telefonul ministerului, pe toti peretii Unitatile turistice sint obligate sa afiseze, in locuri vizibile, numerele de telefon ale Ministerului Turismului si Autoritatii Nationale pentru Protectia Consumatorului, pentru a da posibilitatea turistilor sa-si exprime opinia cu privire la calitatea serviciilor turistice, conform unui ordin al ministrului Dan Matei Agathon. Structurile de primire turistica care nu respecta prevederile acestui ordin vor fi sanctionate cu amenda cuprinsa intre 600.000 de lei si 800.000 de lei iar agentiile de turism cu 800.000 -1.000.000 de lei. NICOLETA BURTAN Pe scurt Spaniuc, gata de lupta . Un intreg arsenal au gasit politistii la domiciliul lui Dimitrie Spaniuc, 76 de ani, din comuna suceveana Stulpicani. Este vorba despre doua arme militare tip carabina, de calibru 7,92 mm, un pistol model medieval, o arma confectionata artizanal, de calibru 9 mm, 410 cartuse cu glont, calibru 8 mm, 259 de cartuse cu glont, calibru 7,92 mm, 6 cartuse cu glont, calibru 7,62 mm, 10 metri de fitil Bikford si 50 de grame de pulbere neagra. Una dintre armele militare prezenta mai multe imbunatatiri, printre care un dispozitiv tip laser pentru fixarea tintei. (Tiberiu Avram) Jandarmi in ambulante . Incepind din aceasta dupa-amiaza, calatorii vor fi paziti pe mijloacele de transport in comun din Brasov. Un numar mare de jandarmi impreuna cu politisti brasoveni se vor afla printre ei sa-i apere de hotii de buzunare. Alti cinci jandarmi vor lucra cot la cot cu angajatii de la Ambulanta pentru ca in ultimii ani au existat multe cazuri de agresiune asupra personalului de la Salvare. (Camelia Csiki) Trichineloza de la mistreti. 80 de oameni din zona Odorhei-Harghita sint suspectati ca ar fi consumat carne de mistret infestata cu trichinela. Opt dintre acestia au fost diagnosticati cu trichineloza si au fost internati in Spitalul de Boli Infectioase din Odorheiu Secuiesc. Unul dintre bolnavi a declarat ca a mincat carne de mistret provenita de la Atid, in urma unei vinatori organizate pe data de 13 ianuarie. (Doina Teglas) Diplome de bacalaureat de la inspectoratele Scolare. Pentru a putea avea control asupra circulatiei actelor de studii si pentru a preintimpina eliberarea ilegala a diplomelor, Ministerul Educatiei si Cercetarii a interzis Editurii ROMDIDACT sa vinda documente scolare direct unitatilor de invatamint. Scolile si liceele care doresc achizitionarea acestor acte cu regim special se vor adresa inspectoratelor scolare. (Roberta Vornicu) 80 de virusuri gripale . Fata de saptamina trecuta, frecventa imbolnavirilor de gripa a crescut, dar nu depaseste valorile maxime asteptate pentru aceasta perioada. In saptamina 19-25 februarie s-au raportat la Ministerul Sanatatii si Familiei peste 21.50 de cazuri de gripa, 60.214 de infectii acute ale cailor respiratorii superioare si 20.107 de pneumonii, din care sase decese. Centrul National de Referinta pentru Gripa din cadrul Institutului Cantacuzino a izolat, pina in prezent, 80 de virusuri gripale: 65 de tip A H1N1 si 15 de tip B. (T.D.,G.R.) Batut de tata cu coada de la matura. Un copil de sapte ani din comuna bihoreana Suplacul de Barcau a fost internat luni la Spitalul de Copii cu multiple leziuni pe corp si pe miini. Minorul Dan Maftei a fost batut crunt, duminica dupa amiaza, de tatal sau. "Numai cind bea ne bate. Adica ne injura si ne loveste cu coada de la o matura sau cu o bita", a marturisit micutul. Duminica, tatal lui Dan, Liviu Maftei, 31 de ani, s-a imbatat si si-a luat familia la bataie. Sora lui Dani Maftei, in virsta de opt ani, si mama acestuia au reusit sa fuga din calea barbatului furios. Pe Dan l-a prins si si-a varsat minia pe el lovindu-l cu coada de la matura. Politistii bihoreni i-au intocmit tatalui agresiv dosar penal. El este cercetat in stare de libertate. (Miruna Ionescu) Cazi de baie furate de la casa de copii. La Casa de Copii din comuna brasoveana Dacia s-a dat o spargere mai putin obisnuita. In urma cu citeva zile, cind s-au trezit baietii care locuiesc la acest leagan au descoperit ca cineva a furat doua cazi de fonta din baie. Octavian Barbatei, administratorul Casei de Copii, a anuntat politia, iar ieri hotii au fost prinsi. Hotii sint Nicolae Condurache (23 de ani) si Ioan Cozac (25 de ani). (Camelia Csiki) Taiat de tren in timp ce fura fier vechi. Sorin Lingurar, 29 de ani, din Cimpia Turzii, a murit taiat de tren, pe o linie de cale ferata ce asigura transportul de fier vechi catre Combinatul Industria Sirmei Cimpia Turzii. Incidentul s-a petrecut marti noaptea cind victima, impreuna cu alti trei prieteni, incerca sa fure fier vechi din vagoanele aflate in miscare. "Am trecut pe linga domnu' plutonier, iar mai incolo ne-am urcat in vagoane sa aruncam niste fier vechi. Trenu' mergea si apoi mecanicul a venit sa zica ca mai incolo Lingurar a cazut sub tren", a declarat Gabriel Heghedus, unul dintre martorii accidentului. Sorin Lingurar a incercat sa urce in vagon din mers, a alunecat si a cazut cu gitul sub rotile vagonului. Victima care locuia in colonia Vasile Goldis din Cimpia Turzii are trei copii, iar sotia ii era insarcinata. In colonia Goldis se afla, la limita saraciei, circa 270 de persoane care supravietuiesc din vinzarea fierului vechi furat din ISCT. (Emanuel Ciocu) Focar de Hepatita de tip A . Patru persoane din satul Bucium-Poieni, au fost internate in ultima perioada in spitalele din judetul Alba, dupa ce s-au imbolnavit de hepatita acuta de tip A. Silvia Fister, 49 de ani, casnica a fost internata in Spitalele din Abrud si Alba-Iulia. Dupa ce s-a intors acasa, femeia a intrat in contact cu membrii familiei, alte trei persoane fiind contaminate cu virusul hepatic.Teodor Dragoi, asistent igiena la Laboratorul Epidemiologic Cimpeni-Abrud, a inspectat ieri zona focarului de hepatita din Bucium-Poieni, prelevind probe in vederea depistarii altor suspecti. El afirma ca exista alti 30 de pasibili suspecti de hepatita. (Lucian Dobrater) In martie, 25 de grade C Institutul National de Meteorologie si Hidrologie a anuntat ieri ca martie va fi o luna mai calda decit in mod obisnuit. In perioada 1-5 martie, vremea se va incalzi si va mai ploua, la inceputul intervalului, numai in vestul, nordul si centrul tarii. Cele mai ridicate temperaturi pentru aceasta perioada de timp, de maximum 12 grade Celsius, se vor inregistra in sudul si sud-estul tarii, iar minimele vor oscila intre -3 si 6 grade Celsius. Intre 6 si 12 martie, vremea va fi schimbatoare. In perioada Mucenicilor, vom avea parte de temperaturi maxime cuprinse intre 6 si 16 grade Celsius. Pina pe 20 martie, vremea se va raci din nou, treptat, incepind din nordul tarii. Din 21 martie insa si pina la sfirsitul lunii, vremea va fi frumoasa si calda, iar noptile si diminetile racoroase. Temperaturile maxime vor urca pina la 20 de grade, in sud si sud-vest atingind chiar 25 de grade Celsius. In a doua jumatate a lunii este posibila aparitia brumei tirzii. ROBERTA VORNICU Minus 28 de grade C la Miercurea Ciuc La Miercurea Ciuc a fost inregistrata, in noaptea de marti spre miercuri, cea mai scazuta temperatura din aceasta iarna, de -28 de grade C, transmite Mediafax. Specialistii afirma ca, de regula, temperaturile negative foarte scazute erau inregistrate in anii trecuti, in a doua jumatate a lunii ianuarie.(A.M.) Terenurile de agrement din Brasov, scoase la licitatie Consiliul Local Brasov a hotarit ieri scoaterea la licitatie publica in vederea inchirierii a terenurilor aflate in adminstrarea sa si care au destinatia de gradina sau agrement. Pretul de pornire al licitatiei va fi stabilit de consilierii locali, in functie de zona si va fi cuprins intre 518 lei/mp si 2.065 lei/mp. Inchirierea spatiilor se va face pe trei ani, dar contractul va putea fi oricind reziliat de catre municipalitatea daca terenul respectiv este scos la licitatie in vederea concesionarii pentru constructii sau face obiectul unui schimb de terenuri. La licitatii nu au dreptul sa participe decit persoanele care au domiciliul stabil in Brasov. In prezent, s-au incheiat 550 de de contracte care insumeaza o suprafata de aproximativ 224.000 mp. Printre cei care detin astfel de spatii de agrement se numara si citiva fosti si actuali consilieri locali si chiar fostul primar Adrian Moruzi. Acesta detine pe Calea Poienii 500 mp de teren, pe aceeasi strada cu consilierul PDSR Ion Sorici, care are tot 500 mp de teren. Fostul consilier local UDMR, Benedek Emerik, are 360 mp de teren pe Strada Bogdan Voda, iar Mihai Preda, fost consilier din partea PNL, are 550 mp pe Dealul Spirii. Printre detinatorii de terenuri de agrement se numara si consilierul judetean PDSR Traian Barbat care are 600 mp pe Strada Cibinului, seful Serviciului Administrare Strazi, din cadrul Primariei Brasov, Attila Radnoti, cu 250 mp pe Strada Closca si directorul Roman SA, Carol Rugacs, cu 500 mp pe Dealul Spirii. Pentru aceste suprafete detinatorii lor au achita pina acum o chirie echivalenta cu jumatate din taxa pe terenuri platita de brasovenii care sint proprietari ai unor astfel de spatii. CAMELIA CSIKI Siretul, poluat cu hoituri de vite In ultimii ani, Lunca Siretului, mai ales in zonele Homocea si Adjus, a devenit un adevarat focar de infectie, unde sint aruncate oase, cranii si intestine de la animalele sacrificate in abatoarele ilegale din zona. Comuna Homocea este cunoscuta mai ales ca "abator al judetului", cu toate ca doar cinci societati au acte in regula. Aici isi desfasoara insa activitatea zeci de taietori ilegali de vite care folosesc adevarate abatoare ambulante. Exista un "rulaj" de citeva mii de vite pe an, multe din ele furate din curtile oamenilor si taiate la negru. Sute de tone de carne iau lunar drumul Capitalei. Craniile unor vaci aruncate in riu mai pastreaza inca funiile sau lanturile cu care au fost legate, iar in placentele aruncate se pot vedea cu ochiul liber vitei morti inainte de termen. Hoiturile ramase nevindute sint aruncate in riu si ajung hrana ciinilor vagabonzi din sat. Intestinele sint date la porci. O echipa de inspectori de la Agentia de Protectie a Mediului, IPJ, Directia de Sanatate Publica si cea Sanitar-Veterinara a descins in zona pentru a lua masuri impotriva celor care au provocat dezastrul de pe Siret. Directorul Directiei Sanitar-Veterinare Vrancea, doctorul Nicolae Botezatu, a fost demis, iar prefectul judetului a promis sanctiuni drastice pentru primarul localitatii Homocea care nu a luat masuri concrete pentru combaterea poluarii. Primarul din localitate, Mircea Spinu se scuza afirmind ca taierile ilegale se fac mai ales noaptea si ca a doua zi nimeni nu mai recunoaste nimic. CAMELIA CHERESTES Autoritatile, "orbite" de mafia certificatelor de nevazator In urma dezvaluirilor din presa de ieri, privind mafia certificatelor de invaliditate, senatorul PD Simona Marinescu ne-a declarat ca este vorba despre un fenomen generalizat. "Din pacate, nu am putut interveni in mod radical pentru stopararea acestuia pentru ca nici un ministru din institutiile implicate nu a vrut sa lase din mina o asemenea sursa de profit". Dupa 1990, numarul persoanelor invalide a crescut atit de mult incit nu mai lasa loc de indoiala cu privire la mita care se practica in institutiile in care se expertizeaza gradul de invaliditate al persoanelor. Nu a scapat de aceasta plaga nici lumea nevazatorilor. "Personal, consider ca declaratiile doamnei Marinescu exprima o realitate trista pentru Romania. Referindu-ma strict la situatia nevazatorilor, Organizatia Mondiala a Sanatatii a stabilit pentru Africa Centrala un procent de 2 persoane la mia de locuitori care pot fi incadrate in categoria celor cu deficiente grave de vedere. In Romania, tara europeana, cu un oarecare nivel de asistenta medicala, procentul ajunge in unele judete la peste 4 la mie sau chiar 7 la mie, cum e cazul judetului Satu Mare", ne-a declarat Teodor Lepadatu, presedintele Asociatiei Nevazatorilor din Romania. Numarul persoanelor cu deficienta grava sau accentuata de vedere de la noi depaseste 72.000. Multi dintre ei s-au "orientat", obtinind cu suspecta usurinta documentele medicale care le-au acordat acest statut. "Va vine sa credeti sau nu, dar printre persoanele asociatiei noastre se afla, cu dosare medicale «beton», medici, proiectanti, ingineri, desenatori, lucratori la Metrou, contabili, lucratori in constructii, profesori, fotografi, profesii care nu sunt compatibile cu starea de nevazator", ne-a mai spus Teodor Lepadatu. El ne-a dat si citeva exemple: Gabriel Ilie, electrician la Metrou, Mariana Ioan, inginer la Vulcan, Daniela Liana Popa, sef serviciu la Agentia de Servicii Management Feroviar Bucuresti, Mariana Ion, asistent medical la Spitalul "Victor Babes". Asociatia a sesizat situatia la toate autoritatile statului, inclusiv unele "ciudatenii", cum ar fi incadrarea diferita a aceluiasi invalid cu probleme oftalmologice: gradul II de invaliditate la Ministerul Muncii si gradul I (grav), la Secretariatul de Stat pentru Persoane cu Handicap. Pina in prezent, nu s-a rezolvat nimic. DUMITRU MANOLACHE Razvan Theodorescu se razboieste cu intelectuali de marca Razvan Theodorescu, ministrul culturii si cultelor, a declarat ieri ca a epurat Comisia de subventii pentru carte de citiva "ilustrii necunoscuti". "Rata ratatilor intelectuali era imensa", a afirmat, fara sa clipeasca, Razvan Theodorescu. "Ratatii intelectuali" despre care vorbeste ministrul sint: Sorin Alexandrescu, profesor universitar, titularul Catedrei de teorie a literaturii, Universitatea din Amsterdam; Mircea Muthu, rector al Universitatii clujene, Maria Berza (presedintele comisiei, fosta secretar de stat in minister), care a detinut, pentru un timp, functia de presedinte al Fundatiei Fulbright Romania; Livius Ciocirlie, profesor universitar, scriitor si eseist; Eniko Bela (sotia presedintelui UDMR, Marko Bela), specialistul comisiei in domeniul productiei de carte a minoritatilor nationale; Alexandru Calinescu, profesor universitar la Iasi, critic literar; Stefan Andreescu, profesor universitar, cercetator in cadrul Institutului "Nicolae Iorga". RADU MEIROSU Seful Delegatiei Comisiei Europene in Romania, Fokion Fotiadis, propune: Scolile pentru handicapati trebuie desfiintate Situatia copilului in Romania a depasit de multa vreme granitele tarii, reforma in domeniul protectiei acestuia fiind una dintre conditiile impuse pentru aderarea tarii noastre la Uniunea Europeana. Pentru a rezolva aceasta problema, in urma cu doi ani a fost adoptata o Strategie nationala in domeniul protectiei copilului, cu obiective pina in anul 2002. Reforma inceputa va continua pe coordonate revizuite, isi propun participantii la Conferinta privind strategia in domeniul protectiei copilului, deschisa ieri la Bucuresti. Noua strategie nu difera de cea veche decit foarte putin. In ultimii doi ani s-au schimbat doar sistemul de subordonare si denumirile institutiilor care au in grija copiii aflati in dificultate. Acest lucru este confirmat chiar de seful delegatiei Comisiei Europene in Romania, Fokion Fotiadis. Acesta a declarat ca mai sint patru mari probleme de rezolvat inainte de a avea o solutie finala si clara privind reforma sistemului de protectie a copilului: scolile speciale (pentru copii cu handicap) care trebuie desfiintate complet, protectie sociala pentru familiile cu risc de abandon, sistemul international de adoptie si problema orfanilor care au implinit 18 ani. Din spital, inapoi in canal Obiectivele strategiei ajung sa fie puse in practica foarte greu, cel putin in privinta anumitor categorii de copii. Copiii strazii sint cel mai bun exemplu. Ei isi pun amprenta asupra unora dintre institutii doar cind ajung victime. Toni, un copil al strazii, in virsta de 14 ani, risca sa se intoarca in canal. Pentru simplul motiv ca institutiile abilitate sa-l ocroteasca nu se grabesc sa-i gaseasca un acoperis. Desi legea spune ca un copil in dificultate beneficiaza de plasament in regim de urgenta, in realitate lucrurile se complica. De doua saptamini, Toni zace pe un pat de spital. Nu-si aduce aminte nimic despre locurile unde a stat in Bucuresti sau cum a ajuns in spital. Spune doar ca pe mama lui o chema Camelia si ca este din Cluj. A fost adus de pe strada la camera de garda a Spitalului "Grigore Alexandrescu" pentru ca i-au degerat picioarele din cauza frigului, ranile i s-au infectat si abia mai mergea. A fost internat la sectia de Chirurgie Plastica si Reparatorie cu diagnosticul "plagi suprainfectate, riie si retard psihomotor". Medicii s-au ocupat de el, iar intr-o saptamina ranile i s-au vindecat aproape in totalitate. "Initial, am crezut ca va fi nevoie sa-l operam la picior, insa plagile de pe picioare s-au vindecat destul de repede, fara sa mai fie nevoie de interventie. Cu tratament, riia a trecut, de asemenea. Acum nu mai avem ce sa facem pentru el, insa nici in strada nu putem sa-l aruncam. Pe de alta parte, nu putem sa-l mai tinem in spital pentru ca avem deja sase bolnavi pe care ii tinem pe hol fiindca nu avem paturi pentru ei in saloane", ne-a declarat dr. Mihalea Enescu, medicul care l-a ingrijit pe Toni. Ea spune ca a anuntat Directia pentru Protectia Copilului din sectorul 1 pe data de 19 februarie, la doua zile dupa ce copilul a fost internat in spital, insa cei de la DPC nu se grabesc sa-i acorde vreun ajutor. Directia pentru Protectia Copilului sector 1 sustine ca nu a primit nici o sesizare din partea spitalului, dar, in cazul in care se va confirma, va face demersurile pentru plasament de urgenta. Dureaza insa pina cind se va finaliza dosarul, precizeaza aceeasi institutie. GETA ROMAN MIHAELA BALEA [31][pl.dll?rid=expresro] 