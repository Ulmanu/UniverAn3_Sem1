 Toni Braxton isi arata nurii la petreceri Provenita dintr-o familie cu cinci copii, interpreta americana Toni Braxton (33 de ani) a fost crescuta in spiritul Bibliei, mai ales de catre tatal ei, care a fost preot. De mica, a cintat in corul bisericii. Pina la 14 ani nu a avut voie sa poarte pantaloni si nici sa asculte muzica moderna. Toni Braxton povesteste cum asculta la radio soul sau blues, numai cind parintii nu erau acasa. Insa dupa ce a absolvit Bowie State University si a inceput sa cinte (in 1992), interpreta de culoare a devenit foarte libertina, schimbindu-si modul de viata. Recent, aflata la o petrecere in Beverly Hills, vedeta si-a demonstrat nonconformismul, ca sa folosim un termen eufemistic. Dornica fiind sa-si gaseasca un iubit, ca sa-i impresioneze pe barbatii din jurul ei, Toni a imbracat o rochie cu un decolteu adinc, pina aproape de buric. Tot fitiindu-se printre cei prezenti la sindrofie, interpreta si-a lasat, ca din intimplare, cite un sin la vedere. Un fotograf cu ochi de vultur a surprins momentele de neglijenta simulate de vedeta. . TRAIAN BANICA Specialistii IBM au realizat Computerul-bratara Presedintele filialei nipone a companiei americane producatoare de calculatoare "IBM", Takuma Otoshi, a prezentat personal un prototip de computer-bratara, dotat in premiera absoluta cu sistemul de operare Linux. Evenimentul s-a produs ieri in cadrul unei conferinte internationale a programatorilor si utilizatorilor Linux, desfasurata la Tokio. Microcomputerul IBM are dimensiunile 56 x 48 x 12,25 milimetri si cintareste numai 44 de grame. Linux este un sistem de operare dezvoltat de o serie de informaticieni experti, la initiativa suedezului Linus Thorvald, ca o alternativa fiabila la Windows. Avantajele acestuia sint ca este mult mai sigur in exploatare si este absolut gratuit. Dezavantajele ar fi numarul relativ restrins de aplicatii (programe) care pot rula sub Linux si dificultatea de a obtine documentatii complete pentru utilizatorii neinitiati. CONSTANTIN VLAD Un studiu international contrazice Biblia Adam a intirziat 84.000 de ani la intilnirea cu Eva Structura genetica a femeii, asa cum este ea cunoscuta in clipa de fata, s-a format acum 143.000 de ani, insa versiunea masculina nu a devenit functionala decit 84.000 de ani mai tirziu, se arata in concluzia unui studiu international, coordonat de profesorul Peter Underhill, de la Universitatea Stanford. Acest rezultat contrazice mitul genezei, asa cum este descris in Biblie, potrivit caruia Eva ar fi fost facuta dintr-o coasta a lui Adam. Echipa de cercetatori condusa de Underhill a studiat in principal cromozomul Y, cel "al masculinitatii", din mostrele prelevate de la peste 1.000 de subiecti, alesi din 22 de regiuni diferite ale lumii. Prin crearea unui arbore genealogic de variatiuni genetice, specialistii pot identifica stramosul din care au rezultat toate variatiile cromozomului Y de astazi. Studii similare au fost facute pe ADN mitocondrial, care se transmite aproape nemodificat pe linia materna. Aceste studii au aratat ca toti sintem descendentii unei "Eve ancestrale", care a trait in Africa acum 143.000 de ani. Insa "Adamul ancestral", luat dupa "ceasul" cromozomului Y, a aparut abia acum 59.000 de ani. Reiese clar ca daca "Eva ancestrala" nu l-a intilnit niciodata pe "Adamul ancestral", ea trebuie ca s-a imperecheat cu "un fel" de mascul pentru a da nastere la descendenti. Underhill crede ca ADN-ul masculin a avut, pur si simplu, nevoie de mai mult timp pentru a se forma. Anterior "Adam-ului ancestral" ar fi existat mii de generatii de barbati a caror masculinitate era conferita de un cromozom Y diferit si inferior celui de azi. CONSTANTIN VLAD Armata israeliana arunca in lupta Comandouri pentru lichidarea combatantilor palestinieni Israelul a trecut la actiuni militare concrete impotriva palestinienilor, punind in practica amenintarile formulate in zilele precedente, si a avertizat ieri ca ar putea declansa actiuni mult mai dure ca raspuns la razboiul de gherila purtat de Autoritatea Nationala Palestiniana, transmite AFP. Luni seara, elicoptere militare israeliene au atacat cu rachete un sediu al garzii personale a presedintelui Yasser Arafat situat in Fisia Gaza, biroul miscarii Fatah din Cisiordania si cartierul general al militiilor Fatah, din apropiere de Ramallah. Atacurile au survenit ca raspuns la uciderea a doi israelieni in Ierusalimul de Est. "Aceste atacuri nu reprezinta o pedeapsa, ci o forma de disuasiune pentru a transmite ca armata israeliana are mijloacele si capacitatea de a lansa atacuri mai dure asupra institutiilor si intereselor Autoritatii palestiniene", a avertizat principalul consilier al premierului Barak, Danny Yatom. Viceministrul apararii, Ephraim Sneh, a declarat, la rindul sau, ca este vorba despre "declansarea unui razboi de gherila, iar Israelul trebuie sa ia masuri pentru a se apara". Pe fondul escaladarii confruntarilor armate, trei palestinieni au fost impuscati mortal ieri, in cursul unui schimb de focuri cu soldatii israelieni, in apropiere de trecatoarea Karni, dintre Israel si Fisia Gaza. "Operatiuni chirurgicale" Armata israeliana a anuntat ieri ca intentioneaza sa declanseze "operatiuni de mare precizie" impotriva palestinienilor inarmati, folosind unitati de elita pentru organizarea de ambuscade si eliminarea acestora. Decizia a fost luata dupa o intrunire a comandantilor militari israelieni, care si-au exprimat parerea ca raspunsul Israelului la protestele palestinienilor este prea "mecanic" si ca acesta ar trebui sa se transforme in operatiuni in teritoriul inamic. Seful statului major al armatei israeliene, Shaul Mofaz, a declarat ca armata ar trebui sa "inceapa operatiuni cu un mai mare grad de initiativa si cu un caracter mai putin defensiv". Purtatorul de cuvint al armatei, colonelul Ranaan Gissin, a precizat ca noua strategie se aplica politistilor palestinieni inarmati, si nu protestatarilor civili care arunca cu pietre si bombe incendiare. "Daca vor fi nevoiti sa aiba grija in fiecare noapte de propria lor siguranta, poate vor avea mai putin timp pentru a ataca orasele israeliene", a declarat acesta. Arafat evalueaza pagubele Presedintele palestinian Yasser Arafat a declarat ca nu s-a lasat impresionat de atacul lansat luni de elicopterele israeliene asupra cartierului general al factiunii Fatah, declarind ca palestinienii vor lupta in continuare pentru obtinerea unui stat independent. "Toate aceste lucruri nu pot smulge o singura geana unui copil palestinian care tine in mina o piatra pentru a apara sfintul Ierusalim - capitala statului palestinian", a declarat Arafat postului de radio Vocea Palestinei. Arafat a vizitat sediul bombardat al miscarii Fatah din orasul Gaza si a condamnat violenta actiunilor militare israeliene. LIVIA CIMPOERU Corespondenta de la Sofia Bulgaria recurge la "arma nucleara" in razboiul pentru suprimarea vizelor Guvernul Kostov ameninta ca va renunta la inchiderea centralei nucleare de la Kozlodui daca Bulgaria nu va fi scoasa de pe "lista neagra" Bulgaria si-a continuat ofensiva pentru a determina Uniunea Europeana sa renunte la obligativitatea vizelor in spatiul Schengen, amenintind ca nu va inchide primele doua reactoare mai vechi ale centralei nucleare de la Kozlodui daca va fi lasata, impreuna cu Romania, pe "lista neagra". Aceasta idee, dupa cum titreaza pe prima pagina cotidianul "Sega", este urmatorul pas in campania de presiune a guvernului Kostov. "Monitor" citeaza "o sursa diplomatica demna de incredere", care afirma ca Grecia, Belgia si Franta se impotrivesc ridicarii "barierei Schengen" pentru cetatenii bulgari. In favoarea Bulgariei se pronunta Germania, Olanda, Italia si Luxemburg. Coordonatorul bulgar pentru Pactul de Stabilitate a demisionat Reprezentantul Bulgariei pentru Pactul de Stabilitate in sud-estul Europei, Nikolai Karadimov, a renuntat luni la aceasta calitate in semn de protest fata de recenta declaratie a lui Assen Agov, seful pentru politica externa a parlamentului de la Sofia, care afirmase ca tara sa va parasi Pactul in cazul in care nu va fi ridicata obligativitatea vizelor pentru cetatenii bulgari care vor sa intre in Uniunea Europeana, relateaza Reuters. Nikolai Karadimov si-a explicat gestul prin dorinta de a se disocia de afirmatiile lui Assen Agov. Cabinetul bulgar a luat ieri in discutie decizia lui Karadimov, caracterizata de purtatorul de cuvint al guvernului drept o surpriza neplacuta. Presa si politicienii bulgari fac front comun pentru suprimarea vizelor Ministrul bulgar de interne, Nadejda Mihailova, si presedintele parlamentului, Iordan Sokolov, au sprijinit propunerea pentru iesirea Bulgariei din Pactul de Stabilitate in cazul unei decizii nefavorabile in ce priveste regimul de vize al UE. Mihailova a declarat ca mentinerea Bulgariei pe "lista neagra" o va transforma dintr-o tara care participa la solutionarea problemelor intr-o tara cu probleme. Ministrul dezvoltarii regionale, Evghenii Ciacev, a declarat ca Pactul este "o structura lipsita de continut". Pina in prezent, Bulgaria nu a primit nici un ban in ciuda faptului ca a indeplinit conditiile puse de UE. Vicepresedintele bulgar Petar Jotev a amenintat deschis cu reintroducerea vizelor pentru occidentali. "Bulgaria are tot dreptul sa fie nemultumita de modul in care evolueaza relatiile cu Uniunea Europeana, insa nu va cistiga nimic prin politica pumnului in masa", se arata si intr-un comentariu aparut in cotidianul "Novinar". "Este adevarat ca Europa inventeaza tot felul de noi conditii prin care sa amine aderarea noastra si deznodamintul umilintei vizelor. Este indoielnic insa faptul ca batutul cu pumnul in masa va avea un rezultat pozitiv. Nu vom cistiga nimic nici prin iesirea noastra din cadrul Pactului de Stabilitate, nici prin introducerea, pe baza de reciprocitate, de vize pentru cetatenii din tarile UE", conchide cotidianul bulgar "Novinar". PETIO PETKOV Kostunica vrea dialog cu Rugova Presedintele iugoslav Vojislav Kostunica s-a declarat dispus sa aiba contacte cu liderul albanez Ibrahim Rugova, al carui partid a cistigat alegerile municipale in Kosovo, insa a respins revendicarile privind independenta provinciei, relateaza AFP. "Sint deschis oricarui contact cu liderii albanezi, nu exista nici o usa inchisa", a declarat Kostunica, fiind intrebat daca va cauta sa intre in contact cu liderul Ligii Democratice din Kosovo. "Suveranitatea provinciei se afla in afara oricarei discutii", a precizat totusi Kostunica, explicind ca, in termeni politici si strategici, acest lucru ar fi periculos pentru regiune.(L.C.) Catastrofa ecologica pe Canalul Minecii Cargoul italian "Ievoli Sun" s-a scufundat ieri in Canalul Minecii, in apropierea coastei nord-vestice a Frantei, avind ca incarcatura 6.000 de tone de produse chimice. Potrivit autoritatilor maritime franceze, din cele 6.000 de tone de produse chimice, 4.000 de tone sint de stiren, substanta insolubila in apa, foarte toxica, foarte coroziva si inflamabila. Societatea Marnavi, armatorul cargoului italian, a anuntat ca "nu exista deocamdata riscul scurgerii de substante chimice in apa". Fiind remorcata catre un port francez, nava s-a scufundat la ora locala 9.00, la 11 mile marine de insula britanica Aurigny, ajungind la o adincime de 60-70 de metri pe fundul marii. Nava fusese accidentata in noaptea de duminica spre luni, in apropierea insulei franceze Batz, din cauza puternicei furtuni care a devastat vestul europei. LIVIA CIMPOERU Sarbatoarea Halloween a prins America in febra alegerilor George Bush i-a luat fata lui Al Gore George W. Bush si Al Gore fac eforturi pe ultima suta de metri, cu doar opt zile inainte de alegerile prezidentiale din Statele Unite, pentru a incerca sa atraga, fiecare de partea sa, cit mai multi alegatori posibil. "Asaltul final" vizeaza cistigarea electoratului din state importante ale federatiei, cum ar fi California, transmit agentiile internationale de presa. In acest stat, considerat ca fiind in favoarea vicepresedintelui democrat, a ales totusi guvernatorul republican de Texas sa isi sfideze adversarul. El a spus, sigur de sine: "Marea surpriza a acestui an electoral va fi ca voi cuceri California". Atacindu-l pe Gore, Bush a estimat ca scrutinul prezidential reprezinta o alegere clara intre fortele reinnoirii Americii si cele ale divizarii: "Tara noastra dispune de un potential nelimitat. Dar sistemul nostru politic este blocat, cel putin la Washington. Exista atita ura, atita scindare si atitea mai sint de facut ... Adversarul meu nu poate sa uneasca America pentru ca practica o politica de diviziune". Numai in California, candidatul republican a hotarit sa cheltuiasca trei milioane de dolari pentru publicitate electorala televizata. Gore era asteptat ieri in acest stat, unde trebuie sa il infrunte si pe candidatul ecologist Ralph Nader, care ii "fura" din electorat si refuza sa faca orice compromis pentru a-l ajuta in fata lui Bush. Pe de alta parte, presedintele Bill Clinton va participa la mitingurile electorale ale vicepresedintelui sau, in California, in incercarea de a atrage electoratul de partea acestuia. Pentru Al Gore este un stat-cheie, deoarece aici dispune de un avans de 5-7 la suta fata de Bush. Potrivit ultimelor sondaje de opinie, Bush isi pastreaza avansul de trei procente fata de Gore, dar, in diferite state, acesta din urma cistiga teren. Este cazul statelor Florida, Pennsylvania si Tennessee. Glume la televizor cu George Bush si cu Al Gore George W. Bush a fost in centrul unei situatii amuzante, legate de populara sarbatoare americana Halloween, cu ocazia participarii sale la un show televizat foarte apreciat in Statele Unite, "Tonight Show with Jay Leno". Cind Bush a aparut in fata publicului din studio, gazda emisiunii, Jay Leno, a scos de sub pupitrul la care statea o masca reprezentindu-l tocmai pe invitat. Abia ascunzindu-si o grimasa de satisfactie, Bush a scos la rindul sau o masca intruchipindu-l pe adversarul sau electoral, Al Gore, si a spus: "Iata ceva cu adevarat infricosator". George Bush are singe regal George W. Bush ar trebui sa fie ales presedinte pentru ca are o descendenta regala, spre deosebire de Al Gore, a declarat editorul unei carti de genealogie care face referinta la Marea Britanie. Potrivit cercetarilor, guvernatorul de Texas poate revendica o descendenta directa din suveranii Henric al III-lea, Henric al VII-lea, Charles al II-lea, si, inaintea lor, chiar din Wilhelm Cuceritorul. Gore, in schimb, nu are, in arborele genealogic, decit citiva nobili germani si ar putea fi ruda prin alianta cu regina Marii Britanii, Elisabeta a II-a. Facind comparatia cu George Washington, editorul a declarat: "Niciodata in istoria Statelor Unite doi candidati la presedintie nu au avut asemenea descendenta regala impresionanta". ISABELLA ALEXANDRESCU Flash Milosevici e acasa Unul dintre liderii Opozitiei Democratice din Serbia, Zoran Djindjici, a deconspirat locul in care se gaseste fostul presedinte iugoslav, Slobodan Milosevici. Acesta se afla la resedinta sa din cartierul belgradean Dedinje, transmite AFP. Djindjici a precizat ca Milosevici nu se bucura de protectie speciala: "Milosevici se gaseste intr-o cladire care este pazita ca o cladire de importanta, dar nu este el insusi protejat ca personalitate importanta ... Am optat pentru o solutie constind in punerea unei cladiri cu paza la dispozitia lui Milosevici, ceea ce permite protejarea vietii lui in perioada pe care o traversam".(I.A.) Lege pentru intrarea fara vize pe teritoriul SUA Presedintele american Bill Clinton a semnat o lege care permite cetatenilor din anumite tari sa intre pe teritoriul Statelor Unite in interes de afaceri sau in calatorii turistice fara sa fie nevoiti sa obtina mai intii viza de intrare, transmite Reuters. Acest drept va fi acordat cetatenilor din acele tari care vor garanta acelasi privilegiu cetatenilor americani. "Prin aceasta facilitate, programul de renuntare la vize va ajuta companiile americane de comert si turism sa-si creasca veniturile", a declarat Bill Clinton. Statele Unite au derulat un program pilot in ultimii 12 ani pentru a verifica daca renuntarea la vize ar avea un efect pozitiv. Presedintele american a mai explicat ca aceasta reglementare va permite Departamentului de Stat sa realoce resursele financiare cind nu va mai fi nevoie de eliberarea de vize pentru anumite tari. (L.C.) Pisica drogata cu canabis Cinci elevi de la un liceu din comitatul britanic Somerset au fost exmatriculati dupa ce au fortat un motan sa inhaleze canabis, in timpul unei petreceri la care au fost consumate bauturi alcoolice si droguri, relateaza tabloidul britanic "The Sun". In urma jocului stupid al celor cinci elevi, pisica a suferit traumatisme grave, sanatatea sa fiind destul de serios afectata. Motanul Jack, de numai patru luni, fusese lasat acasa, sub supravegherea ingrijitorului. Petrecaretii s-au ametit bine cu alcool si droguri, dupa care au pus mina pe biata pisica. Crezind ca fac un lucru grozav de amuzant, baietii au imbolizat-o si i-au suflat in gura fum de canabis. Jack a inceput sa vomite, iar drogul i-a afectat destul de mult simtul orientarii. Vicky a chemat politia, iar cei cinci smecherasi au fost exmatriculati din liceu pentru comsum de cannabis. (L.C.) Monaco o rupe cu Franta Principatul Monaco intentioneaza sa-si recapete suveranitatea deplina fata de Franta, a declarat ieri printul Rainier intr-un interviu acordat cotidianului francez "Le Figaro", citat de AFP. "Acuzatiile si criticile facute la adresa noastra m-au dezamagit, iar reprosurile care ni s-au facut in legatura cu actiunile de spalare de bani sint false", a declarat suveranul, aratind ca modul in care au fost mediatizate aceste lucruri de catre Franta demonstreaza scopul acesteia de a afecta imaginea principatului, fapt pe care l-a calificat drept inadmisibil. Intr-un raport dat publicitatii pe 21 iunie, o misiune parlamentara franceza a desemnat principatul Monaco drept "un loc propice pentru actiunile de spalare a banilor", cerind luarea de masuri legislative. "Principatul Monaco nu poate accepta sa se lase tratat asa cum ii vine Parisului. Sintem un stat suveran si prea mult timp am acceptat ca suveranitatea noastra sa fie limitata", a declarat printul Rainier, apreciind ca "a venit timpul sa scoatem din arhive tratatele incheiate cu Franta". (L.C.) 