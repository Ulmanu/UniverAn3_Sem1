 Directia de Control Fiscal sesizeaza: Peste 222,8 milioane de dolari scosi ilegal din tara anul trecut Ministerul Finantelor (MF) a adus la bugetul de stat si la bugetele locale venituri suplimentare de 7.630 de miliarde de lei, in urma controalelor efectuate la societati comerciale, regii si asociatii, in cursul anului trecut, de catre Directia Generala de Control Fiscal (DGCF) din minister. Veniturile suplimentare au fost obtinute din diferente de impozite si taxe, sanctiuni aplicate pentru intarirea disciplinei financiare, prevenirea si combaterea incalcarii prevederilor legislatiei fiscale prin confiscari de bunuri si sume, amenzi contraventionale si majorari pentru achitarea cu intirziere a obligatiilor fiscale. Cu ocazia controalelor, MF a identificat sume netransferate in tara in valoare totala de 222,8 milioane de dolari, care reprezinta contravaloarea exporturilor si a avansurilor platite la extern pentru importuri nejustificate de legislatia in vigoare. De asemenea, ministerul a exclus de la avizare unele subventii solicitate de agentii economici si a descoperit subventii incasate necuvenit in valoare de 26,4 miliarde de lei. Controalele DGCF au vizat respectarea de catre contribuabili a reglementarilor legale privind impozitele, taxele si alte obligatiuni financiare catre bugetul de stat si fondurile speciale pentru prevenirea si combaterea evaziunii fiscale. De asemenea, s-a controlat respectarea de catre societatile comerciale si regiile autonome a disciplinei financiare si de plati, precum si utilizarea resurselor financiare publice si repatrierea sumelor in valuta rezultate din operatiunile cu strainatatea. DGCF a efectuat aproape 19.000 de controale, dintre care 12.905 la societatile comerciale cu capital privat, 3.271 la societatile comerciale la care statul este actionar, 447 la regii autonome si 270 de controale la asociatii si fundatii nonprofit. (G.T.) Prognoza anuala a fost depasita Rata inflatiei in iulie a fost de 4,3% Potrivit datelor comunicate de Comisia Nationala pentru Statistica (CNS), rata inflatiei in luna iulie a fost de 4,3% fata de iunie. Rata medie lunara a inflatiei a fost de 3,1%. Nivelul ridicat al inflatiei din luna precedenta a fost rezultatul cresterii preturilor la produsele alimentare cu 5,2%, cresteri cauzate in principal de efectele secetei asupra culturilor agricole. Preturile marfurilor nealimentare au crescut cu 3,9%, iar tarifele la servicii cu 3,1%. Astfel, fasolea boabe, ouale si zaharul au consemnat scumpiri de peste 20%, cele mai mari de pe ansamblul grupei de marfuri alimentare. Pretul fasolei a urcat cu 27,5%. De asemenea, pretul piinii a crescut cu 10,7%, in conditiile in care faina s-a scumpit cu 16,6%, iar malaiul, cu 13,4%. Carnea de bovine, porcine si de pasare a consemnat scumpiri de patru pina la sapte procente. Gazele naturale si energia electrica se afla pe primele locuri in clasamentul scumpirilor consemnate in luna iulie, tarifele practicate pentru aceste utilitati fiind mai mari cu 22,2%, respectiv cu 14,5%. De asemenea, tarifele practicate de RomTelecom s-au majorat, de la 1 iulie, cu 11,6%, iar cele valabile pentru transportul pe calea ferata, cu 8,5%. Guvernul miza pe incadrarea, in acest an, intr-un nivel al inflatiei de 27%. Referindu-se la nivelul inflatiei, premierul Mugur Isarescu a apreciat recent ca acesta va fi depasit, cresterea anuala a preturilor stabilindu-se in jurul a 31-32%. Adrian Vasilescu si-a exprimat convingerea ca, in urmatoarele luni, inflatia va cobori sub 4%, astfel ca, la sfirsitul anului, nivelul total al inflatiei sa fie de 30-33%. Opinia consilierului guvernamental este impartasita si de catre directorul Institutului de Prognoza al Academiei Romane, Lucian Albu, care apreciaza ca inca exista sanse de incadrare intr-un nivel anual al inflatiei de sub 35%. Daca situatia este scapata de sub control, iar inflatia sare de 35%, nu va fi o crestere economica sanatoasa", a mai spus Lucian Albu. (G.T.) La toamna ne asteapta Un nou soc al sistemului bancar Banca Nationala a Romaniei a emis luna trecuta Regulamentul nr. 2 care reglementeaza sistemul de provizionare a creditelor acordate de banci. Noul regulament va intra in vigoare la 1 octombrie 2000, iar impactul sau asupra sistemului va fi unul deosebit de dur, in opinia bancherilor. Socul pe care il va produce implementarea noului regulament se va reflecta in primul rind intr-o scadere accentuata a profiturilor inregistrate de banci si chiar asupra sistemului de acordare a creditelor. Solvabilitatea debitorului nu mai are importanta in constituirea provizioanelor Provizionul reprezinta de fapt o rezerva la o pierdere posibila, o suma de bani tinuta de banca pentru un credit care in viitor poate deveni neperformant. "Este un pas important, dar traumatic, pe drumul alinierii la standardele Uniunii Europene, chiar o supra-aplicare a normelor UE", este caracterizarea pe care a facut-o R.2 Bogdan Baltazar, vicepresedinte al Asociatiei Romane a Bancilor si presedinte al Bancii Romane pentru Dezvoltare. Baltazar a subliniat ca in momentul intrarii in vigoare a acestui regulament toate bancile vor avea probleme, mai ales datorita faptului ca nu se va mai tine seama practic de garantiile la credite si va fi eliminata analiza situatie financiare a clientului, a solvabilitatii lui. Mai exact, daca pina acum existau 2 criterii pentru a clasifica un credit: situatia financiara a clientului si serviciul datoriei acestuia catre banca, din toamna analiza si clasificarea creditelor si provizionarea acestora vor fi efectuate doar pe baza serviciului datoriei. In aceste conditii, pentru un client care a intirziat sa-si plateasca rata la credit 90 de zile, banca va trebui sa considere respectivul credit drept pierdere si-l va proviziona integral. O alta aplicatie nemiloasa pe care o include regulamentul este principiul contagiunii. Daca banca a acordat 6-7 credite aceluiasi grup de firme, iar la un singur credit agentul economic a intirziat cu plata, creditorul este obligat sa considere toate cele 7 credite ca neperformante si sa le provizioneze. "Este un fel de chirurgie foarte puternica, un medicament mult mai puternic ca in Uniunea Europeana", ne-a explicat acelasi bancher. Garantiile imobiliare, biletele la ordin si practic nici garantiile bancare, nu sint luate in calcul Ca principiu, in toata lumea garantiile serioase oferite de client se scad din suma ce se provizioneaza. Un alt aspect, chiar aberant de asta data, se refera la faptul ca in constituirea provizioanelor nu mai sint luate in calcul garantiile, indiferent daca este vorba de garantii imobiliare, gajuri cesiuni de creante sau bilete la ordin. Chiar garantia bancara se pondereaza sever. "Garantia nu mai are practic nici o valoare, ceea ce este chiar absurd. In UE, garantiile de la banci, biletele la ordin avalizate de marile banci sint luate in calcul la 100% din valoare", a subliniat Baltazar. La toate acestea, BNR spune ca ele sint o aparare a bancii, dar ele nu trebuie sa impiedice provizionarea nediminuata a riscurilor care rezulta din serviciul datoriei clientului. In aceste conditii, fara a se mai tine seama de garantii, de analiza bonitatii clientului, socul de la 1 octombrie va fi foarte puternic. Este posibil ca unele banci sa fie silite sa se intareasca sub aspectul infuziei de capital. Sa speram ca vor si gasi aceasta infuzie de capital. Ministerul Finantelor a uitat sa aprobe deductibilitatea integrala a provizioanelor Un alt aspect, de data aceasta discriminatoriu, este faptul ca regulamentul se aplica doar bancilor infiintate in baza Legii 31, deci nu se aplica sucursalelor bancilor straine. In aceste conditii, aceste banci beneficiaza de o mult mai mare libertate, avind posibilitatea sa ofere clientilor conditii de creditare nefondat de avantajoase, ceea ce va crea o situatie necompetitiva pe piata. Pe de alta parte, Ministerul Finantelor nu a aprobat nici la ora actuala Regulamentul nr.2, aprobare care ar trebui sa cuprinda fara echivoc deductibilitatea totala a provizioanelor astfel constituite. Daca nu se va da aceasta aprobare, intregul sistem bancar se va afla intr-o situatie foarte grea, pentru ca problemele legate de arbitrariul fiscalitatii vor fi endemice. In conditii atit de drastice, in care bancile vor trebui sa-si constituie provizioane totale pentru aproape orice, practic sa blocheze de doua ori aceiasi bani, ne intrebam cine va mai risca sa acorde credite agentilor economici intr-o economie inca instabila? GABRIELA TINTEANU 