 Tiganii vor sa mearga la scoala de dragul telenovelelor Desi au trecut de mult de virsta abecedarului, peste 25 de tigani din Focsani au decis sa se apuce de scoala. De la 1 septembrie, rromi cu virste cuprinse intre 12 si 27 de ani s-au inscris in clasa intii la Scoala Generala numarul 6 din Focsani, "pastoriti" de invatatorul pensionar Ioan Cristea. Multi dintre flacai s-au inscris la scoala pentru ca vor sa aiba peste patru ani permisul de conducere in buzunar. Mai in gluma, mai in serios, pirandele au marturisit si ele ca nu le-ar prinde rau sa inteleaga scrisul de la telenovele in timp ce-si leagana pruncii in tinda. Zilele trecute, convinsi de utilitatea acestei clase speciale pentru copiii tigani, sefii Inspectoratului Scolar Judetean Vrancea, prin inspectoarea Maria Novac, care se ocupa de problemele rromilor si limba romanes, au luat sub tutela lor grupa de elevi constituita de invatatorul pensionar Cristea. Profesorii au mers din casa in casa sa-i aduca pe tigani la scoala Daca un copil are mai mult de zece ani, iar parintii nu au binevoit sa-l dea la scoala, exista putine sanse sa mai fie primit in clasa intii alaturi de ceilalti copii de sase-sapte ani. Pentru inceput, dupa cum spune invatatorul Ioan Cristea, a reusit sa aduca la cursurile de alfabetizare zece pui de rromi. Mergind din poarta-n poarta, invatatorul i-a convins pe tigani cit de bine este sa fi invatat si i-a adus la scoala. Putini credeau ca initiativa dascalului va da roade, mai ales ca tiganii sint de parere ca daca fetele sint date la scoala isi pierd din pretul de maritis, si multi parinti vad scoala ca fiind locul unde copilele isi pierd virginitatea. In momentul de fata, la cursuri vin aproape 30 de tigani. Deocamdata, li se preda la cursuri doar aritmetica, abecedarul si religia, insa, pe viitor, ei vor deprinde si cunostinte despre geografia si istoria locului, precum si anumite abilitati practice. La cursuri, care au loc vinerea, simbata si duminica dupa-amiaza, pentru a nu se da posibilitatea sa fie luati peste picior de ceilalti scolari, vin, deopotriva, copii, adolescenti, dar si pirande maritate si flacai numai buni de insurat. Ceea ce se intimpla la Scoala numarul 6 din Focsani este o premiera pentru scolile din judetul Vrancea. Daca, la inceput, multi tigani nu pusesera niciodata mina pe un creion, acum au prins drag de scris si sint decisi sa invete macar patru clase, "ca sa primim tidula la mina ca sintem stiutori de carte, ca sa dam de carnet". Ei nu se sfiesc sa se afiseze cu telefoane mobile la cursuri, sa se injure pe tiganeste si chiar sa faca avansuri domnisoarelor din etnia lor. Ca sa-i poata struni, directorul scolii, Nicusor Eni, a luat masura ca seful clasei sa fie cel mai "barosan" dintre ei, adica unul dintre decanii de virsta ai clasei intii. SILVIA VRINCEANU Homosexualii si alcoolicii sint expulzati de la noul Centru de Plasament Nedelea De citeva saptamini, de cind la conducerea nou-infiintatului Centru de Plasament Nedelea, din comuna prahoveana Aricestii Rahtivani, se afla Emilia Stancioaca, referent de specialitate la Directia Judeteana pentru Protectia Copilului (DJPC) Prahova, ceea ce a fost multi ani la rind singurul centru de reeducare minori din tara - de fapt, o "inchisoare a minorilor" - a inceput sa prinda o alta fata. Pina la inceputul lunii august, cind institutia a fost preluata de DJPC, totul amintea de regimul special al penitenciarelor. Din aceasta cauza, minorii adusi aici, care ar fi trebuit reintegrati in societate, descopereau un adevarat regim de teroare. Regim de puscarie Nimeni si nimic nu i-a ajutat sa devina mai buni. Dimpotriva. "Evadatii" din scoala de corectie Nedelea se opreau undeva, prin judet, de unde se intorceau din cauza deselor furtisaguri care le intrasera in obisnuinta. De o banalitate tragica devenisera agresiunile sexuale sau chiar violurile petrecute in dormitoarele comune sau in sala de dusuri. Reminiscente ale vremurilor trecute se mai vad si acum, cind se incearca o triere a tinerilor cu probleme comportamentale si expulzarea lor din colectiv. "La Nedelea nu se mai sta cu forta. Nu tolerez homosexualitatea si alcoolismul", spune doamna Stancioaca, directorul institutiei, care a facut minuni si printre asistatii de la Centrul de Plasament Busteni. "Este dureros pentru un copil care vine pentru prima oara intr-o astfel de institutie sa fie luat in primire de «veteranii» care nu stiu ce inseamna o relatie sexuala normala". Chiar in ziua prezentei noastre la Nedelea a fost dat afara Stefaroi, un baiat venit la scoala de corectie tocmai din Gura Humorului. Figura lui angelica, de copil batut de soarta, contrasteaza cu comportamentul sau. Cu o seara in urma a fost surprins de catre supraveghetorul de camera in timp ce incerca sa abuzeze sexual un copilas nou-venit. Ciorba de conserva de peste Si totusi, in cele citeva saptamini de cind a fost transferata aici de conducerea DJPC, directoarea i-a mai imblinzit pe cei recalcitranti. Primul pas facut de Emilia Stancioaca a fost "educatia prin stimulare". "In primul rind, i-am stimulat prin mincare. Sarmanii de ei primeau la masa, daca va vine sa credeti, o scursura de ciorba dinÉ conserva de peste. Cind au vazut prima bucata de carne in mincare au crezut ca vine cineva in vizita si trebuie sa arate bine cantina. Le-am dat un meniu care se incadreaza in cei 32.000 de lei alocati de DPC. Cei care dau exemplu celorlalti si isi fac curatenie in dormitoare primesc supliment de mincare. Am facut un concurs - cea mai ordonata camera. Au ajuns, la inceput, ca, pentru a obtine supliment la desert o saptamina, sa isi fure unii altora din dormitoare obiectele mai de pret, care sa-i ajute sa cistige concursul. Si in curte au facut curatenie. In doua saptamini am reusit sa fac curat si sa instaurez cel putin linistea", afirma directoarea, care a devenit chiar o zina buna pentru multi, care au fost, ani la rind, nevoiti "sa fie tari in brand", cum spune un tinar de 17 ani a carui poveste de viata este tragica. Este fiul unui fost colonel de armata, care a murit in revolutie, cu mama devenita alcoolica din cauza problemelor aparute dupa moartea sotului. Baiatul este unul dintre "supraveghetorii de grupa" alesi cu fler de noua conducere a centrului. Vine tocmai din Baia-Mare si, desi se afla la Nedelea, in Prahova, de acum cinci ani, si-a pastrat accentul de ardelean. Mihai Pruteanu sta aici din 1993. Va implini 18 ani peste citeva zile si este in ultimul an la scoala profesionala. Se pregateste sa devina mecanic zootehnist. Nu stie incotro o va apuca dupa ce va termina scoala, dar in nici un caz nu va ramine sa lucreze in satul Nedelea. "Oamenii de aici ne trateaza ca pe niste sclavi la muncile agricole. Multi dintre noi munceam din greu, cite o zi intreaga, pentru care primeam, deseori, doar suturi in fund. In cel mai bun caz, o sticla cu bautura " Reumatici la 17 ani Cind intri in aripa dormitoarelor, mirosul de urina si de picioare nespalate se face simtit. Izul neplacut s-a impregnat in podele si in ziduri. Deocamdata, nu exista nici macar un medic angajat la Centrul de Plasament Nedelea. Insa prima masura care se va lua va fi tratamentul impotriva micozelor aparute din cauza cizmelor din cauciuc purtate iarna de baieti. Aproape toti cei care au avut nesansa de a trai aici mai multe anotimpuri reci sufera la adolescenta de reumatism. Vreo 20 dintre ei urineaza noaptea, in somn, pentru ca, din cauza frigului indurat ani la rind, s-au imbolnavit de rinichi. Deocamdata, ceva s-a schimbat la Nedelea: a devenit un loc ceva mai linistit. Totul depinde insa, ca de obicei, de bani. VIOLETA STOICA 3rei Sud Est intra-n forta in Capitala Miine, lansarea cartii despre viata celor 3rei ; Joi, in Piata Constitutiei, prima etapa a turneului "Generatia Internet" Miine, "Cartea 3rei Sud Est" are prima intilnire cu publicul la Club MAXX (ora 19.00), unde va avea loc lansarea. Scrisa de ziaristul Razvan Marc impreuna cu o fana a grupului, cartea se va distribui si cu un CD 3rei Sud Est. Albumul contine cele mai cunoscute piese ale trupei, dar si o melodie noua, "Te astept sa vii", al carei videoclip va fi difuzat in premiera miine, la Club MAXX. Lansarea se va face in prezenta protagonistilor cartii, Laurentiu Duta, Viorel Sipos si Mihai Budeanu, dar si a celor doua trupe produse de 3rei Sud Est, Candy si Animal X. In aceeasi formula va debuta si noul turneu 3rei Sud Est, primul spectacol urmind sa aiba loc joi, la ora 19.00, in Piata Constitutiei. Turneul, numit "Generatia Internet", va cuprinde 40 de orase, 3rei Sud Est va cinta cite 90 de minute la fiecare spectacol, iar in deschidere, Animal X si Candy vor cinta cite 15 minute. Prin "Generatia Internet", 3rei Sud Est isi doreste sa depaseasca succesul turneului precedent, "Mileniul 3rei Sud Est", pregatindu-se in acest sens cu o sonorizare de exceptie, jocuri de artificii si lumini si ecrane imense amplasate pe scena. IUSTINA MUNTEANU Miss Brazilia 1969, Vera Fischer si-a schimbat silicoanele Admirata in primele sapte episoade ale telenovelei "Razboiul pasiunilor", Vera Fischer (interpreta rolului Nena) s-a pus pe slabit si a pierdut 16 kilograme. Aceasta masura a fost necesara pentru a corespunde dimensiunilor personajului Helena, pe care trebuie sa-l interpreteze in serialul brazilian "Lacos de familia". Dar ca tacimul sa fie complet, actritei i s-a impus sa-si schimbe si implantul siliconic - de la 190 la 225 de ml - pentru a capata un decolteu mai apetisant. Lady Vera, cum ii spun brazilienii pentru ca este hartuita de paparazzi precum era Lady Di, a aparut pe coperta primului numar al revistei "Playboy" din 2000. In 1969, cind a fost desemnata Miss Brazilia, ea avea doar 17 ani. Vera are in spate o cariera actoriceasca de patru decenii si arata inca bine. OTILIA MIHAILOV CNA si-a pregatit biciul pentru emisiunile electorale Consiliul National al Audiovizualului (CNA) isi pregateste inspectorii pentru campania electorala. Astfel, la Caciulata, in perioada 11-13 octombrie a.c., va avea loc o intilnire de lucru la care vor participa membri ai CNA, printre care Rasvan Popescu, Mircea Ovidiu Moldovan, Serban Pretor, toti inspectorii CNA din judete, consilieri, experti si reprezentantii unor societati de televiziune, radio si cablu din zona. Participantii vor discuta recenta Decizie a CNA privitoare la conditiile de prezentare si duratele programelor destinate campaniei electorale pentru alegerea Camerei Deputatilor, Senatului si a presedintelui Romaniei. Inspectorii din tara vor fi deci pregatiti la unison sa monitorizeze si sa controleze sever activitatea televiziunilor si radiourilor pe timpul campaniei electorale. IRINA DUMITRESCU Femeile de serviciu de la parlament cer spor de confidentialitate Cosasii vor sa fie functionari publici Cosasii si gradinarii de la Camera Deputatilor vor sa fie incadrati in rindul functionarilor publici parlamentari. Intr-un memorandum intern inaintat ieri conducerii Camerei, gradinarii se pling ca au fost sariti de la intocmirea dosarelor de incadrare in rindul functionarilor parlamentari, care ar fi insemnat, conform legii, mai multi bani la salariu si citeva sporuri. Ca sa-i convinga pe membrii Biroului Permanent de justetea cererii, gradinarii au tinut sa le aduca aminte ca ei muncesc inca din 1994, cind au curatat curtea parlamentului de buruienile inalte de doi metri, ca au pus flori si asigura cositul gazonului. Cererea cosasilor a ajuns la urechile femeilor de serviciu, care comentau ieri indignate pe culoarele parlamentului ca aceasta incadrare li se cuvine si lor deoarece golesc cosurile de gunoi ale parlamentarilor si trebuie sa primeasca un spor de confidentialitate. Deocamdata, conducerea Camerei a trimis cererea gradinarilor la comisia care intocmeste dosarele de incadrare, urmind ca aceasta sa decida. TEODORA GEORGESCU Asteptindu-si iubita sa se intoarca din America, Stripperul Cornel ii sterge praful Oanei Roman Preocupata de cariera, Oana Roman, fiica ministrului de externe, a plecat recent in America, la o bursa de citeva luni, ca sa se specializeze in P.R. (relatii publice). Ramas singur, Cornel ne-a declarat ca ii pregateste Oanei o surpriza de proportii pentru clipa revederii. "O astept si mi-e dor de ea de nu mai pot, dar sper sa ne vedem mai repede fiindca voi avea eu o prezentare de moda la New York. Sper sa pot pleca, pentru a-i face o surpriza", ne-a spus Cornel. Fostul stripper de la Flamingo a precizat ca, acum, nu mai danseaza "la scena deschisa", ocupindu-se doar de coregrafia unor spectacole de gen. Acum el munceste la doua show-uri de profil, dar mai are timp sa stearga si praful prin apartamentul Oanei. ADRIANA TOMA Dator cu 22 kg de aur fostilor angajati ai Comisiei Europene a Dunarii, statul roman a gasit o formula ingenioasa de plata a despagubirilor SASE LEI GRAMUL DE AUR Comisia Europeana a Dunarii (CED) a fost instituita de Congresul de Pace de la Paris din 1856, ca autoritate unica in materie de navigatie dunareana la acea vreme. CED avea o absoluta independenta fata de statele riverane, salariatii comisiei avind un statut special. Ei erau platiti in valuta forte, la vremea aceea calculabila in aur. La incheierea raportului de munca, salariatii CED aveau dreptul la o suma considerabila, asa-numitul drept de retragere, suma constituita in timp de fiecare angajat. Pina in 1938, CED a avut sediul la Galati, multi angajati fiind cetateni romani. Dupa 1938, sediul CED s-a mutat la Roma. CED s-a desfiintat in anul 1948, o data cu infiintarea Comisiei Dunarii, o structura care functioneaza pe principii diferite de cele anterioare. Dupa desfiintarea CED din 1948, fostii angajati romani aveau de primit drepturile de retragere, iar statul roman trebuia sa-si primeasca garantia si participarea la fondurile fostei comisii. Aurul ajunge in tara dupa 35 ani Dupa 1948, cei interesati au facut demersuri pentru recuperarea banilor. Abia in anul 1967 reprezentantii fostei CED au hotarit sa dea curs solicitarilor a 27 de cetateni romani, piloti de navigatie fluviala, fosti angajati ai comisiei, de a li se restitui sumele depuse cu titlul de drepturi de retragere si neincasate la incheierea activitatii acestora ca salariati. Suma totala ridicindu-se la 117.662 franci aur, echivalentul a 22,418 kg aur. O suma mai mare, echivalentul a 28,438 kg aur, revenea si statului roman, din participarea la CED. Dupa 10 ani, pe 23 aprilie 1977, la Roma s-a semnat un Acord intre Romania si statele foste membre ale CED (Franta, Italia si Marea Britanie), in care se mentiona ca plata acestor sume era conditionata de angajamentul Guvernului Romaniei prin care sumele respective vor fi considerate ca sold definitiv si lichidat pentru orice pretentii din partea romana. In baza Acordului, Banca Nationala a Romaniei a primit de la CED in luna octombrie 1983, in contul si in numele statului roman, cantitatea de 50,856 kg aur fin. Din aceasta cantitate, 28,438 kg reveneau Romaniei din participarea statului roman la CED. Banca Nationala a Romaniei (BNR) a preluat aurul la rezerva de stat de metale pretioase, virind contravaloarea in bani la bugetul statului. Restul de 22,418 kg era destinat platii drepturilor de retragere cuvenite celor 27 de cetateni romani fosti angajati ai CED. BNR a preluat si aceasta cantitate la rezerva de stat, depunind contravaloarea intr-un cont al Ministerului Finantelor, de unde banii ar fi urmat sa fie distribuiti celor 27 sau mostenitorilor acestora. In realitate, nimeni n-a vazut vreun un ban. Vina parea sa fie a regimului comunist care calca in picioare drepturile acestor oameni. MF are 150.000 lei, din 22 kg aur Dupa 1990, doar doi dintre mostenitorii legali ai fostilor angajati ai CED au facut demersuri pentru recuperarea banilor, cu speranta ca noul regim democratic ii va trata altfel decit "pe vremuri". Incepind din 1993, domnul Octavian Drescanu, fiul pilotului Gheorghe Drescanu, fost angajat al CED, s-a adresat Bancii Nationale a Romaniei, Bancii Romane de Comert Exterior, Ministerului Finantelor, Ministerului Afacerilor Externe, Ambasadelor Marii Britanii, Italiei si Frantei la Bucuresti si Comisiei Dunarii, solicitind restituirea sumei care ii revenea tatalui sau ca drept de retragere din CED. Demersurile sale n-au avut succes. Ambasadele si Comisia Dunarii i-au raspuns ca restituirea, conform acordului din 1977, cade exclusiv in seama statului roman. BRCE a raspuns ca n-are nimic de-a face cu aurul pilotilor, iar MAE, MF si BNR au tot aminat sa-i dea un raspuns clar. "De la MF mi se serveste o data la trei luni zaharelul cu o hotarire de guvern, care s-ar afla in lucru, pentru restituirea sumelor tuturor celor 27. Deja nu mai cred in astfel de lucruri, asa ca va fi un proces pe care il vom cistiga daca exista justitie in Romania. Este inadmisibil faptul ca autoritatile romane nesocotesc un acord international, in care se spune clar ca aurul este al pilotilor fosti angajati ai CED. Statul nu a confiscat cantitatea de aur, iar BNR este doar depozitarul temporar. Am aflat ca in contul respectiv de la MF exista contravaloarea aurului, calculata la 6,67 lei gramul, adica in total cam 150.000 lei", spune Octavian Drescanu. "N-avem ce sa le dam" In 1999, Virginia Mitrofanovici, fiica lui Nicolae Ceicu, fost angajat al CED, a dat in judecata MF, MAE si BNR, solicitind restituirea drepturilor de retragere cuvenite tatalui sau. In acest proces, doamnei Mitrofanovici i s-a alaturat si domnul Drescanu, care a formulat o cerere de interventie in interes propriu, avind acelasi obiect. Purtatorul de cuvint al BNR, domnul Mugur Stet, ne-a declarat urmatoarele: "BNR a preluat aurul si a virat contravaloarea intr-un cont la dispozitia MF. Noi n-avem ce sa le dam oamenilor acestora. Si se pare ca problema a fost solutionata de fapt de regimul Ceausescu, cind s-a dat o solutie legala. S-a dispus neplata acestor sume pentru ca pilotii au primit pensie de la statul roman". Doamna Mitrofanovici este insa de alta parere: "Nu-i adevarat. Pe vremea comunistilor, tatal meu n-a primit nici un fel de pensie pentru activitatea desfasurata la CED. Tatal meu a lucrat din 1905 la CED, era platit in valuta, pe noi copiii ne-a trimis la pension, ca sa invatam engleza, franceza si germana. Avea sperante in banii depusi ca drepturi de retragere, ne spunea ca ne-a asigurat batrinetea, si iata, el a murit in saracie, iar eu o duc la fel ca toti cei iesiti la pensie inainte de '80, am 660.000 lei pensie, iar copiii mei au plecat in strainatate din cauza lipsurilor. Noi avem de la banca documente care probeaza ca avem dreptul la acele sume. Tiganilor, statul le-a dat salbele de aur inapoi, dar noua, care sintem indreptatiti, nu ne da nimic. Am 70 de ani si n-am putere sa ma mai lupt cu morile de vint. Cred ca o sa renunt, sa fiu eu sanatoasa si sa pastreze ei banii nostri, cei de la Finante si de la Banca Nationala. Probabil ca statul roman asteapta sa murim, ca sa scape de cererile noastre". SORIN CEHAN Whisky, bere si femei in travesti la Horea Primul bal al burlacilor din Apuseni Comuna care a dat natiunii romane pe martirul Horea si ii poarta cu demnitate numele de erou tine capul de afis al mondenitatilor din Apuseni. La sfirsitul saptaminii trecute, horenii au fost martorii unei petreceri cum nu s-a mai vazut si nu s-a mai auzit pe o raza de citeva zeci de kilometri. Vineri, cu o zi inainte de a-si pune pirostriile, un tinar localnic, Nelutu Neag, scolit in facultate la Timisoara si poreclit "Studentul", a organizat in premiera in Muntii Apuseni un bal al burlacilor in stil occidental. Petrecerea s-a desfasurat in Restaurantul "Prichindel", din centrul comunei, si s-a bucurat de prezenta unor tineri, mai mult sau mai putin burlaci, atit din Banat, cit si din zona. Daca "strainii" nu s-au minunat de ineditul eveniment, tinerii moti din zona au primit bairamul ca pe o mana cereasca, ei nevazind asa ceva decit in filme. Inceput aproape de miezul noptii, cheful a debutat cu plinsete, pupaturi si pareri de rau pentru cel care, de bunavoie si nesilit de nimeni, a decis sa se "nenoroceasca" pentru tot restul vietii. Pentru ca nici o prezenta din rindul sexului slab sa nu deranjeze burlacimea dezlantuita, barbatii s-au ocupat exclusiv de servirea mincarurilor si bauturilor. Mai mult, angajatele restaurantului au fost trimise acasa, iar la usa localului au stat de paza nonstop doi adolescenti-bodyguarzi, care au anihilat toate incercarile unor moate curioase de a asista la petrecere. Poezie contra casatoriei Conform asteptarilor, colegii din Timisoara ai mirelui student au dat tonul nebuniei. In versuri si proza, banatenii au incercat din rasputeri sa-l determine pe Nelutu sa nu mai spuna "Da" in fata primarului, aducindu-i aminte citeva intimitati din bairamurile studentesti. In schimb, mireaz-ul, denumire traditionala a unui mire in Horea - a rezistat eroic ispitelor care l-au coplesit timp de citeva ore. In "lupta" cu burlacii, dezlantuiti numai la gindul ca-l vor "pierde" dintre ei, Nelutu a avut un singur aliat. Primarul din Horea, Corneliu Olar, a fost unicul comesean care l-a sustinut pe fecior in greaua incercare a balului. Pentru a nu strica petrecerea, Olar l-a incurajat discret pe mire pentru a tine piept tirului incrucisat al povestilor cu bautura si femei lansat de burlaci. Si pentru ca nu putea lipsi de la o astfel de "despartire", spre dimineata a aparut cadoul-surpriza oferit proaspatului insuratel... Femeia de moravuri usoare "Atentiune! Atentiune! Un moment de liniste, va rog! Vine cadoul burlacilor! Multi ani traiasca, La multi ani!...", proclama cu voce baritonala un timisorean mustacios, zis "Bandula". Mesenii se trezesc din reveria cu gust de "Teachers" si incep sa cinte ca teleghidati, cu ochii spre usa. Doi burlaci intra tantosi in incapere, carind o cutie imensa care a adapostit cindva o lada frigorifica. Petrecaretii scurteaza cintarea cit se poate pentru a vedea surpriza-surprizelor. "Si-alta data, si-alta data, o s-o facem si mai si mai lata..." - si cutia se desface brusc! Un tinar travestit in mireasa indoliata, imbracat in negru, rujat, fardat si cu rochita mini se arunca brusc in bratele mirelui, potopindu-l cu sarutari. Transformat din Gogu in "Goguta", motul isi joaca la perfectie rolul de femeie usoara. Uimit de momentul neasteptat, Nelutu se fisticeste pentru o clipa, dupa care intra in rolul de "macho-man". Burlacii se amuza, aplauda si ei dansul "miresei". Nelutu nu are incotro, iar "Goguta" cu par pe piept se incolaceste ca o liana de chipesul burlac. Nelutu le multumeste ca a scapat de "cosmar", iar balul continua pina la ziua. LUCIAN DOBRATER Hepatita face ravagii in judetul Hunedoara Cazurile de hepatita semnalate in judetul Hunedoara s-au extins si dincolo de Valea Jiului. Daca in luna august in evidente figurau 68 de bolnavi, in luna septembrie numarul de bolnavi a ajuns la 186. In ultimele sapte zile au fost inregistrate peste 90 de noi cazuri de hepatita virala de tip A. Doar in spitalul din municipiul Hunedoara au fost inregistrate 38 de cazuri intr-o saptamina. Sotii Morosceac nu au bani sa-si ingroape fetita Laurentiu si Mariana Morosceac locuiesc in unul dintre cele mai insalubre adaposturi din Deva, caminul Rempes. Cunoscut localnicilor, caminul nu are apa, gaz sau curent. Sotii Morosceac au dat nastere, in trei rinduri, la cite doi gemeni. Una dintre fetite, de un an si sase luni, a murit de hepatita cronica. De o saptamina, fetita se afla la morga pentru ca parintii nu au bani sa o ingroape. In zadar a incercat tatal fetitei, sa ceara ajutor Primariei Deva. De parca nu ar fi fost de ajuns necazul abatut asupra familiei, in urma cu citeva zile, alti trei copii au fost internati in spital, fiind suferinzi de dizenterie. Familia spune ca orice ajutor este bine venit. LUCIAN STANCIU Somerii din Hunedoara primesc banii acasa Cei peste 25.000 de beneficiari ai ajutorului de somaj din judetul Hunedoara vor primi, incepind cu aceasta luna, banii prin posta. Pina acum, ajutorul de somaj era distribuit prin intermediul Cooperativei Eurocredit. Aceasta ii platea inclusiv pe cei 14.760 de someri din Valea Jiului. Cei care vor fi scutiti de cozile de la ghisee nu stiu cui sa multumeasca: Ordonantei de Urgenta a Guvernului 97/2000 care reglementeaza activitatea bancilor populare sau Agentiei Judetene de Ocupare si Formare Profesionala Hunedoara. LUCIAN STANCIU O Dacie a intrat intr-un grup de oameni Doua tinere au murit si un barbat a ajuns la spital Viteza si neatentia au facut ca in zona comunei Matca, judetul Galati, sa se produca un accident care a avut ca urmari moartea a doua femei si ranirea unui barbat. Sase persoane se de plasau duminica seara pe Drumul Judetean 51C, pe raza comunei Matca, judetul Galati, mergind pe partea dreapta a soselei. Un autoturism Dacia 1.300, cu numarul de inmatriculare GL-11-MAX, condus de Marian Marin, in virsta de 19 ani, a lovit trei persoane, dintre care doua au decedat. Sofia Cherciu, din Draganesti (23 de ani), a murit pe loc. Ionela Natu (20 de ani) a murit citeva ore mai tirziu la spital. Ea locuia in comuna Matca. Stelu Dumitrache (27 de ani) este internat la Spitalul din Galati. Celelalte trei persoane au scapat ca prin minune de masina ucigasa, sansa lor fiind ca se aflau mai in fata decit victimele si au avut timp sa se fereasca. Soferul este cercetat acum de catre politistii galateni. ALINA COMSA-DURBACA Accident rutier cu patru morti Intr-un accident rutier care a avut loc ieri dimineata pe DN 79, la 15 kilometri de Oradea, patru barbati care circulau cu un autoturism Dacia au murit, cind masina in care se aflau a intrat sub un autotren, transmite Mediafax. Cei patru erau membrii unei formatii muzicale si se intorceau de la o nunta unde cintasera. Autoturismul Dacia a intrat pe contrasens si s-a tamponat frontal cu un TIR care circula din directie opusa. Soferul autotrenului a declarat ca a vazut autoturismul venind din fata si ca a incercat sa-l evite, dar distanta era mult prea mica. El a precizat ca accidentul s-a produs din cauza soferului Daciei care a incercat sa depaseasca o caruta si nu a apreciat corect distanta de depasire. Cele patru persoane care se aflau in Dacie au murit pe loc. Una dintre victime este Bujorel Tulea, un foarte cunoscut saxofonist din judetul Bihor. Accidentul petrecut luni ridica la 55 numarul persoanelor care au murit in acest an in accidente rutiere produse in judetul Bihor. Ziua caldurii la Europa FM Miercuri, 11 octombrie, la Europa FM va fi ziua caldurii. Cum mercurul termometrelor a inceput sa scada, Europa FM va face o analiza completa a problemelor care pot aparea in aceasta perioada. Emisiunea "Europa de la om la om" va intra in direct cu ascultatorii care s-au debransat de la sursele de caldura. Stirile Europa FM vor intra in direct cu autoritatile din toate colturile tarii, vor discuta cu medici si cu sociologi, iar emisiunea "Romania in direct" va incerca sa afle ce solutii au partidele politice. Chiar si cind termometrele arata putine grade, la Europa FM emisiunile sint "fierbinti". Potrivit unui studiu A.N.L., Romanii nu-si doresc confort, ci un adapost sigur Cind isi pun problema unei case proprietate personala, romanii nu se gindesc la confort, ci mai degraba la siguranta. Vilele sau apartamentele spatioase, situate in zone curate, li se par deja un lux, este concluzia unui studiu intocmit de Biroul de cercetari sociale, la cererea Agentiei Nationale de Locuinte, institutie creata in urma cu doi ani pentru a rezolva problema locuintelor in Romania. Cei care doresc sa-si schimbe localitatea de rezidenta se gindesc sa emigreze Cercetarea efectuata in perioada 12 -20 septembrie a.c., in peste 100 de orase si sate, a urmarit in principal sondarea opiniei publice cu privire la nevoia de locuinta, stiut fiind ca marile orase sufera la capitolul "spatiu locativ". Au fost intervievate peste 1200 de persoane cu drept de vot, alese de pe listele intocmite pentru viitoarele alegeri generale. Sondajul a confirmat criza de locuinte, relevind totodata ca tinerii sint cei mai hotariti sa-si paraseasca localitatile de domiciliu. Aceasta tendinta sporeste cu cit tinarul intervievat are mai multa scoala. Cel mai adesea, cei care doresc sa-si schimbe localitatea de rezidenta se gindesc sa plece in alta tara. Persoanele cu o instructie scolara redusa sint, releva studiul, cei mai "legati de glie". Tinerii in special cei din marile orase sau din Bucuresti, declara in proportie de peste 50% ca au nevoie de o casa. 40% din cei care au nevoie urgenta de un apartament au renuntat sa mai caute sau sa spere. Ei provin de regula din familii numeroase, cu venituri mici, sint studenti sau someri care au domiciliul in Bucuresti sau in localitati din partea de sud a tarii. Idealul locativ: 2-3 camere la bloc 29% din persoanele intervievate vad creditul ANL ca pe o solutie in timp ce peste 21%, reprezentind in principal persoane cu virsta peste 50 de ani, se gindesc sa-si cumpere sau sa-si construiasca o casa prin mijloace proprii. Doar 12% din subiecti se gindesc ca vor intra in posesia unei locuinte in urma unei mosteniri sau prin casatorie. Dorintele locative ale romanilor sint extrem de modeste, cei mai multi din subiecti visind la o intrare in normalitatea locativa: 2-3 camere la bloc sau 3-4 camere la curte pentru o familie cu doi copii. Doar 14% dintre persoanele chestioante ar vrea o locuinta cu mai mult de patru camere. In ce priveste informatiile detinute de subiecti despre metoda cumpararii de case prin intermediul ANL, desi aproape o treime din cei chestionati se gindesc la un credit, doar 4% din ei cunosc toti pasii care trebuie parcursi pentru a obtine un apartament prin acest sistem. Totusi, sustin realizatorii studiului, este posibil ca cererea de case prin Agentia Nationala de Locuinte sa creasca de pina la patru ori, ca urmare a informarii si mediatizarii sistemului creditului ipotecar. MIHAELA BALEA IULIANA ANGHEL Strada Catalin Hildan Primarul Sectorului 2 al Capitalei, Neculai Ontanu, a decis ca una dintre strazile situate in apropierea clubului Dinamo sa poarte numele fostului fotbalist Catalin Hildan. Arterele vizate pentru acest lucru sint Tunari, de la intersectia Soseaua Stefan cel Mare pina la Bulevardul Dacia, sau o portiune din Soseaua Barbu Vacarescu, de la stadionul Dinamo pina la intersectia cu bulevardul Lacul Tei. Curs FBI la Bucuresti 42 de ofiteri romani din diverse structuri militare invata de la agentii americani cum sa controleze situatiile de criza Un grup format din 42 de ofiteri romani din mai multe structuri militare va fi pregatit de catre ofiteri ai Biroului Federal de Investigatii (FBI) din Statele Unite ale Americii, in cadrul unui curs intitulat "Tehnici si tactici de abordare a situatiilor critice. Siguranta si supravietuire". La deschiderea cursului, sustinut de ofiteri ai Biroului FBI din Denver si ai Unitatii de Aplicatii Practice de la Quantico, au participat, ieri, Jay McKelvey, adjunct al atasatului cu probleme de securitate al Ambasadei SUA la Bucuresti, si colonelul Ilie Gorjan, adjunct al comandantului Jandarmeriei pentru pregatirea personalului. Cursantilor - jandarmi, politisti si ofiteri ai altor structuri militare - li se propun teme referitoare la conceptele si tacticile de supravietuire si siguranta, defensive de baza si intermediare, situatii tactice in cladiri si alte spatii. Pregatirea este specifica domeniului ordinii si linistii publice si combaterii infractionalitatii. La finalul cursului gazduit la baza din Baneasa a Comandamentului National al Jandarmeriei, absolventii vor primi certificate eliberate de specialistii FBI. NICOLETA SAVIN Centru antidepresie pentru muncitoarele de la apaca Angajatele fabricii Apaca din Bucuresti vor beneficia, incepind de azi, de serviciile unui Centru de Suport Psihosocial, pus "pe picioare" in colaborare cu Liga Romana pentru Sanatate Mintala (LRSM). Ieri a avut loc deschiderea oficiala a acestui centru, la sediul Polimed, din incinta fabricii Apaca. Activitatea Centrului de Suport Psihosocial se va concentra pe problemele de recunoastere si tratare precoce a depresiei, a tulburarilor anxioase si a celor legate de stres. Dan Ghenea, coordonatorul de program de la LRSM, a aratat ca, "in urma cu 20 de ani, un sfert din intervievatii unui studiu au declarat ca locul de munca este principala sursa de stres. In zilele noastre, aproape 50 la suta dintre repondenti au afirmat ca locul de munca este principala sau chiar unica sursa de stres". Dan Ghenea a mai precizat ca aproape o treime din populatie (adica una din doua femei) parcurg in viata macar un episod depresiv si ca aproape 50 la suta din populatie prezinta tulburari de anxietate. Angajatele fabricii Apaca vor primi fiecare un chestionar de autoevaluare a nevoilor, in functie de care vor fi tratate de catre medicii de la Centrul de Suport. In urmatoarele doua saptamini, Liga pentru Sanatate Mintala si centrul Polimed vor organiza cursuri de instruire cu medicii de familie in problemele depresiei, in special a depresiei la femei (90 la suta din personalul de la Apaca sint femei). "Majoritatea femeilor vin cu stresul de acasa, iar acesta se amplifica la locul de munca. De aceea este important sa cream in fabrica o stare de confort psihic", a precizat dr. Gabriela Kubinschi, medic coordonator Polimed-Apaca. Pentru eficientizarea activitatii si tinind cont ca la acest centru vor putea apela si persoane din afara fabricii, va fi instalat si un hot-line. TATIANA DABIJA Nadlacul - sperietoarea soferilor de TIR Cozile kilometrice de la Nadlac au revenit in actualitate. Citeva sute de autotrenuri stau aliniate, parte inainte de intrarea in oras, parte intre iesirea din Nadlac si vama. Toti stiu ca asteptarea la marginea Romaniei poate dura intre doua si trei zile, in functie de norocul sau marcile fiecaruia. Uneori, asteptarea se poate termina si tragic. A patit-o Nicola Ivanov, un sofer bulgar de TIR, care a murit in dimineata de 5 octombrie, la virsta de 56 de ani, la coada de la Vama Nadlac, in urma unui infarct. Turistii acuza vama romana si vama maghiara ca nu lucreaza Duminica dupa-amiaza, la Nadlac, coada de TIR-uri a fost de aproximativ 150 de masini. La intrarea in oras, masinile stateau intinse pe patru, cinci kilometri. Un echipaj al politiei patruleaza de-a lungul cozii, pentru a tine, pe cit posibil, situatia sub control. Cind Volkswagen-ul Vento opreste, cei doi subofiteri sint efectiv asaltati de soferii de TIR, in majoritate turci. Prin semne, acestia incearca sa obtina intelegere pentru ei si incarcatura lor. Subofiterii par depasiti de imprejurare, iar vederea unui ziarist pare sa sporeasca confuzia. "Situatia dureaza de multe zile. Eu am intrat miercuri in tara si coada a fost tot la fel de mare. Acum, vedeti si singur" - spune unul dintre soferi. Nimeni nu poate explica de ce este coada. Cind lucreaza vama romana, stau ungurii, cind pornesc ungurii, nu lucreaza ai nostri, iar in weekend taxele mari ii fac pe multi turisti sa astepte ziua de luni pentru a trece. Rezultatul este devastator: o banda de circulatie este complet blocata, iar traficul, cu toate riscurile, se desfasoara doar pe un singur fir. O Dacie o ia peste cimp, paralel cu soseaua, pe un asa-zis drum de tara si, intr-un nor de praf de nedescris, evita in ultima clipa un autocamion care vine din sens opus, tot pe cimp. La pivoti si suspensii nu se mai gindeste nimeni, pentru ca oricum riscul este mai mic decit daca ramii pe sosea. Traseistele erau in weekend De-a lungul cozii, duminica, au lipsit doar traseistele. Afaceristii insa par sa prospere. Carucioare cu butoaie din plastic, pline cu apa, si perii cu coada lunga arata ca pe linga turisti se poate cistiga un ban cinstit. Baieti bronzati, parte boschetari, parte amariti, spala TIR-urile pentru un ban. "Astia stau de mult aici. Cine are marca, trece in fata. Dau 20, 30 sau chiar 150 sau 200 de marci si sint bagati in fata" - povesteste un baiat stirb, cu o perie mare in mina. Intreb: "Cine ii baga in fata?" Baiatul zimbeste, etalind o carie urita: "Astia de la politie. Dar mai apare cite unul mai bengos, mai rau, si nu-i lasa, chiar daca dau marca. Dar, de obicei, cine scoate banii, trece". Un bulgar, care asista la discutie, da din cap aprobator. "Dvadeset marka. Polis" - rinjeste omul din sudul Dunarii care, cu TIR-ul sau plin cu mobila pentru Franta, este deja pregatit sa petreaca doua zile si jumatate la marginea Romaniei. Pentru el, ca si pentru colegii lui de alte nationalitati, notiunea turceasca de "ciubuc", des vehiculata in coada de la Nadlac, devine o realitate tot mai palpabila. Coada de la Nadlac pare o realitate de care imaginea Romaniei nu poate scapa. Este greu de spus cine este vinovatul pentru aceasta situatie. Ai nostri dau vina pe unguri, ungurii pe ai nostri, iar majoritatea soferilor nevoiti sa stea zile intregi la coada cred ca totul este doar inca un mod de a-i jecmani de bani. La Nadlac, se sta la coada efectiv pentru a se intra in Europa. SORIN TROCAN 