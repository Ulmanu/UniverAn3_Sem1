 Femeia care si-a aruncat copiii in fintina, inchisoare pe viata Rodica Vuia, femeia care si-a aruncat trei copii minori in fintina din curtea casei a fost condamnata la inchisoare pe viata. In urma cu doi ani, Rodica Vuia, care locuia in comuna Deta-Timis, a fost parasita de sotul ei, cu care avea sapte copii. Intr-o noapte, coplesita de probleme, Rodica s-a dus in camera in care dormeau cei mici. I-a luat pe trei dintre micuti pe sus si i-a aruncat in fintina din curte, adinca de zece metri. Mihaela (6 ani), Cornel (4 ani) si Monica (3 ani) erau pe jumatate adormiti si nu s-au mai trezit niciodata. Mama criminala a fugit de acasa si a fost gasita de politisti abia dupa doua luni. SERGIU MIAT Cosmarul romancelor cazute in sclavie sexuala in Italia Chelnerita din Galati, ajunsa prostituata la Perugia Ziarul italian "Corrierre della Sera" continua seria articolelor dedicate operatiunii cu numele de cod "Floarea-soarelui", declansata pentru anihilarea unei retele internationale de prostitutie, dezvaluind noi amanunte despre o tinara romanca arestata in timp ce se prostitua pe strazile orasului Perugia. Tinara I.G., din Galati, avea o situatie materiala foarte dificila, fiind orfana. O colega de la cofetaria din Galati, unde era chelnerita, i-a facut cunostinta cu un tinar iugoslav, spunindu-i ca acesta o va ajuta. Barbatul i-a explicat franc tinerei ca trebuie sa se prostitueze, iar ea a acceptat, sperind ca va scapa de saracie. Iluziile sale s-au spulberat insa repede. "De la Galati am fost dusa la Timisoara, apoi in Bulgaria, unde am fost incredintata, impreuna cu alte 12 fete, unor persoane care ne-au cazat intr-un apartament timp de o saptamina. Cu mine erau niste rusoaice. Ne-au obligat sa defilam goale in fata unor barbati care voiau sa ne cumpere si sa se culce cu noi. Dupa aceea, am fost transferate cu un autobuz intr-un orasel din Muntenegru, linga Podgorica". Aici, tinara I.G. a fost cumparata de un albanez, cunoscut sub numele Fred Nikita, care a dus-o acasa la el, in localitatea Scutari, din Albania, unde a tinut-o trei luni. In ianuarie 2000, I.G. trecea in Italia cu o barca de cauciuc si isi incepea "cariera" de prostituata. Sclavia sexuala, o aventura riscanta Povestea tinerei I.G. este emblematica, subliniaza "Corriere della Sera", deoarece multe fete originare din Europa de est stiu de la bun inceput ce le asteapta in Occident, iar, in multe cazuri, "stapinii" nici nu au nevoie sa foloseasca metode dure pentru ca victimele isi accepta conditia de sclave din lipsa de caracter. Asta insa pina la un punct. La un moment dat, tinara din Galati, dorind sa beneficieze de o serie de drepturi pe care legea italiana le acorda colaboratorilor justitiei (permisiune de sedere, loc de munca si asistenta medicala), a acceptat sa colaboreze cu capitanul de politie Daniele Galimberti, din Perugia. Marturiile ei s-au dovedit cruciale in cadrul operatiunii "Floarea-soarelui", care a condus la arestarea a 109 de persoane acuzate de infiintarea unei retele mafiote care se ocupa cu favorizarea imigratiei clandestine, exploatarea prostitutiei, sechestrari de persoane, sclavaj, trafic de hasis din Albania si cocaina din Columbia. Croaziere sexuale in Mediterana - o coproductie italo-romana Presa italiana de ieri relateaza despre cazul unei alte romance, fosta prostituata, devenita mina dreapta a proxenetului italian Giorgio Cuccia, in virsta de 54 de ani, care organiza croaziere de lux in Marea Mediterana. La bordul vaselor se aflau zeci de fete cu virste cuprinse intre 20 si 25 de ani, majoritatea provenind din Romania, Moldova, Ucraina si Rusia. Giorgio Cuccia, un om de afaceri italian foarte respectat, care avea mai multe discoteci si baruri in regiunea Lazio si in insula Elba, s-a gindit, la sugestia prietenei lui romance, sa-si largeasca sfera de activitate: pagina de Internet a discotecii "Elliesse" in insula Elba a inceput sa promoveze "croaziere de vis in compania unor femei de vis". Preturile, variind intre 750 si 1.500 de dolari, in functie de confort, includeau si "jocuri erotice". Patru persoane, respectiv Giorgio Cuccia, "logodnica" lui, Rosa Mistretta, organizatoarea romanca a traficului de prostituate si o ucraineanca au fost arestati luni, la Roma, sub acuzatia de proxenetism. PAOLO GIANFELICI, Roma IGP a declansat Razie impotriva teroristilor kurzi In urma unei operatiuni secrete de 20 de zile au fost retinuti patru etnici kurzi suspectati de terorism Patru kurzi, suspectati de terorism, au fost retinuti ieri de politistii Serviciului Urmariri din IGP, in urma unei operatiuni ultrasecrete care a durat circa 20 de zile. Unul dintre acestia a fost inchis in arestul Parchetului Capitalei, iar un al doilea urmeaza a fi extradat in Turcia in scurt timp. La ora inchiderii editiei, acestia erau inca audiati la Parchetul Capitalei de procurorii Dragos Nestor si Marius Iacob. Cercetarile continua. (D.N., C.L.) Peste o saptamina, Radu Bolgiu va fi condamnat pentru furtul masinii de la Ambasada Yemenului Cautat peste tot de Justitie si de Politie, dat chiar si in urmarire internationala, Radu Bolgiu - hotul de masini acuzat de furtul a 79 de automobile de lux, a fost judecat ieri in lipsa, la Sectia Penala a Tribunalului Bucuresti in doua dosare diferite. Primul dintre acestea este cel in care a fost trimis in judecata pentru ca, impreuna cu moldoveanul Arkadie Bozari, l-a jefuit pe pastorul american Timoty Ravin. Aflat in stare de arest preventiv in dosarul legat de crima de la Lacul Morii, Bozari a cerut aminarea procesului, pe motiv ca nu i-a fost prezentat rechizitoriul acestei cauze, in care este judecat pentru jaful comis impreuna cu Bolgiu. Cu toate ca pina acum, pe parcursul anchetelor penale si a primelor faze ale procesului in care este judecat, a folosit numai limba romana, pe care o vorbeste perfect, la termenul de ieri, moldoveanul Arkadi Bozari si-a amintit brusc ca nu cunoaste limba romana, motiv pentru care a cerut instantei ca, de acum inainte, sa fie asistat de un translator. Cel de-al doilea proces de ieri a fost cel in care Bolgiu este judecat, alaturi de alti coinculpati, pentru furtul unui automobil apartinind Ambasadei Republicii Yemen. Ieri, in aceasta cauza a fost audiat Andrei Paviliuc, unul dintre acesti complici. In fata instantei el si-a schimbat declaratiile depuse la Parchet, in faza de urmarie penala. El a afirmat ca nu recunoaste decit comiterea unui singur furt dintre toate cele care ii sint imputate prin rechizitoriul cauzei. El a mai afirmat ca a luat asupra sa si celelalte furturi care i se atribuie pentru ca, pe parcursul anchetei, procurorul i-a promis ca va scapa "mai ieftin" daca va recunoaste ca si Bolgiu a participat la aceste furturi. Dupa aceasta ultima, audiere, procesul a intrat in faza ultima in care partile si-au depus concluziile finale. Procurorul de sedinta a cerut condamnarea drastica a inculpatului Bolgiu, care este un infractor deosebit de periculos. In schimb, avocatul inculpatului a solicitat instantei restituirea intregului dosar la Parchet, pentru completarea anchetei penale, dar judecatorii au respins pe loc aceasta cerere. In continuarea pledoriei sale, aparatorul lui Bolgiu a afirmat ca, in timp ce era arestat preventiv, acestuia i-a fost administrat "Xanox" un medicament cu actiune similara unui drog. Luind act de continutul pledoriilor finale, instanta a stabilit pronuntarea sentintei pentru data de 19 aprilie. VASILE SURCEL Miron Cozma cheama martori de calibru in procesul "Stoenesti" In cadrul procesului "Stoenesti", legat de mineriada din 1999, Miron Cozma a solicitat ieri magistratilor de la Judecatoria Sectorului 5 o noua aminare de termen. El si-a motivat aceasta cerere prin faptul ca aparatorul sau, avocatul deputat Viorel Dumitrescu, se afla in spital, unde a suferit o interventie chirurgicala. Noul sau aparator, una dintre asistentele avocatului Dumitrescu, a cerut aceasta aminare pentru a lua cunostiinta de continutul dosarului. In cursul acestei sedinte de judecata, Cozma a solicitat ca la proces sa participe, in calitate de martori, si Emil Constantinescu, Radu Vasile si Radu Berceanu. Instanta se va pronunta asupra acestei cereri la urmatorul termen, stabilit pentru data de 15 mai. VASILE SURCEL Bratul legii calca cu stingul In scandalul "Furtul Secolului", seful Politiei TF Pascani a fost destituit Maiorul Vasile Costiug a fost destituit din functia de sef al Postului Transporturi Feroviare Pascani, sub acuzatia ca ar obstructiona ancheta in cazul "Furtul Secolului". 15 subofiteri care aveau in sarcina supravegherea activitatii la Depoul Pascani au fost pusi disciplinar la dispozitia Inspectoratului Politiei TF Judetene Iasi. Va reamintim ca saptamina trecuta s-a incheiat cu arestarea soferului Petrica Ichim de la Depoul CFR, banuit ca ar fi implicat in cazul "evaporarii" celor 2.500 tone de motorina, tavalugul continuind cu destituirile masive de la inceputul acestei saptamini. "Cunosc faptul ca subofiterii respectivi sint mutati la Iasi. In ceea ce priveste destituirea maiorului Vasile Costiug, aceasta a fost facuta ca nu cumva sa fie banuit ca influenteaza, in vreun fel sau altul, ancheta care se afla in curs de desfasurare", a declarat unul dintre ofiterii TF Iasi. In locul lui Vasile Costiug a fost numit interimar locotenentul Tiberiu Chirca, detasat de la Inspectoratul Politiei TF Judetene Iasi. CATALIN DUMITRESCU 11 politisti urmariti penal in cazul "Prostituata virgina" Parchetul Militar Iasi a dispus ieri inceperea urmaririi penale impotriva a 11 politisti implicati in cazul minorei virgine acuzate de prostitutie. Gabriela Straton a depus la Parchetul Militar doua plingeri, prima in ceea ce priveste purtarea abuziva a plutonierului Constantin Coltea si a doua pentru neglijenta in serviciu impotriva politistului care a anchetat-o pe prostituata Monica Gheorghiu. Plutonierii Radu Risca, Vasile Bursuc, Marian Enache, Renato Piriiala, Dumitru Juverdeanu, Petru Huma, Dorel Cirtita, Constantin Mormeci, Florian Ripas, Viorel Luca si Constantin Coltea sint in prezent cercetati de Parchetul Militar pentru savirsirea infractiunii de abuz in serviciu contra intereselor persoanei. Daca vor fi gasiti vinovati, risca o pedeapsa cu inchisoarea de la 6 luni la 3 ani. (C.D.) Destituiri in politia sibiana Doi ofiteri cu functii de seama in cadrul Inspectoratului de Politie al Judetului Sibiu au fost destituiti, ieri seara, in urma scandalului privatizarilor ilegale. Este vorba despre seful Serviciului Cabinet, col. Ioan Cimpoca, si seful Politiei Economice, col. Vasile Bancila. Cei doi au fost acuzati ca au informat incorect opinia publica cu privire la societatile privatizate ilegal. Totul a inceput in momentul in care purtatorul de cuvint al Prefecturii Sibiu a anuntat ca politia a trimis procurorilor cinci dosare penale intocmite in cazul firmelor Horticola, Comat, Avrigul, Bumbacul si Concefa. Directorii primelor doua societati au demonstrat insa ca nu se afla sub ancheta politiei. Mergind pe fir, seful IPJ, col. Dumitru Ioan Arsenie, a descoperit ca vinovati de greseala sint cei doi inalti ofiteri, care au fost demisi imediat pentru ca eroarea lor a provocat "neincredere" in politie. MARA SIMION Controlul de la Penitenciarul Jilava s-a lasat cu pedepse grele Subofiteri, sanctionati pentru 68 de oua lipsa in gestiune Acesta este rezultatul verificarii efectuate de DGP in urma semnalelor din "Evenimentul zilei" privind comertul cu bauturi, tigari, droguri si telefoane celulare care se practica in incinta puscariei In urma dezvaluirilor "Evenimentului zilei" privind traficul cu droguri din Penitenciarul Jilava si despre comertul cu bauturi, tigari sau telefoane celulare, sefii Directiei Generale a Penitenciarelor au dispus efectuarea unui control asupra modului in care isi exercita atributiile conducerea si cadrele inchisorii. Reamintim cititorilor ca, printre alte cazuri, si in pachetul destinat lui "Studentu", capul mafiei tiganesti din comuna Voluntari, s-au descoperit cinci doze de heroina. Verificarile DGP s-au incheiat recent. Potrivit unor surse neoficiale, rezultatul controlului ar fi acesta: doi subofiteri au fost sanctionati pentru ca aveau 68 de oua lipsa in gestiune. In rest, totul ar fi in regula. Conducerea Directiei Generale a Penitenciarelor a refuzat (prin col. Dan Stelian, purtatorul de cuvint) sa comenteze rezultatul controlului de la Jilava, precizind ca "se va raspunde, dar unei adrese scrise". Cum, potrivit surselor noastre, situatia de la Jilava este cu totul alta decit reiese din verificarile oficiale, semnalam conducerii DGP citeva aspecte care merita toata atentia. Exclusivitatea aprovizionarii penitenciarului cu produse alimentare, acordata unei firme din Scornicesti Necesitatea aprovizionarii cu alimente a celor 3.500 de persoane (detinuti si cadre) face din Penitenciarul Jilava o piata tentanta pentru orice firma distribuitoare de alimente. Cum inchisoarea este institutie bugetara, legea prevede ca aprovizionarea curenta sau achizitia de orice fel de bunuri sa se faca in baza unei licitatii anuntata in mass-media. Incepind cu 1994, majoritatea alimentelor consumate la Jilava (legume, carne, cartofi etc.) sint distribuite de firma "Matra" SRL din Scornicesti, judetul Olt. Potrivit datelor furnizate de Oficiul National al Registrului Comertului, patronul acestei societati comerciale este un pitestean, Lucian Petrache Ionescu. "Matra" SRL reuseste sa cistige licitatia in fiecare an, cu toate ca, potrivit surselor noastre, preturile de livrare a alimentelor se situeaza la nivelul celor practicate in pietele alimentare. Patronul firmei "Matra" sustine insa ca a cistigat in fiecare an licitatia pentru ca a avut cea mai buna oferta: "Eu vind ieftin, am avut intotdeauna cea mai buna oferta. Licitatiile sint avizate de Ministerul Finantelor, am cistigat corect de fiecare data. Dar mai sint si altii care vind, nu numai eu", ne-a declarat Lucian Petrache Ionescu. Sefii inchisorii - exceptiile care intaresc regula Potrivit reglementarilor Ministerului Justitiei, toate autoturismele (inclusiv cele de serviciu) care intra sau ies din incinta unei inchisori sint controlate de gardienii de la posturile de control. Regula este valabila si pentru ofiterii si subofiterii care activeaza in penitenciarul respectiv. La Jilava, insa, exista trei persoane care sint deasupra legii: colonelul Laurentiu Axinte, comandantul inchisorii, si cei doi loctiitori ai sai, col. Adrian Olteanu si col. Nicolae Besa. Masinile acestora nu sint controlate niciodata: in urma cu trei ani, col. Axinte le-a ordonat subofiterilor de la punctul de control nr. 1 (intrarea principala) sa nu mai fie controlati nici el, si nici cei doi adjuncti. Exceptia mai functioneaza, se pare, si in cazul lui Lucian Petrache Ionescu, patronului firmei "Matra" - nimeni nu are voie sa ii controleze autoturismul cind acesta vine in vizita la puscarie. Capitanul Izbasescu, implicat in afacerea "Craciun la puscarie", uns director adjunct al spitalului penitenciar Scandalul "Craciun la puscarie" va ramine mult timp in memoria opiniei publice ca urmare a imaginilor socante filmate in celula fratilor Marian si Alexandru Ilie, celebrii capi ai lumii interlope din Capitala, cunoscuti sub porecla de "Fratii Gemeni". Un post de televiziune a difuzat in toamna anului 1996 o caseta filmata la Jilava de "Gemeni", pe cind acestia sarbatoreau Craciunul din 1995. Cei doi "interlopi" chefuiau la o masa din celula, incarcata cu whisky si sampanie, impreuna cu celebrul traficant de droguri olandez Jan de Ruiter. Infractorii vorbeau la un telefon conectat chiar de firul telefonic al unitatii SIPA (Serviciul Independent de Protectie si Anticoruptie din Ministerul Justitiei). In urma anchetei interne care s-a declansat dupa aceste dezvaluiri au fost sanctionati sau trecuti in rezerva toti ofiterii raspunzatori. Printre ei - capitanul Cornel Izbasescu de la SIPA, care a fost detasat disciplinar la Turnu-Severin. Recent, Izbasescu a fost readus la Jilava. De data asta in calitate de director adjunct al Spitalului Penitenciar. DANIEL NEAMU Jinga a jefuit o banca din Brasov ca sa mearga la femei Gardianul care a jefuit filiala Brasov a Bancii Romanesti, institutie pe care trebuia sa o pazeasca, a fost prins luni seara in Gara Brasov. Daniel Constantin Jinga a fost vazut de doi adolescenti care au observat ca este inarmat si au alertat o patrula din bazarul Garii Brasov. Jinga a fost retinut in momentul in care voia sa fuga cu un taxi. Asupra lui nu se gasea nici un ban din cei aproape 8.000 de dolari pe care ii furase de la banca, cu o zi inainte. "Mi i-a mincat o curva", a fost singura explicatie oferita de Jinga. A lasat la banca un bilet pe care scria: "Imi pare rau" Reamintim ca politistii brasoveni au fost in alerta incepind de luni dimineata, cind au aflat ca un agent de paza a jefuit banca pe care era platit sa o supravegheze. Daniel Constantin Jinga, in virsta de 23 de ani, era angajat al firmei de SC APS Valahia SRL Bucuresti, care incheiase un contract cu filiala Brasov a Bancii Romanesti pentru a asigura paza si protectia imobilului. Duminica seara, Daniel a intrat de serviciu la ora 19.08, conform inregistrarii video de siguranta a bancii. El ar fi trebuit sa se imbrace in uniforma de serviciu, dar a ramas imbracat civil. In jurul orei 19.22, Jinga a oprit camera video si a scos banda, pe care a lasat-o in incapere. Apoi, a deschis cu chei potrivite o casa de bani din care a luat toti banii, adica 7.600 de dolari, 400 de marci germane si 2.000.000 de lei. Cheile le-a asezat intr-un sertar si a plecat dupa ce a scris un bilet in care spunea: "IMI PARE RAU". Anchetatorii au fost ingrijorati deoarece fugarul disparuse cu arma din dotare, un pistol Carpati, cu 12 cartuse si un incarcator. Cautat de peste o mie de politisti "A fost cea mai importanta misiune a noastra din ultimele luni. Intreaga politie a fost in alerta. S-a desfasurat o lista intreaga de activitati care au condus la identificarea agentului de paza. Nu e meritul exclusiv al politiei, deoarece contributia cea mai mare a avut-o societatea civila, si anume doi adolescenti. S-a lucrat non-stop la acest caz, incepind de la constituirea echipei complexe care a efectuat cercetari la fata locului si continuind cu alte echipe de cercetare, care au strins datele personale ale lui Jinga. La doua ore de la declansarea cercetarilor, datorita politistilor de la Biroul Criminalistic, am reusit sa aflam ca biletul gasit in banca a fost scris de agentul de paza. Pe parcursul cercetarilor, am aflat ca acesta era intr-o stare tensionata din cauza discutiilor pe care le avusese cu tatal si fratele sau. Cind a plecat de acasa, el i-a si amenintat. Mai multi politisti au pazit in permanenta casa lui Jinga din comuna Bod, iar altii domiciliile unor persoane la care ar fi putut merge fugarul. Aflasem ca certurile cu familia au avut loc din cauza faptului ca Daniel Jinga era plin de datorii, nu reusea sa supravietuiasca doar cu salariul si intotdeauna cerea bani si de acasa. Peste 1.000 de politisti l-au catutat si in Codlea, Zarnesti, Risnov, Sacele, Predeal, Poiana Brasov, Fagaras, Rupea, Victoria si, bineinteles, Brasov", a declarat, ieri, comandantul IPJ Brasov, colonelul Mircea Bucur. Nu mai avea bani pentru ca "i-a mincat o curva" Luni seara, Darius S. (13 ani) si Attila I. (18 ani), doi adolescenti care isi cistiga existenta muncind in zona garii Brasov, l-au observat pe Daniel Constantin Jinga in bazarul Garii. Ei aflasera de la patrula de politisti ca este cautat un individ inarmat care a jefuit o banca. Cind l-au vazut pe Jinga, care bea o bere pe terasa unui chiosc, li s-a parut suspect faptul ca acesta purta la briu un toc de pistol de culoare maro. Imediat dupa ce patrula de jandarmi si politisti a fost anuntata s-a reusit prinderea fugarului. Acesta a vrut sa fuga cu un taxi si a incercat sa foloseasca arma. Politistii spun ca imediat dupa ce a fost prins, Jinga a fost preocupat tot timpul de faptul ca ar putea sa piarda arma din dotare. Ieri noapte, in timpul anchetei, Daniel Constantin Jinga a povestit ca dupa ce a jefuit banca a plecat in bazarul garii, la baut. El s-a asezat la aceeasi masa cu mai multe persoane printre care si o femeie cu care a baut cot la cot. La un moment dat, a revenit la banca, apoi s-a intors in bazar, unde s-a imbatat si a ramas pina seara, cind a fost prins. Ieri, fugarul ne-a povestit ca nu a avut nici cea mai mica intentie de a impusca pe cineva. Jinga a refuzat sa comenteze motivul pentru care a jefuit banca. El a explicat ca nu mai are nici un ban deoarece "i-a mincat o curva". Aceasta a fost singura explicatie pe care ne-a oferit-o. Politistii incearca sa afle daca Jinga a avut vreun complice la care ar putea sa fie banii sau cum a fost posibil ca acesta sa cheltuiasca in mai putin de 24 de ore intreaga suma pe care a luat-o din banca. CAMELIA CSIKI [25][pl.dll?rid=expresro] 