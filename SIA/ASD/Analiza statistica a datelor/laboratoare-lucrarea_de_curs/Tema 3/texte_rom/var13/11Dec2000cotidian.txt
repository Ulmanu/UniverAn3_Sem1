 Pentru minorii inchisi in centrele de reeducare din Romania, Eliberarea, cea mai mare pedeapsa Minorii din centrele de reeducare nu se deosebesc prea mult de orfanii care, dupa ce au implinit 18 ani, sint lasati liberi in societate. Teama de lumea de afara, de modul in care vor fi primiti acolo este problema lor comuna. Iar cea mai mare pedeapsa este nu perioada de detentie, asa cum s-ar crede, ci viata de dupa eliberare. Pentru ca, o data iesit din "centru", minorul "reeducat" se va confrunta cu prejudecatile societatii cu neincrederea celor din jur. Tinerii din Centrul de reeducare de la Gaesti au luat lectii de libertate Peste 60% din minorii aflati in centrele de reeducare din Romania au savirsit fapte de delincventa la indemnul si sub acoperirea anturajului. Aceasta este concluzia programului de reintegrare socio-profesionala a adolescentilor care au intrat in conflict cu legea, realizat de Fundatia "Familia si ocrotirea copilului", in colaborare cu centrul de reeducare Gaesti. Programul a inclus si proiectul "Adolescentii si ocupatiile specifice fiecarui anotimp", care a urmarit pregatirea tinerilor pentru momentul imediat urmator eliberarii. 20 de tineri, din care 10 aflati in prezent in centrul de la Gaesti si 10 cuprinsi in programul de asistenta juridica al fundatiei, avind virste intre 15 si 18 ani, au vizitat in fiecare anotimp o alta zona a tarii, unde au intrat in contact cu persoane aflate in libertate, au invatat sa comunice, cum sa se comporte in societate, sa alcatuiasca un CV, cum sa se prezinte la un interviu sau sa vorbeasca la telefon, in vederea obtinerii unui serviciu. La Constanta, Navodari, Bran, Baia de Fier si Chilia Veche, adolescentii au vizitat monumente si manastiri, au descoperit ocupatiile traditionale pentru fiecare zona si, pentru citeva zile, au "experimentat" libertatea. Alin a fost internat in centru dupa un joc de pocher si un pahar de tarie cu prietenii Alin are 18 ani si este unul dintre tinerii "inchisi" in centrul de la Gaesti, care a luat parte la programul fundatiei. Avea 16 ani cind a facut "mutarea" care l-a condamnat: tilharie. Jucase pocher cu niste prieteni si pierduse toti banii. Cum nu voia nici sa piarda amicitia lor si nici sa se intoarca acasa fara nici un ban, aflat si sub influenta alcoolului, Alin a lovit o persoana ca sa-i ia banii. A realizat ce s-a intimplat abia ziua urmatoare cind s-a trezit. In prima clipa nu a stiut ce sa faca si s-a gindit ca n-ar fi rau sa dispara pentru o perioada. "N-am ales cea mai buna solutie, dar nu stiam ce sa fac. Eram speriat. Asa ca am plecat la niste prieteni , in nordul tarii, pentru vreo doua saptamini", povesteste Alin. Prietenii nu l-au intrebat prea multe. Stiau ca s-a certat cu mama lui, unicul parinte, si l-au gazduit fara sa ceara prea multe explicatii. Dupa doua saptamini s-a intors acasa si i-a povestit mamei ce facuse. "Cit am stat la prietenii mei, m-am tot gindit la ce-am facut. Mi-am dat seama, cred, ca nu aveam cum sa fug toata viata. Prin urmare m-am intors la ai mei", adauga el. Mama l-a sfatuit sa se predea la politie. Ceea ce a si facut. Iar in urma judecarii, s-a decis trimiterea sa in Centrul de reeducare de la Gaesti pentru un an si jumatate. Au trecut doi ani si el este tot aici. Asta pentru ca a cerut prelungirea perioadei de detentie doar pentru a-si termina cursurile de specializare in legumicultura. "Am acceptat sa mai stau aici, ca sa-mi termin scoala. Daca as fi plecat cind se termina perioada de detentie, as fi pierdut diploma. Pentru noi, cei din cazarma, chiar si numai 10 minute de libertate conteaza", spune Alin. Asa ca programul celor de la "Familia si ocrotirea copilului" a venit ca o mana cereasca, desi nu a reusit sa stearga frica de lumea de dincolo de gardul centrului. "Imi aduc aminte prima vizita facuta familiei, dupa un an de la condamnare. Un vecin s-a dus la politie sa reclame prezenta mea acasa. Crezuse ca evadasem", povesteste baiatul. Si acum este timorat de reactia vecinilor. Mai mult, se teme ca nu va putea niciodata sa-si intemeieze o familie. "Din pacate nu pot sa schimb trecutul. In mod sigur, insa, nu voi repeta ce am facut. Nu vreau ca familiei mele si, in special, copiilor mei sa le fie rusine cu mine sau sa rida cineva de ei ca au un tata infractor", ma asigura Alin. Isi doreste sa termine scoala profesionala, sa se angajeze, sa urmeze scoala de soferi, apoi sa se aseze la casa lui. "Ma sperie mai mult gindul la eliberare, decit anii petrecuti in centru", incheie baiatul, care totusi nu inceteaza sa spere la o sansa de viitor. IULIANA ANGHEL Spitalul Judetean Ploiesti, raiul boschetarilor Cum da prima bruma, la Sectia de Boli Interne a Spitalului Judetean Ploiesti ajung persoanele fara adapost pentru care patul de spital reprezinta culcusul cald pentru zilele si noptile friguroase. Spitalul devine un asa-zis rai al boschetarilor. Anual, incepind cu luna noiembrie, acolo unde ar trebui sa fie internate persoane cu afectiuni grave sau care necesita o perioada mai lunga de asistenta medicala, vin batrini cersetori "culesi" de pe strada. Paduchi, riie si cheltuieli de jumatate de milion pe luna Dr. Stefan Pavelescu, medic primar la Sectia Boli Interne, spune ca in fiecare an apar, in medie, cel putin zece cazuri de persoane fara adapost care au nevoie de ingrijirea angajatilor spitalului. "Avem internat un tinar venit de prin Maramures, cu pneumonie. A trait o vreme pe strada si, cind s-a racit vremea, a venit cu aceasta afectiune pulmonara. Il tratam, insa dupa ce va fi externat se va intoarce in mediul care i-a provocat boala". Razvan, care la 26 de ani arata de cel putin 35, ne povesteste odiseea sa de cind a plecat din Sighetu Marmatiei. "Pentru ca prin zona mea nu mai gaseam de lucru, am pornit spre sud. Am ajuns in Ploiesti. La inceput mi-a fost greu, pina am gasit de lucru cu ziua pe la diferite persoane. Acolo unde lucram citeva zile, ma si gazduiau cei care aveau nevoie de ajutor. De vreo luna, mi-a fost tot mai greu. Abia daca mai gasesc de lucru. Dorm in gara, cu toate uneltele mele de lucru". Medicul Pavelescu spune ca, lunar, pentru medicatia si hrana unui bolnav internat direct din strada, cei mai multi fiind fara identitate, spitalul adauga la cheltuieli pina la 500.000 de lei. "Nu-i putem lasa deoparte, desi, dupa parerea mea, locul lor ar trebui sa fie intr-o sectie special amenajata pentru ei. Cind sint internati trec mai intii pe la despaduchere, la tundere sau, acolo unde este cazul, la indepartarea riiei". Tanti "Leana", veterana salonului IV Un caz special este cel al unei batrine care ocupa unul din paturile salonului IV al Sectiei de Boli Interne de circa trei luni. Spune ca o cheama Elena Georgescu si ca are 72 de ani. La vederea strainilor care au venit sa o intrebe de sanatate, incepe sa plinga. Crede ca va fi nevoita sa paraseasca spitalul. Doctorita Socolescu spune ca batrinica cu ochii albastri a venit pentru prima oara in spital, in urma cu trei luni, ca vai de ea. Cu riie si paduchi si imbracata sumar. In salonul care a devenit locuinta ei, cel putin de trei luni incoace, toti o stiu sub numele "tanti Leana". Familia ei - asistentele si medicii - are grija sa nu-i lipseasca nimic. Posibilitatea de a gasi un loc intr-unul din cele doua camine-spital pentru batrini din judetul Prahova - Liliesti si Mislea - este mica. Acolo pacientii depasesc cu mult numarul de locuri. Seful Sectiei Boli Interne, dr. Dan Pasculescu, spune ca acum mai au si o alta problema. Una din batrinele fara identitate a murit, la numai 24 de ore de la internare, din cauza complicatiilor aparute in urma unei bronhopneumonii si a degeraturilor. Cadavrul va ramine la Morga spitalului pina ce primaria va lua masura inmormintarii. Si iarna abia a inceput. VIOLETA STOICA Delir la Sala Palatului Cei mai sexy barbati din lume ne-au innebunit femeile Vineri seara, aproximativ 5.000 de femei au urmarit pe viu, la Sala Palatului, show-ul celei mai vestite trupe de strip-tease masculin din lume, Chippendales. Spectacolul a stirnit curiozitatea romancelor de toate virstele (de la adolescente la bunicute) si de diferite categorii sociale. Unele dintre ele au fost aduse la spectacol de iubitii lor sau chiar de sotii lor, care le-au facut cadou de Mos Nicolae un bilet la Chippendales. "Barbatu-meu mi-a cumparat biletul. Mi-a zis: «Du-te si tu si distreaza-te!»", se confesa prietenelor ei o doamna bine, la vreo 35 de ani. "Eu abia astept sa-l vad pe Rico. E bestial tipul!", a marturisit, la rindul ei, o domnisoara din acelasi cerc de prietene. In timp ce unele schimbau impresii, asteptind infrigurate sa li se dea drumul in sala, bisnitarii erau la datorie: "Domnisoara, am de vinzare un bilet. Hai, ca-i ieftin si la casa nu mai gasiti, ca s-au terminat de mult!". O data ce s-au deschis usile de la intrare, femeile s-au bulucit sa-si ocupe locurile. Nici nu s-au asezat bine pe scaune, ca sala a inceput sa rasune de aplauze, fluieraturi si strigate: "Rico, Rico, Rico!". Pe scena si-a facut aparitia mai intii maestrul de ceremonii, Dan Remington, care a pregatit asistenta pentru ceea ce avea sa urmeze. Dupa 10 minute de mesaje incitante adresate publicului, cei cinci Chippendales si-au intrat in roluri. Au fost, pe rind, tandri, romantici, salbatici si rai. Prin miscari lascive, ei au simulat actul sexual in ipostaza de cow-boy, pompieri sau barbati fatali. Tensiunea din sala a crescut in momentul in care baietii au ales o spectatoare pentru a-si face unul dintre numere. Fericita, invidiata de toata asistenta, o femeie la vreo 50 de ani, a beneficiat gratis de mingiierile si sarutarile musculosilor, gesturi incurajate din plin de public. Un episod la fel de savurat a fost cel in care Scott, liderul trupei, a renuntat la bikini, demonstrind ca se tine tare bine la cei aproape 40 de ani ai lui. Cele mai de succes reprize au fost acelea in care stripperii au coborit de pe scena si s-au raspindit care incotro, in multimea de femei. Secventele au fost prefatate de un discurs al maestrului de ceremonii. El a sugerat asistentei ca, daca dispune de dolari, sa nu se jeneze si sa-i introduca in chilotii stripperilor. In schimb, generoasele primeau o partida rapida de pipaieli excitante. Atita le-a trebuit femeilor infierbintate. Cele mai curajoase (si nu erau putine) s-au aruncat in bratele dansatorului favorit, pentru a primi ceea ce-si doreau. Iti placea Rico, n-aveai decit sa te duci spre el, iar el iti indeplinea dorinta. Il simpatizai pe Peter, procedai la fel. In functie de inspiratia de moment a stipperului, care conducea jocul erotic, s-au mimat acte sexuale orale, normale sau anale. Cu putin noroc, nici nu trebuia sa alergi tu dupa ei. Asta, pentru ca dansatorii au inceput sa-si aleaga chiar ei partenerele la intimplare si fara pretentii financiare. Nu putine au fost spectatoarele luate prin surprindere de cei cinci baieti frumosi si nici una n-arata ca i-ar fi parut rau. Stripperii au ajuns chiar si la balcon. Dezavantajate au fost spectatoarele de la loje care, chiar daca au platit 1.200.000 lei pentru un bilet, nu s-au bucurat de atingerea lor. Una peste alta, a fost un show de zile mari, pe care cele care l-au vazut nu-l vor uita prea curind. Iar cine a crezut ca romancele "nu sint pregatite" pentru asa ceva s-a inselat. CLAUDIA VOICU Cei mai multi romani mor de inima Conform ultimelor informatii date publicitatii de Institutul de Management al Serviciilor de Sanatate, rata bruta a mortalitatii a scazut, in perioada 1996-1999, de la 12,7 decese la 1.000 de locuitori, la 11,8 decese. Cu toate acestea, Romania se afla in continuare pe primele locuri, in Europa, in ceea ce priveste mortalitatea. Printre principalele cauze de mortalitate se numara bolile cardiovasculare, raspunzatoare de 63% din decese, urmate de bolile canceroase, bolile aparatului respirator, digestiv, accidente si otraviri. Accident ciudat linga Manastirea Neamtului Un preot si un calugar, luati in coarne de un cerb turbat In imediata apropiere a Manastirii Neamtului, joi dupa amiaza s-a petrecut un accident mai putin obisnuit. Un cerb infuriat a sfisiat cu coarnele un calugar. Ion Costras (23 de ani), calugar la Manastirea Nechit facea niste cursuri la Manastirea Neamtului. In ziua cu pricina, parintele ecumen de la Nechit a venit cu masina la calugarul Costras sa-i aduca mincare. Pe drum, in apropiere de zimbraria "Dragos Voda", un cerb a atacat masina, lovind rotile cu coarnele, capacele sarind care incotro. Preotul a scapat cu fuga, ambalind la maximum motorul. Ajuns la Manastirea Neamtului, parintele ecumen i-a povestit lui Ion Costras toata tarasenia si, dupa scurt timp, cei doi s-au intors la fata locului pentru a cauta capacele masinii. Dintr-un tufis de pe marginea drumului a aparut cerbul, care l-a luat in coarne pe Ion Costras si l-a izbit puternic de un copac. Parintele ecumen a incercat sa atraga atentia cerbului pentru a-l salva pe t"nar de la sfisiere. Ion Costras s-a tirit pina la masina si, plin de singe, a pornit, deschizind larg usa din dreapta. Parintele ecumen fusese si el lovit de coarnele fiorosului animal, dar a reusit sa sara in autoturismul care a demarat in tromba. Ambele victime se afla internate la Spitalul Orasenesc din Tirgu Neamt, medicii hotarind ca Ion Costras sa fie transferat la Spitalul Judetean din Piatra Neamt. Tinarul calugar a suferit multiple contuzii la nivelul toracelui, picioarelor si fetei. Ambelor victime li se administreaza in prezent un tratament antirabic, deoarece se presupune ca animalul fusese infectat cu virusul turbarii. CATALIN DUMITRESCU Zdrobita de tren O femeie in virsta de 40 de ani din Alba-Iulia a decedat simbata dimineata, dupa ce s-a aruncat in fata trenului accelerat 1837 Iasi-Timisoara Nord. Incidentul s-a petrecut in jurul orei 7.27, cind Otilia Coman a aparut brusc intre liniile de cale ferata in zona podului feroviar de peste riul Ampoi la periferia orasului. Mecanicul locomotivei a declarat ca a observat-o pe femeie in ultimul moment. Corpul Otiliei a fost efectiv spulberat in urma impactului violent, capul fiind gasit la 50 de metri de locul accidentului. Femeia era necasatorita si lucrase ca asistenta medicala la Sectia ORL din cadrul Spitalului Judetean Alba. Accidentul feroviar de simbata a fost al doilea petrecut in judetul Alba in ultimele zile, dupa ce, joi seara, Ioan Balasz din Teius s-a aruncat in fata aceluiasi accelerat. LUCIAN DOBRATER Weekend insingerat pe soselele patriei Un gabor si-a omorit trei confrati si a ranit grav alti trei Un tigan din Valeni, judetul Mures, a omorit simbata trei confrati si a ranit grav alti trei intr-un accident de circulatie. Stefan Rufi, in virsta de 26 de ani, nu are permis de conducere si este cercetat penal pentru o fapta similara, conducere fara permis pe drumurile publice. Accidentul a avut loc in Balauseni, iar in autoturismul Dacia 1300 se aflau sapte persoane, printre care o femeie si un copil de cinci ani. Intr-o curba, Rufi a pierdut controlul volanului, masina s-a izbit cu spatele intr-un stilp, de unde a ricosat, zburind pur si simplu intr-un copac. Pe bancheta din spate se aflau Baranka Gabor (25 de ani), Baranka Lajos (19 ani) si Baranka Istvan (15 ani), toti din Valeni. Acestia au murit pe loc. Tot in spate se afla si Baranka Lajos (32 de ani), care a scapat doar cu rani usoare. Linga sofer, in dreapta, se aflau Baranka Gabor Gizella (20 de ani) si fiul acesteia, Lajos de 5 ani. Grav raniti, ei au fost transportati la spital cu elicopterul SMURD. Femeia a suferit traumatism cranio-cerebral si fracturi multiple. Si baietelul este in stare foarte grava. Imediat dupa producerea accidentului, soferul, Stefan Rufi, a fugit in padure. El a fost gasit, ieri, de politisti prin centrul comunei Balauseni. Tiganul sustine ca el nu este vinovat, ca nu conducea masina si tocmai de aceea se plimba atit de linistit. El spune acum ca cel care conducea masina era Baranka Lajos. Rufi este cercetat pentru savirsirea a trei infractiuni: ucidere din culpa, parasirea locului accidentului si conducere fara permis. Desi nu-si recunoaste fapta, acesta se teme mai mult de judecata tiganeasca, la care ar fi supus daca ar fi in libertate, decit de condamnarea care il paste. CORA MUNTEAN Un politist mort si altul ranit in urma exploziei unui cauciuc Un echipaj de politie format din doi plutonieri din cadrul Politiei Municipiului Turda a fost implicat intr-un accident de circulatie in timp ce se intorcea din misiune. Plutonierul Vasile Adrian Iepure si plt. Cristian Salagean se intorceau simbata noaptea din misiunea efectuata in localitatea Martinesti, judetul Cluj, indreptindu-se spre Turda. In jurul orei 24.00, in dreptul localitatii Tureni, autoturismul Audi 80 condus de catre plt. Vasile Adrian Iepure a suferit o explozie la unul dintre cauciucurile din fata in timp ce se afla in curba. Soferul a pierdut controlul autoturismului care a iesit de pe sosea si, din cauza diferentei de nivel dintre carosabil si marginea acestuia, autoturismul a cazut de la peste un metru inaltime. In urma impactului, plt. Vasile Adrian Iepure, in virsta de 29 de ani, sectorist in municipiul Turda, a murit pe loc fiind zdrobit de caroseria autoturismului. Colegul sau, plt. Cristian Salagean, aflat pe bancheta din dreapta fata, a scapat doar cu rani usoare. El a fost transportat la Sectia de chirugie a Spitalului Municipal Turda si in prezent se afla in afara oricarui pericol. Din primele cercetari, lucratorii Politiei Rutiere Cluj exclud varianta excesului de viteza sau a consumului de alcool. EMANUEL CIOCU Sorinel Munteanu, beat si fara permis, a comis un accident soldat cu doi morti Un tinar aradean in virsta de 25 ani, fara permis de conducere si fiind sub influenta bauturilor alcoolice, a comis un accident soldat cu doi morti si doi grav raniti, la marginea Aradului. In noaptea de simbata spre duminica, la ora 2.00, Sorinel Munteanu (25 de ani), din Arad, fara ocupatie, a circulat cu masina pe Calea Timisoarei, la iesirea din Arad. El a pierdut controlul asupra volanului si masina s-a lovit brutal de un copac de pe marginea drumului. In urma impactului au fost accidentati mortal Cosmin Popovici (27 de ani), din Hunedoara Timisana, si Mircea Iacob Cristian (23 de ani), din Sagu, si au fost grav accidentati Claudiu Mihai Onicas (21 de ani) si Valentin Covaci (22 de ani), ambii din Arad, pasageri in autoturism. SORIN TROCAN 