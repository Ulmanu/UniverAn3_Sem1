 Ciocnire intre mastodonti Doua TIR-uri s-au ciocnit frontal, joi seara, pe drumul european E85, la 10 kilometri de Roman, la marginea comunei Gheraiesti. Soferul unui TIR apartinind societatii Sidertrans Calarasi, Marius Murariu (30 de ani), a incercat zadarnic sa evite ciocnirea cu un ARO care i-a aparut brusc in fata. Din impact, mastodontul a fost aruncat pe contrasens, izbindu-se frontal cu un alt TIR, condus de un polonez. Socul a fost deosebit de violent, ambele camioane fiind aruncate in lanul de porumb. Cabina TIR-ului din Calarasi a zburat mai bine de cinci metri peste cealalta masina. Spre norocul lui, soferul roman a fost proiectat prin parbriz, scapind cu viata. Polonezul insa, a murit in conditii groaznice, fiind strivit de fiarele contorsionate ale cabinei si carbonizat apoi in incendiul care a izbucnit de la combustibilul scurs din rezervoare. Focul a fost stins de pompieri abia dupa o ora. Din cele doua camioane, nici macar numerele de inmatriculare nu se mai distingeau. Soferul din Calarasi a fost transportat de urgenta la Spitalul Roman, avind numeroase rani si taieturi, iar soferul de pe ARO a ajuns la Iasi, cu ambele picioare rupte. In ARO mai erau doi pasageri, fratii Dochita si Alexa Maxim, din Pascani, care au suferit leziuni usoare. MIRCEA FURDU Gherghina Darabana, obligata sa poarte o cruce mai grea decit cancerul Boala Cernobil O galateanca de 48 de ani traieste, de mai mult de zece ani, o adevarata drama. Trupul ei este plin de pete mari, rosii, ea suferind de o boala careia nu i-a dat nimeni de capat. Dupa ce zeci de medici i-au pus zeci de diagnostice, un profesor doctor la Spitalul Colentina din Bucuresti i-a facut pacientei biopsia, rezultatul confirmind ca Gherghina Darabana a fost afectata de radiatii. Ea traieste inchisa in casa, neputind suporta lumina soarelui. Tragedia femeii este cu atit mai mare cu cit fiul ei, Gabriel (6 ani), are aceeasi boala. Nici copilul nu se poate juca afara, organismul reactionind violent, prin eruptii, la lumina soarelui. Femeia a cerut ajutorul presedintiei, atestind cu documente si casete video faptul ca sufera de pe urma exploziei de la Cernobil, dar nimeni nu s-a inghesuit sa cerceteze cauza sau sa ii explice femeii consecintele iradierii. Zeci de medici, zeci de diagnostice Gherghina Darabana are 48 de ani, locuieste in cartierul Micro 39 din Galati si are doi copii mari si un baietel in virsta de 6 ani. Ea este desfigurata din cauza unei boli necunoscute. Din cap pina in picioare este plina de pete mari, rosii, ca niste rani. Astfel de rani are pina si in gura si pe pielea capului. Ranile ii provoaca mincarimi de nesuportat. Starea generala a femeii este foarte rea. Are greturi, stari de lesin, dureri si nu poate iesi din casa deoarece la lumina zilei are senzatia ca "pielea ei explodeaza". Gherghina traieste cu aceasta boala necunoscuta de mai mult de zece ani. Ea a fost la zeci de medici care i-au dat zeci de diagnostice si, evident, tot atitea tratamente. A inghitit mii de pastile, pina cind organismul ei a ajuns sa nu mai tolereze vreun medicament. "Am fost un om normal, o femeie sanatoasa" - continua femeia tragica poveste. "In 1988, am plecat intr-o excursie in Ucraina. Acela cred ca a fost inceputul, chiar daca, inainte de a pleca, mi-au aparut pe fata citeva pete ca niste rani. Cu cit ne apropiam de inima Ucrainei, pielea mea parea ca explodeaza. Cind am ajuns la Cernauti, fata mea era de nerecunoscut. Tin minte perfect data, era pe 22 aprilie, m-am dus acolo, la rusi, la o farmacie. Farmacista s-a uitat la mine si mi-a zis ca ma duce ea la un medic. M-a luat de mina si m-a dus la un doctor, care nu mi-a zis nimic, dar parea ca mai vazuse asa ceva. Mi-a dat un preparat si niste medicamente. Dar nu mi-a trecut". Medicamente pentru lepra Zeci de dermatologi i-au pus femeii diagnostice cu nume grele, de neinteles. Fiecare i-a spus altceva si i-a dat alte medicamente. Unul i-a prescris un medicament care se administreaza in cazurile de lepra. Anul trecut, Gherghina s-a dus la Spitalul Colentina, la prof. dr. Dan Forsea, care i-a facut biopsia. "Cind m-a chemat sa-mi dea rezultatul, eram mai mult moarta decit vie. Eram sigura ca o sa-mi spuna ca am cancer si ca o sa mor. Profesorul nu spunea nimic, se uita la mine. L-am intrebat daca am cancer. A zis, nu, nu ai cancer, e mai rau, esti iradiata. E o cruce mai mare decit cancerul". Nici macar profesorul nu i-a pus un diagnostic. Nimeni nu stie cum se cheama boala femeii. Tragedia avea sa fie mai mare atunci cind femeia avea sa constate ca fiul ei, Gabriel, acum in virsta de 6 ani, are aceleasi simptome: "I s-a facut brusc rau. Greturi, varsaturi, stare de lesin. I-au aparut pe corp aceleasi pete. O sa ajunga la fel ca mine", plinge femeia in hohote. "Am trimis o telegrama la presedintie. M-au chemat acolo, m-am dus la consilierul Stanciu. Am depus toate actele, toate iesirile din spital si rezultatul biopsiei. Dupa un timp, m-a sunat o femeie care a spus ca ma suna din partea consilierului Stanciu si mi-a spus sa ma duc din nou la Colentina, la un alt profesor. Dar nu s-a facut nimic. Nimeni nu a avut curajul sa isi asume responsabilitatea. Ce vina am eu, ce vina are copilul meu? Victimele cui sintem?" Nu iese din casa decit noaptea Gherghina traieste din pensia de 1.200.000 lei a sotului ei. A cheltuit milioane pentru a merge la medici, care au tratat-o cu indiferenta. Nici ea si nici fiul ei nu ies din casa ziua. Doar uneori noaptea, cind e intuneric. Gherghina picteaza tablouri cu sfinti, cu chipul Maicii Domnului si coase goblenuri cu imagini religioase. Lucrarile le doneaza bisericilor: "Poate Dumnezeu vede, poate isi va pleca fata catre mine. Nu pentru mine, ci pentru fiul meu". Fiul ei, Gabriel, are 6 ani. E un pusti simpatic, cu parul cirliontat. Nu intelege de ce mama lui e suparata. Nu intelege nici de ce nu are voie afara sa se joace cu copiii. La Palatul Cotroceni exista toata documentatia care atesta faptul ca Gherghina Darabana este iradiata. Exista si o caseta video care prezinta imagini ale trupului devastat de pete si rani ale femeii. Gherghina Darabana este singurul caz de iradiere confirmat in Romania. Ea sufera de o boala necunoscuta. Boala Cernobil. Probabil cazul Gherghinei nu este singular. Dar ea a avut curajul sa mearga pina la capat, dorind cu orice pret sa afle ce are. Ea traieste, in continuare, in nesiguranta. Asteapta un semn. ALINA COMSA-DURBACA Prof. dr. Dan Forsea, medicul despre care Gherghina Darabana spune ca i-a confirmat faptul ca a fost afectata de radiatii, ne-a declarat ieri ca "nu exista o biopsie care sa arate ca o persoana a fost radiata". Medicul nu-si aminteste de cazul in speta. El recunoaste insa ca "din Galati au venit mai multi pacienti care sufereau de cancer de piele". Zona este mai apropiata de Cernobil si este posibil sa fi fost afectata de radiatiile ionizante provenite e aici. Nu exista insa dovezi certe sau statistici clare, totul se limiteaza la pareri si impresii". (G.R.) Familia Talmaciu Un barbat handicapat si o femeie paralizata de la briu in jos si-au unit destinele si au reusit sa-si construiasca o viata normala. Au trecut peste toate riscurile si au hotarit sa aiba un copil. Pentru Daniela Talmaciu, nasterea unui copil a fost ca un pariu cu propria-i viata. Daniel, copilul lui Nicu si al Danielei Talmaciu, are acum trei ani si este perfect sanatos. Daniela lucreaza si acum la masina de cusut de acasa si duminica, parintii isi scot copilul la plimbare, cu un Trabant adaptat la comenzi manuale. Viata familiei Talmaciu este una dintre acele victorii in lupta cu destinul, ale unor oameni pe care prea usor ne-am obisnuit sa-i consideram neajutorati. De asemenea, tot ce au reusit sa realizeze acesti oameni reprezinta o pilda pentru cei prea usor dispusi sa se descurajeze. Un autotren s-a izbit de un copac pe DN 2B Un autotren condus de Gabriel Cristian Tofanel (21 de ani), din Bucuresti, a intrat joi seara, in apropiere de Braila, intr-un copac de pe marginea drumului, in urma impactului, persoana aflata in partea din dreapta, Gigi Grigore (20 de ani), decedind pe loc. Primele date relevate de echipa de ancheta arata ca accidentul s-a produs din cauza unor defectiuni ale sistemului de directie. STEFAN CATALIN IORDACHE Italieni falsi, bijuterii false Politistii galateni sint in alerta maxima, ei cautind un grup de escroci care au inselat mai multe persoane, vinzindu-le bijuterii despre care spuneau ca sint din aur. Escrocii actioneaza dupa un plan bine pus la punct. In timp ce se afla in fata unui restaurant din Galati, I.M. a fost acostata de un tinar care vorbea limba italiana si care i-a explicat ca a avut un accident rutier. Pretextind ca are nevoie de bani, i-a oferit spre vinzare mai multe bijuterii din aur (doua ghiuluri, un medalion cu lantisor si o bratara) pe care a obtinut suma de 300 USD. Citeva zile mai tirziu, o alta victima a fost oprita in fata blocului, sub acelasi pretext, un "italian" vinzindu-i mai multe bijuterii pentru doua milioane de lei. Scena s-a repetat aproape identic in alta zona a orasului, de data aceasta eroina fiind o "italianca" tinara, care s-a ales cu 1.125 de dolari. In toate cazurile, bijuteriile sint confectionate dintr-un metal ordinar, iar victimele sint femei in jurul virstei de 50 de ani. Politistii au intocmit portretele-robot ale escrocilor: un tinar de aproximativ 35-40 ani,1,80 m, tuns scurt, brunet sau blond (isi vopseste parul), poarta ochelari de soare cu lentila galbena, nas ascutit, buze subtiri, posibil rrom - sint semnalmentele date de politia galateana. Acesta este ajutat de o tinara de aproximativ 22 -23 ani, bruneta, par scurt pina la umeri, slabuta, inaltimea 1,50-1,60 m, purta pantaloni mulati, de culoare negra, cu carouri portocalii. (A.C.D.) Averile politistilor, impecabil de curate IPJ Cluj a anuntat ieri ca nici una dintre cele 16 "vile cu epoleti" controlate nu a fost construita din venituri ilicite. Aproape toti cei anchetati detin imobile impresionante, autobile de lux si conturi consistente in banci. In acelasi timp, 335 de ofiteri si subofiteri locuiesc cu chirie sau cu parintii pentru ca leafa de politist nu le permite sa-si cumpere o garsoniera sau un apartament. Din cei 1.286 de politisti de la IPJ Cluj, doar 21 de ofiteri, un maistru militar si 137 de subofiteri au primit locuinte de serviciu. * Si politistii doljeni pot rasufla usurati. Potrivit primelor concluzii formulate intr-un comunicat al IPJ Dolj, "majoritatea politistilor detin bunuri care se justifica prin veniturile legale ale lor si ale membrilor lor de familie". Dintre politistii asupra carora de multa vreme plutesc banuieli necurate, doar citiva au fost luati la bani marunti. Verificarile i-au vizat pe col. Popa Visinel, de la Politia Rutiera (n.r. - casa cu un nivel la Leamna), lt.-col. Grigore Marian, tot de la Serviciul de circulatie (vila in Parcul Romanescu), mr. Ciobanu Dumitru, de la Ordine Publica (casa in zona Cimitirului Sineasca), mr. Vaduva Sandu, de la Politia Filiasi, si mr. Anghel Marin, de la Ordine Publica (vila in spatele Uzinelor Daewoo). "In cazul lt.-col. Ion Stefanescu, de la Serviciul politiei economico-financiare (n.r. - vila de top in zona Daewoo) si al lt.-col. Tacu Ionel, de la Plenita, verificarile sint in curs de derulare, urmind sa fie finalizate pina la data de 01.09.2001", se precizeaza in finalul comunicatului IPJ Dolj. Bogdan Berneanu * Potrivit raportului pe care comandantul IPJ Bistrita-Nasaud, colonelul Gheorghe Pop, l-a remis ieri presei, toti cei 28 de politisti controlati pentru provenienta vilelor au avut acte justificative privind provenienta banilor cu care le-au construit. * Cei cinci colonei asupra carora au planat suspiciuni sint Nicolae Halas, Liviu Nistor, Ioan Urs, Zachei Cioarec si Alexandru Costin, toti aflati in comanda IPJ Bistrita Nasaud. Comandantul IPJ, Gheorghe Pop, sustine ca toti au justificat cu documente provenienta banilor cu care si-au ridicat vilele. Florica Dura MIHAI SOICA, MIHAI BACALU Plonjonul in apa, sport riscant Trei persoane - una din judetul Neamt si doua din judetul Iasi - au fsupravietuit dupa ce au ajuns la Spitalul iesean de Neurochirurgie cu fracturi de coloana. Cei trei au plonjat in riul Siret, in locuri unde apa era prea mica. Nu toti cei accidentati sint la fel de norocosi. Numai in ultima saptamina la Institutul National de Medicina Legala "Mina Minovici" din Bucuresti au fost aduse sase cadavre. Victimele au murit, ca urmare a sariturilor in apa. Printre acestea s-a aflat si un baiat care si-a fracturat coloana sarind in bazinul de la Titan si care nu a mai putut fi salvat. "Cei mai multi dintre cei care vin la spital cu astfel de fracturi nu supravietuiesc. Ei merg la scaldat in diverse locuri si, mizind pe faptul ca zona le este foarte cunoscuta, sar in apa de la diverse inaltimi. Insa nu apreciaza corect adincimea apei sau nu cunosc tehnica sariturii in apa si isi "rup gitul"", a declarat dr. Viorel Alexandrescu, sef de sectie in cadrul Institutului National de Medicina Legala. "In fiecare vara ne confruntam cu asemenea cazuri de persoane", ne-a spus si dr. Daniel Serban de la Sectia de Neurochirurgie a Spitalului "Prof.dr. D. Bagdasar" din Capitala. In sezonul estival, la sectiile de neurochirurgie ale spitalelor din toata tara apar zilnic cel putin sapte cazuri de fracturi de coloana. TATIANA DABIJA IULIANA ANGHEL Halal concluzie oficiala! "Sugarii morti la Iasi au avut ghinion" Patru dintre cei sase nou-nascuti care au murit in perioada 22 iulie - 3 august au decedat din cauza unor infectii nozocomiale. "Acest tip de infectie este destul de obisnuit in spitalele din Romania. In mod normal, micutii ar fi supravietuit daca nu ar fi fost nascuti prematur. De aceea, sistemul lor imunitar nu a putut sa contracareze infectia. Cred ca nu poate fi facut nimeni responsabil de moartea lor", a declarat Lili Pasat, sefa comisiei de ancheta trimisa de Ministerul Sanatatii si Familiei. Ea a adaugat ca ceilalti doi copii au murit pentru ca au fost nascuti prematur. Joi seara, ministrul sanatatii, Daniela Bartos, a decis inchiderea Sectiei nr. 4 a Maternitatii Cuza Voda din Iasi dupa ce in numai o saptamina, sase nou-nascuti decedasera in conditii neelucidate. Presedintele CJAS Iasi, Adrian Butuca, a declarat ca este posibil sa fie reziliat contractul cu Spitalul de Obstretica si Ginecologie Cuza Voda. "Ceea ce s-a intimplat ne pune intr-o situatie foarte complicata. Spitalul nu avea autorizatie sanitara de functionare. Inca de pe 3 august am trimis o adresa spitalului prin care ceream sterilizarea saloanelor. Noi nu putem achizitiona pentru spital o statie de sterilizare deoarece legea nu permite ca din fondul asigurarilor de sanatate sa fie cumparate mijloace fixe", a precizat Adrian Butuca. CATALIN DUMITRESCU Dolari si marci falsificati in Bulgaria, plasati in Bucuresti In ultimele sapte luni, ofiterii Directiei de Combatere a Crimei Organizate si Antidrog (DCCOA) din Inspectoratul General al Politiei au anihilat sapte grupuri de falsificatori de bani (moneda nationala), a declarat ieri colonelul Gelu Drajneanu, adjunctul directorului DCCOA. De la cele sapte grupari, formate din 41 de persoane din care 37 arestate preventiv, politistii au confiscat 148.100.000 de lei, in bancnote de 50.000, 100.000 si chiar 10.000 de lei false. Tot de la inceputul anului, ofiterii DCCOA au reusit sa prinda inca 47 de persoane care se ocupau cu falsificarea de valuta in cadrul a 14 retele organizate. Dintre acestia, 30 de falsificatori au fost arestati preventiv. Politistii au confiscat de la ei 54.000 de dolari falsi in bancnote de o suta de dolari, si 41.200 de marci germane in bancnote de o suta si de doua sute de marci false. Cristian Iancu si Alina Tudorica faceau bani falsi cu un calculator performant Ultimele actiuni ale politiei in privinta falsificatorilor de bani s-au soldat cu mandate de arestare preventiva pentru doi cetateni moldoveni si sapte romani. Cei doi cetateni din Republica Moldova, Vitalie Slujenco (26 de ani) si Eduard Popov (32 de ani) au fost prinsi in Bucuresti cind incercau sa plaseze 37.000 de marci germane false. Potrivit anchetatorilor, banii au fost falsificati in Bulgaria si adusi de cei doi in Romania. Valuta falsa a fost confiscata, iar cei doi au fost arestati preventiv. In urma cu numai o saptamina, o echipa de politisti din cadrul Sectiei 15 a depistat-o pe bucuresteanca Alina Tudorica, 20 de ani, in Parcul Tineretului, cind incerca sa plaseze unui taximetrist o bancnota falsa de 100.000 de lei. Cazul a fost preluat de ofiteri ai DCCOA, care au stabilit ca Alina Tudorica impreuna cu prietenul ei, George Cristian Iancu (22 de ani), au falsificat, in perioada iunie-august 2001, 35 de milioane de lei. Cei doi au reusit acest lucru cu ajutorul unui calculator performant, dotat cu scanner si imprimanta, aflat in locuinta lui Iancu. O parte din banii falsi au fost inminati lui Tudorel Tanase (32 de ani), din comuna ialomiteana Bolintin Deal, si lui Sandu Stancu (28 de ani) din Bucuresti. Acestia doi plasau bancnotele false prin intermediul lui Hariton Pavel, in virsta de 29 de ani. Politistii i-au retinut si pe cei trei, precum si pe inca un membru al bandei, Constantin Dinu (24 de ani), din Slobozia. La perchezitionarea locuintei lui Tudorel Tanase, anchetatorii au descoperit 3,9 milioane de lei in bancnote false de 100.000 de lei. Alina Tudorica, Cristian Iancu si Tudorel Tanase au fost arestati preventiv de procurorii Parchetului Tribunalului Bucuresti, in timp ce ceilalti trei sint cercetati in stare de libertate. TATIANA DABIJA DANIEL NEAMU Dosarele X in Maramures In zona localitatii Viseu de Sus au avut loc in ultimele zile mai multe cutremure pe care locuitorii le-au simtit, cu toate ca au durat doar citeva secunde. Joi au avut loc trei, ultimul, la ora 7.55, fiind si cel mai puternic. Cetatenii, speriati, au iesit in strada nestiind ce se intimpla. Maramuresul este o zona linistita, unde nu s-au produs cutremure de foarte multa vreme. Prefectul judetului a cerut sa inceapa cercetarile pentru a se stabili cu exactitate natura acestor miscari. (G.C.) Fugari ascunsi in dulap Iosif Gheorghe Bircea, din Turda, si Ida Hoca, din comuna Luna-Cluj, au fost prinsi ieri la Curtici, ascunsi intr-un vagon incarcat cu mobila, din compunerea unui tren de marfa care avea ca destinatie Germania. Cei doi, gasiti scunsi intr-un dulap, s-au ales cu dosare penale pentru tentativa de trecere frauduloasa a frontierei de stat si sint cercetati in stare de libertate. (S.T.) Pusca pentru maidanezi In mai putin de zece zile, cu noua tehnica din dotare a Primariei Miercurea Ciuc, respectiv o pusca cu tranchilizante, au fost prinsi si dusi in adapostul de la Zigodin peste 60 de ciini comunitari, ne-a declarat seful biroului de gospodarire comunala, Muler Peter. Pusca cu aer comprimat, care foloseste ca munitie somnifere, a fost achizitionta de municipalitate contra sumei de 25 de milioane de lei. Consilierii au apreciat ca investitia facuta este cea mai eficienta pentru rezolvarea problemelor ciinilor vagabonzi, aparuti in numar mare pe strazile orasului. In acest moment, in azilul pentru ciini sint aproximativ 200 de patrupezi. Pentru intretinerea lor, municipalitatea aloca lunar cinci milioane de lei. (D.T.) Sugar intoxicat cu apa din fintina Paul Stefanel Stanicu, un baietel in virsta de numai doua luni a decedat la Bechet dupa ce s-a intoxicat cu nitriti, o substanta toxica continuta de apa din fintina cu care mama sa ii pregatise laptele-praf. Stefanel urma sa fie botezat azi. In urma cu o saptamina, sugarul s-a mai intoxicat o data cu nitriti si a fost internat la Spitalul Orasenesc. Bechetul este cunoscut ca un perimetru in care apa din pinza freatica este poluata cu nitriti, in cantitati ce depasesc limita admisibila. (B.B.) Ingropat de viu in sant Constantin Cretu din Iasi a murit ieri ingropat sub un mal de pamint, in santul pe care il sapase. Seful de echipa, Ioan Surdu, sustine ca vina apartine barbatului care a coborit in sant dupa terminarea orelor de program. Imediat dupa ce malul de pamint s-a prabusit peste om, ceilalti muncitori au sarit sa indeparteze pamintul si au chemat Ambulanta. Din nefericire, medicii au putut doar sa constate decesul barbatului. Constantin Cretu era casatorit si avea doi copii minori. (C.D.) Cinci copii traiesc intr-un cort, impreuna cu parintii lor Fiica cea mare e eleva eminenta la un liceu de prestigiu din Galati O familie cu cinci copii traieste intr-un cort in Valea Orasului din Galati. Fiica de intelectuali, Daniela Purcel este, la 36 de ani, insarcinata cu al saselea copil. Gheorghe Nedelcu e sotul ei nelegitim. Cei doi sint atit de saraci incit nu au avut bani nici macar pentru a se casatori cu acte la Starea Civila. Daniela s-a nascut intr-o familie de intelectuali. Mama era profesoara, iar tata inginer. Parintii au murit, iar fata s-a trezit singura pe lume. Ea a absolvit cu brio liceul. A lucrat ca invatatoare, apoi a fost contabila, a lucrat la o croitorie, a facut broderie, a fost vinzatoare si ospatar. A facut de toate pentru a supravietui. Intre doua munci a nascut cei cinci copii. A mai fost casatorita, dar a divortat. L-a cunoscut pe Gheorghe Nedelcu. Femeia isi plinge soarta. Ea spune ca a locuit la zeci de gazde, ca a stat pe toate strazile Galatiului, dar ca mereu a trebuit sa se mute. Gheorghe Nedelcu are o infirmitate la un picior si o pensie de handicap de 585.000 de lei pe luna. Cu trei luni in urma, cei doi s-au mutat, impreuna cu cei cinci copii in Valea Orasului, pe un teren al nimanui. Si-au construit un cort din lemne si folie de plastic. Au ridicat chiar o camera care aduce mai mult cu o magazie improvizata. Daniela isi aminteste de vremurile in care avea de toate. De ani buni, ea nu a mai simtit bucuria unei haine frumoase, a unui parfum bun. Nu da vina pe nimeni. Sint zile in care nu au ce minca. In cortul improvizat, copiii isi fac temele pentru scoala. Fiica cea mare este eleva eminenta la un liceu de renume din Galati. Toti copiii invata bine. Danielei ii place sa povesteasca despre parintii ei intelectuali. Ea crede ca toate relele i s-au tras dupa ce au murit parintii. Saracia familiei cu sapte suflete nu cunoaste margini. Ei nu vad nici o portita de iesire. Al saselea copil e pe drum. Daniela viseaza la o casa. "O casa normala, in care sa traim ca oamenii normali". Ei stau claie peste gramada, cu hainele inghesuite in saci, bagaje aruncate intr-o masina stricata si abandonata. "Acum e vara, e cald, nu stim cum vom sta la iarna. Poate ca pina atunci ne vom ridica o casuta din chirpici, un acoperis. Asta daca nu va revendica nimeni terenul pe care ne-am asezat". Sapte suflete traiesc de pe o zi pe alta. Daniela si Gheorghe au crezut ca vor razbi impreuna, au facut copii, dar de saracie nu au scapat. Daniela crede totusi ca fiii si fiicele ei vor avea o viata mai buna. "Speranta ca ei o vor duce mai bine, ca vor realiza in viata ceea ce eu nu am realizat, asta ma tine pe picioare", spune ea, crezind, in ciuda saraciei, ca miine ar putea sa fie mai bine. ALINA COMSA-DURBACA [35][pl.dll?rid=expresro] 