 Termopanul a facut tandari afacerile geamgiilor Pentru a imbunatati cit de cit confortul si pentru a schimba ceva din aspectul "cenusiu" al vechilor blocuri, romanii au trecut, de la un timp, la folosirea timplariei din aluminiu si a geamurilor termopan. Daca iti arunci o privire asupra unui bloc de locuinte, observi ca aproape 50% din geamurile si balcoanele inchise sint construite din astfel de materiale. Magazinele sau atelierele care livreaza catre populatie acest produs au dat lovitura si au o mare cifra de afaceri. In mare parte, cantitatea de geamuri termopan se importa, iar liniile de productie pentru fabricarea profilelor din aluminiu sint detinute de firme straine sau in cel mai bun caz de cele mixte. Cum stau lucrurile, de ce am ajuns din producatori de prestigiu, in importatori, ne spune Bilas Iuliu - presedintele Cooperativei "Tehnica Sticlei" din Bucuresti. Faliment la comanda Inainte de '90 si dupa aceea, in Romania se producea sticla de foarte buna calitate in patru fabrici: Boldesti-Scaieni, Medias, Tirnaveni si Buzau. Geamurile care se produceau aici aveau cautare atit pentru consumul intern, cit si pentru cel extern. Ne mai raminea doar sa le modernizam cu acele linii automate de producere a geamului termopan. "Fabricile noastre de sticla au fost falimentate cu buna-stiinta. Sa va dau un exemplu: fabrica de geamuri de la Boldesti-Scaieni, care producea geamuri cristal de foarte buna calitate, a fost pusa pe butuci. Dupa 1992, cuptorul a intrat in reparatii si nu au reusit nici pina acum sa-l finalizeze, deoarece nu s-au gasit 80.000 USD pentru costul reparatiei. Fabrica de la Buzau a fost lasata sa moara de tot, iar acum ne-a luat-o o firma turceasca la un pret de nimic. Nu am inteles de ce FPS imi cere mereu statistici lunare, de cit geam am nevoie, pentru ca la ora actuala trebuie sa ma programez cu o luna inainte pentru cantitatea de geam fllot necesara si pe care o importam din Polonia, Cehia, Italia si Ungaria, cind as putea sa o iau la Scaieni, de la o aruncatura de bat de Bucuresti. Ungaria a facut o fabrica de geamuri termopan in apropierea granitei noastre, iar noi nu am fost in stare sa modernizam un amarit de cuptor! Cred ca este lesne de inteles, sa importam din alta parte, la un pret mai mare, iar unii sa incaseze comisioane. Nu s-a gasit nimeni sa stopeze acest import." Adaptare din mers "Din 1992 incoace, am reusit sa modernizam doar citeva unitati apartinind Cooperativei "Tehnica Sticlei" din Bucuresti. Pentru o singura unitate, am cumparat acum patru ani o linie moderna de fabricare a timplariei de aluminiu si geam termopan de la o firma de prestigiu din Italia si care ne-a costat la acea vreme in jur de 100.000 USD. Procedeul fabricarii geamului termopan nu este atit de complicat, dar este necesar geam de tip «fllot» de calitate superioara. Cu ajutorul acestei linii automate, geamul se spala si se degreseaza, apoi se taie la dimensiunea necesara. Dupa aceea se deruleaza alte operatiuni: se pune o bagheta printr-o banda adeziva, se aplica silicon, silicagel si rezulta in final geamul termopan. Se incastreaza in rama de aluminiu, se adauga garnitura de cauciuc pentru etansare si aceasta este toata filozofia". Apetitul populatiei pentru astfel de servicii, de montare a profilelor de aluminiu cu geam termopan, demonstreaza ca aceasta este o activitate de viitor si profitabila in aceeasi masura. Profitul lunar al Cooperativei "Tehnica Sticlei" se ridica la 2-2,5 miliarde, iar 30% din acesta il reprezinta doar activitatea de timplarie de aluminiu si geam termopan. Pretul se stabileste si in functie de sistemele de deschidere si inchidere, de tipul de geam termopan si profil de aluminiu folosit si variaza de regula intre 90 si 150 USD pentru un metru patrat. CARMEN GHERGHEI Concentrari pe piata companiilor de televiziune prin cablu Astral TV preia Kappa Compania de televiziune prin cablu Astral TV a preluat societatea Kappa din Bucuresti, tranzactie care a primit avizul Consiliului Concurentei, a declarat ieri Aurel Costea, directorul general al Astral TV. In perioada imediat urmatoare, pina la indeplinirea formalitatilor juridice, numele societatii Kappa va fi pastrat. Kappa are circa 40.000 de abonati la televiziunea prin cablu, concentrati in centrul si in zona de de nord a Capitalei. Abonamentul lunar la societatea TV prin cablu Kappa va ramine 85.000 de lei, egal cu cel practicat de Astral TV. Tinind cont de faptul ca societatea Kappa este si furnizor de servicii Internet, directorul Astral TV a aratat ca "vom investi in continuare in Internet si in transmisii de date. Am inceput investitiile pe retea in toata tara - aproximativ 60 de dolari pe abonat". La jumatatea lunii trecute, Astral TV a preluat si companiile Storm TV si TV Cablu, care insumeaza peste 150.000 de abonati. Compania Astral TV a fost infiintata in decembrie 1993 si a obtinut prima licenta de emisie prin cablu pentru Bucuresti pe 25 ianuarie 1994, in prezent avind in toata tara circa 600.000 de abonati. (N.B.) Ministerul Industriei una spune, alta face Berceanu reintroduce monopolul asupra gazelor naturale "Consiliul Concurentei va cere guvernului sa modifice un ordin emis la inceputul lunii de Ministerul Industriei si Comertului, pentru ca, la o prima analiza, se pare ca incalca legea concurentei, avind impact anticoncurential", ne-a declarat ieri presedintele Viorel Munteanu. De mai bine de o saptamina, consiliul studiaza mai multe plingeri primite de la distribuitori de gaze care acuza ministerul ca-si incalca inclusiv propriile reglementari. La jumatate de an dupa ce ministrul Radu Berceanu anunta spargerea monopolului in sectorul gazelor naturale si crearea premiselor pentru accesul liber si nediscriminatoriu pe piata pentru operatorii de profil, fie ei de stat sau privati, Ministerul Industriei si Comertului isi incalca propriile acte normative. Ca efect al spargerii Romgaz in mai multe componente, MIC emite in luna august un ordin, 271/2000, in baza caruia le impune producatorilor interni sa incheie contracte de livrare directa a gazului in limita a 15% din productia proprie. Prin acelasi ordin, li se cere producatorilor interni sa constituie stocurile de siguranta pentru iarna energetica, livrind depozitelor de gaze circa 430 de milioane de mc pina la data de 20 octombrie. Ministrul Berceanu stabileste prin acelasi ordin ca pretul gazelor valorificate prin distribuitori va fi de 1.272 lei/mc, desi, conform reglementarilor legale, tarifele la gazele naturale se stabilesc de autoritatea romana in materie. Pentru contractele directe, pretul este negociabil. La inceputul acestei luni, constatind probabil ca depozitele Romgaz sint goale si exista riscul ca la iarna populatia, in special bucurestenii, sa nu aiba cu ce se incalzi din cauza neumplerii depozitelor, ministrul industriei revine asupra Ordinului 271 si emite un altul - Ordinul 307/3.10.2000. In baza Ordinului 307, producatorii interni nu mai au voie sa incheie contracte directe nici macar in limita celor 15 procente, fiind insa obligati sa verse in depozitele celor doua societati de distributie intreaga cantitate de gaz de care dispun. Pretul ramine cel stabilit prin ordinul precedent. Gazele inmagazinate si cele din productia curenta necesare consumului populatiei nu pot primi alta destinatie. Agitatie pe piata gazelor naturale Ordinul a provocat deja o reactie din partea mai multor distribuitori care acuza Ministerul Industriei ca una spune si alta face. Prin acest ordin, se revine la vechiul monopol Romgaz pentru ca obliga societatile producatoare sa puna la dispozitia celor doi distribuitori de stat toate cantitatile de gaze negociabile, transformindu-le astfel in singurii furnizori de gaze. In aceste conditii, accesul celorlalti furnizori la piata gazelor va fi blocat. In plus, contractele directe incheiate cu consumatorii finali risca sa nu mai poata fi onorate. Conducerea MIC are insa o cu totul alta opinie despre efectele aplicarii Ordinului 307. "Prin acest act, ministrul industriei a avut in vedere sa nu lase populatia la iarna fara gaze si energie termica. Ordinul a fost emis dupa ce s-a constatat ca, desi stabilise un anumit ritm de livrare a gazului, Termoelectrica nu putea primi decit o mica parte, deoarece gazele inmagazinate fusesera deja directionate spre alti consumatori", ne-a declarat ieri Adriana Tiganila, purtatorul de cuvint al ministrului. MIHAELA BALEA Deponentii care s-au fript cu BIR cauta plasamente sigure Ieri a inceput acordarea compensarilor catre persoanele fizice care au avut depozite la Banca Internationala a Religiilor (BIR) prin 13 agentii ale Bancii Romane pentru Dezvoltare (BRD). La toate sucursalele BIR sint afisate sucursalele prin care populatia isi poate recupera banii, in ordine alfabetica si pe zilele corespondente initialelor numelui. Programul de compensare stabilit de Fondul de Garantare a Depozitelor din Sistemul Bancar are o marja cuprinsa intre zilele de 9 octombrie - 21 noiembrie 2000. Plata compensatiei se face in ziua stabilita si intr-o singura transa in limita sumei stabilita de Fond, de 65,1 milioane lei. Pentru persoanele care au avut depozite la mai multe sucursale BIR, arondarea catre BRD se face in functie de unitatea BIR la care persoana fizica a avut cel mai mare depozit. Documentele necesare pentru ridicarea banilor sint buletinul de identitate sau pasaportul. Compensarea se acorda numai titularului de cont sau detinatorului de procura speciala care se retine in original la sediul bancii platitoare. Daca in fata sediilor BIR persoanele citeau in liniste programarile afisate pe geamurile bancii, la agentiile BRD, la ora prinzului, erau deja formate cozi de maximum 20 de persoane la ghiseele special amenajate. Singurele probleme de care erau preocupati oamenii nu se refereau la primirea sau neprimirea banilor. Nici faptul ca cei cu nume ale caror initiale sint pe la finalul alfabetului isi vor ridica banii abia in noiembrie. Fiind vorba in special de pensionari, singura preocupare a celor care formau micile cozi la sediile BRD vizau locul unde vor depune in continuare sumele recuperate. Daca parte dintre ei isi deschideau automat depozit la BRD, ceilalti studiau posibilitatea deschiderii de cont in conditii cit mai avantajoase. Parerile generale converg catre cumpararea de certificate de depozit de la Trezoreria Statului, cu valoare minima de 1 milion de lei. Motivatia acestei alegeri a fost nivelul dobinzii care a ajuns la ora actuala la 43%, iar dupa "informatiile" vehiculate pe holurile bancii, aceasta ar urma sa ajunga la 47%. GABRIELA TINTEANU Cooperativele de credit se grabesc incet Nici o banca populara nu a depus cerere de autorizare la BNR Mugur Stet, purtatorul de cuvint al Bancii Nationale a Romaniei (BNR), a declarat ieri ca organizatiile cooperatiei de credit nu au intrat in supravegherea efectiva a bancii centrale, acest fapt urmind sa aiba loc cel mai devreme in 2001, doar dupa autorizarea functionarii acestor entitati in conformitate cu Ordonanta 97/2000. Stet a declarat ca, pina acum, BNR a primit de la deponentii unor cooperative de credit mai multe reclamatii din care rezulta ca acestea nu isi respecta obligatiile contractuale asumate. "Aceste reclamatii nu pot fi solutionate de BNR, ci de catre instantele judecatoresti competente", a precizat Stet, care a adaugat ca in procesul de autorizare a cooperativelor de credit BNR va tine cont de aceste reclamatii. Stet a aratat ca BNR va verifica reclamatiile primite si va cere cooperativelor de credit documente suplimentare pentru a vedea daca intr-adevar acestea se confirma sau nu. In cazul in care se va observa ca anumite date transmise de o cooperativa de credit sint mistificate, banca centrala nu va acorda autorizarea si va sesiza organele competente in vederea inceperii urmaririi penale impotriva administratorilor respectivei entitati. Totodata, oficialul BNR a adaugat ca deponentii - persoane fizice ai cooperativelor de credit nu beneficiaza de garantarea rambursarii depozitelor, potrivit prevederilor legale, decit dupa ce BNR acorda autorizarea si se vor respecta cerintele legale privind garantarea depozitelor. Stet a mai aratat ca, pina in prezent, nici una dintre cooperativele de credit-banca populara nu a depus la BNR cerere de autorizare in conformitate cu prevederile Ordonantei 97/2000, ci doar documente prin care si-au notificat existenta. OVIDIU ZARA Clientii Connex pot transmite mesaje celor de la Dialog Cei doi operatori de telefonie mobila GSM 900 din Romania, Connex si Dialog, au stabilit un parteneriat si ofera, incepind de astazi, clientilor lor posibilitatea de a schimba mesaje scrise (SMS) intre ei. Clientii serviciilor CONNEX, Dialog si ALO vor putea utiliza serviciul de mesaje scrise indiferent de reteaua GSM 900 in care se afla corespondentul lor. Serviciul SMS va functiona in conditiile specifice fiecarui operator. Noua facilitate reprezinta o extindere a serviciilor de mesaje scrise si nu presupune nici un fel de configurari speciale ale telefonului. Tarifele pentru noua optiune de mesaje scrise sint identice cu cele in vigoare, au informat oficialii celor doua companii.(L.M.) Sase milioane de marci pentru cresterea sturionilor in Banat Presedintele Consiliului Judetean Timis s-a intors dintr-o vizita in Germania cu o propunere inedita. Ilie Sirbu, insotit de vicepresedintele Marius Popovici, a vizitat in Germania o crescatorie de sturioni albi. Nemtii le-au spus oficialilor romani ca ar vrea sa construiasca o astfel de crescatorie si in judetul Timis, dar pina acum n-au reusit din cauza refuzului autoritatilor locale de a vinde terenul. Presedintele CJT, Ilie Sirbu, a aflat despre sturionul alb ca este o specie rara de peste ale carui icre sint exportate in Statele Unite si sint vindute la preturi de citeva mii de marci kilogramul. Crescatorii de sturioni albi din Germania au gasit la Jimbolia, judetul Timis, un loc excelent pentru o asemenea crescatorie. Firma germana s-a oferit sa doneze o instalatie de tratare a apei, dar a cerut in schimb Consiliului Local o hotarire prin care sa se aprobe vinzarea a 40 de hectare de teren necesar pentru construirea fermei piscicole. Nemtii afirma ca la Jimbolia exista citeva izvoare de apa termala, care, combinata cu apa de adincime, ofera conditii excelente de crestere a sturionilor. Ferma piscicola de la Jimbolia ar atrage astfel o investitie de 6 milioane de marci germane. Firma din Germania ar cistiga 500 de mii de marci in urmatorii zece ani, iar autoritatile locale ar incasa taxe si impozite si ar atrage alti investitori si turisti in zona. Presedintele CJT, Ilie Sirbu, este hotarit sa-i ajute pe nemti sa cumpere terenul pentru ferma piscicola de la Jimbolia. TUDOR FLUERAS 70% din romani consuma produse lactate fara aviz sanitar Brinzeturile reprezinta circa 81% din exporturile romanesti de produse lactate, releva un studiu prezentat in cadrul Simpolact, manifestare desfasurata zilele trecute la Poiana Brasov. In primele sase luni ale anului in curs, Romania a exportat 1,325 milioane tone de produse lactate, iar principalele destinatii au fost Grecia (29,4% din totalul exporturilor), SUA (24,1%), Italia (12,9%), Australia (8,7%) si Ungaria (8,4%). Valoarea exporturilor de lactate a scazut cu 11,9 milioane de dolari in primul semestru din 2000 comparativ cu perioada similara a anului trecut. In privinta importurilor de lactate pe primul semestru al anului, principalii furnizori de produse lactate ai Romaniei au fost Ungaria (46,2% din totalul importurilor de iaurt), Germania (35,1% din importurile de lapte si 46% din importurile de brinzeturi). Potrivit unui studiu de piata privind piata laptelui in Romania realizat de compania Land O'Lakes, majoritatea romanilor (69%) consuma produse lactate nepasteurizate, necontrolate, direct de la producator, iar acest fapt implica riscuri foarte mari ale imbolnavirilor. Consumul de lactate a ramas constant in ultimii ani, dar romanii consuma de trei ori mai putin lapte decit cetatenii Uniunii Europene, unde consumul anual pe cap de locuitor se cifreaza la aproximativ 100 de litri. NICOLETA BURTAN 