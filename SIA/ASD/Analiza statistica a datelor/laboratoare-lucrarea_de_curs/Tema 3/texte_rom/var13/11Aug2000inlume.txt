 Festivalul mincarurilor din viermi In Taiwan s-a deschis ieri un festival culinar mai putin obisnuit, in cadrul caruia sint prezentate diferite mincaruri preparate din... viermi, anunta Reuters. Timp de patru zile, intr-o uriasa sala din capitala taiwaneza Taipei vor fi expuse aproape toate felurile de mincaruri - obisnuite si exotice. Organizatorii au prevazut ca puncte de atractie expozitii de arta culinara, cu mincaruri facute in special din insecte, fructe de mare, plante si flori salbatice comestibile, precum si citeva concursuri pentru vizitatori, care vor avea posibilitatea sa-si demonstreze talentele de bucatari. CONSTANTIN VLAD Comando britanic impotriva sforaitului Membrii faimoaselor trupe de comando ale Marii Britanii - SAS (Special Air Service) au inceput sa urmeze o serie de antrenamente cu totul neobisnuite. Mai precis, ei se pregatesc special pentru a nu sforai noaptea, scrie publicatia "The Sunday Mirror". Ofiterii SAS s-au vazut nevoiti a face exercitii aparte contra sforaitului, ba unii dintre ei au fost supusi unor interventii chirurgicale dupa ce una dintre misiunile lor a fost la un pas de compromitere din cauza mult prea puternicului sforait al unui militar. La incheierea operatiunii in cauza, desfasurata in jungla, contra traficantilor columbieni de droguri, toti militarii au fost supusi unor tratamente speciale impotriva sforaitului, fiind incercata pina si hipnoza. Pentru a-i determina si pe ceilalti colegi sa invete a-si controla respiratia in timpul somnului, ofiteri SAS mai sugubeti au creat un nou slogan, pe linga cel vechi, consacrat (Who Dares Wins - Cine indrazneste invinge): Who Snores Loses (Cine sforaie este invins). Cele mai de succes "tratamente" antisforait s-au dovedit a fi cele mai simple: slabitul si schimbarea pozitiei preferate de dormit. Soldatii care lupta in spatele liniilor inamice poarta in mod curent fluiere pentru ciini (al caror sunet nu este perceput de urechea umana), cu care isi potolesc camarazii care sforaie, insa metoda nu este eficienta intotdeauna. CONSTANTIN VLAD Corespondenta de la Roma Pe roman il dai afara, sare-n apa, vine iara! Trei imigranti ilegali romani au dat de furca autoritatilor italiene incercind prin toate metodele sa ramina in Italia in ciuda ordinului de expulzare. Impreuna cu alti trei conationali, romanii au ajuns la sfirsitul saptaminii trecute in portul Ancona, la bordul navei de pasageri "Espresso Venezia", care sosea de la Durres, Albania. Pentru ca nu aveau viza de intrare pe teritoriul italian, politia le-a ordonat sa se intoarca imediat pe vas, care trebuia sa plece inapoi la Durres. Miercuri, in zori, "Espresso Venezia" a inceput traversarea Marii Adriatice spre Albania. La citeva sute de metri de port insa, trei dintre romani au sarit in apa, fara a tine cont de pericolul de a fi sfirtecati de elicea vaporului. Buni inotatori, ei au reusit sa se indrepte spre tarm. Incercarea lor de a ramine in Italia nu a avut insa succes. Echipajul unui vas-vedeta al capitaniei portului a vazut totul si i-a prins pe cei trei, care au fost urcati din nou la bordul navei "Espresso Venezia" si pusi, pina in Albania, sub paza politiei italiene. PAOLO GIANFELICI Parlamentul European isi creeaza in secret structuri statale la scara continentala Parlamentul European incearca sa creeze un superstat "pe furis", prin formarea de corpuri diplomatice si ambasade proprii in tarile straine, a afirmat liderul laburist britanic William Hague. El a adaugat ca masura in cauza face parte dintr-un "plan secret" al UE pentru o mai profunda integrare europeana. Potrivit "The Daily Telegraph", o schita de raport care va fi dezbatuta luna viitoare in legislativul european prevede infiintarea unui Colegiu de Diplomatie Europeana, care sa ofere o pregatire diplomatica completa unor oficiali ai Uniunii Europene implicati in "activitati externe", in afara UE. Conform aceluiasi plan, delegatiile Comisiei Europene din tarile straine vor deveni "delegatii comunitare" si vor avea "personalitatea legala" necesara reprezentarii comunitatii de 15 state UE. Aceasta este doar o etapa intermediara, inaintea obiectivului final, de creare a unor "ambasade UE". Hague a acuzat Parlamentul European ca vrea sa transforme ambasadele statelor nationale (membre ale UE) in ceva mai mult decit niste simple birouri regionale. "Monedele europene au fost armonizate deja. Acum este rindul ambasadelor. Diplomatii nostri sint pregatiti sa apere tara, interesele noastre nationale si pe noi insine. Diplomatii UE nu sint", a mai spus liderul laburist. CONSTANTIN VLAD Crema antirid accelereaza imbatrinirea! Comisia Europeana analizeaza o masura de restrictionare a folosirii unui ingredient folosit in aproape toate cremele antirid, despre care s-a descoperit ca, de fapt, contribuie la imbatrinirea prematura a pielii. Dermatologii au descoperit ca acizii alfahidroxidici (cunoscuti si ca acizi din fructe), comercializati ca rejuvenanti ai epidermei, in fapt contribuie, pe termen lung, la imbatrinirea pielii. AHA actioneaza prin inlaturarea stratului exterior al pielii si expunerea celui inferior. La radiatiile ultraviolete, chiar si in cazul in care sint folosite creme sau lotiuni protectoare. Mai mult, AHA par sa sporeasca numarul celulelor vatamate si sa stimuleze inrosirea, deshidratarea si in cele din urma arderea celulelor sanatoase. TITI STRECHEANU Cecenii au pus recompensa pe capul autorului atentatului de la Moscova Autoritatile ruse au pornit o vinatoare la scara nationala pentru prinderea celor vinovati de atentatul cu bomba care a provocat, la Moscova, marti, moartea a opt persoane si ranirea altor 97, transmit agentiile internationale de presa. Anchetatorii au difuzat ieri patru portrete-robot, dintre care si cel al "suspectului principal", fara a divulga insa nici un element concret prin care sa explice ce i-a dus la concluzia ca atacul terorist a fost infaptuit de rebelii ceceni, asa cum pretind. Dezamagirea anchetatorilor rusi a fost mare cind si-au dat seama ca doi suspecti arestati nu aveau, de fapt, nici o legatura cu atentatul. Afirmind ca vor sa previna alte atentate, autoritatile au pus sub supraveghere stricta marile orase. Presedintele Vladimir Putin s-a intilnit in Piata Puskin, unde a avut loc tragedia, cu rudele victimelor atentatului si a aprins o luminare in memoria celor ucisi. El a fost aratat de televiziuni imbratisind un barbat care avea fata brazdata de lacrimi. In timp ce presedintele cecen Aslan Mashadov a negat ca ar avea vreo implicare in atentat, un lider cecen prorus, Malik Saidulaiev, a afirmat ca o recompensa de 100.000 de dolari va fi oferita celui care va furniza informatii pentru identificarea autorilor atacului terorist. El a explicat: "Ne-am saturat ca, la fiecare explozie, fie ea accidentala sau cu intentii criminale, cecenii sa fie cei considerati vinovati. Este inadmisibil ca oamenii politici rusi sa condamne sistematic poporul cecen". ISABELLA ALEXANDRESCU Doi romani deghizati in politisti au jefuit doi militieni adevarati! Doi hoti romani, deghizati in politisti, au jefuit vinerea trecuta doi militieni chinezi in plin centrul Parisului, fara a sti cu cine au de-a face. Victimele concetatenilor nostri nu au opus rezistenta, insa au depus o reclamatie la cel mai apropiat comisariat al politiei franceze, unde i-au descris amanuntit pe hoti si au dat si numarul de inmatriculare al autovehiculului acestora. Romanii au fost la un pas de a fi prinsi a doua zi, cind masina pe care o foloseau a fost implicata intr-un banal accident de circulatie. Agentii politiei pariziene le-au luat urma si i-au arestat luni pe cei doi raufacatori, in virsta de 21, respectiv 31 de ani. Identitatea romanilor implicati in acest incident nu a fost dezvaluita, mentioneaza cotidianul "Le Parisien". CONSTANTIN VLAD Gratie geneticii si biotehnologiei, Omul mileniului III va fi superinteligent, demontabil si reasamblabil Fiintelor umane le pot creste membre inferioare si superioare la fel de functionale ca si cele pierdute din diverse cauze, daca, asa cum cred cercetatorii americani, celulele pot fi "invatate" cum sa se regenereze. Potrivit "New Scientist", numerosi medici din mai multe state americane s-au angajat intr-un urias efort de a descoperi calea prin care organismele mamiferelor pot fi facute sa se regenereze, un proces "abandonat" in favoarea celui de vindecare. Pina in prezent, cea mai promitatoare tehnica este cea de suprimare a sistemului imunitar, dar ea nu a fost testata decit pe cobai. "Regenerarea si vindecarea lupta una contra celeilalte. Eu cred ca regenerarea este o abilitate inerenta a oamenilor. Dar noi avem un sistem de vindecare atit de rapid si de eficient, incit intotdeauna el razbeste primul", declara dr. Dan Neufeld, de la University of South Dakota School of Medicine. Regenerarea membrelor, precum si a altor organe, nu va fi posibila, apreciaza expertii, decit peste circa 20 de ani. Ochiul robotic O echipa de cercetatori canadieni au anuntat miercuri crearea unui asa-numit "ochi robotic" care poate face absolut tot ce face un ochi natural, mai putin sa vada, relateaza Reuters. Ochiul artificial are drept rol oferirea unei solutii cosmetice pacientilor care si-au pierdut unul sau ambii ochi din cauza unei boli sau a unor accidente, a declarat Max Meng, directorul laboratorului de robotica avansata al Universitatii Alberta. "O proteza oculara poate fi facuta din punct de vedere cosmetic pe cit de real se poate. Dar daca incerci sa te uiti in ochii cuiva, persoana pe care o privesti isi da imediat seama ca ai proteza. E stinjenitor. Pacientii isi doresc ca ochii lor artificiali sa se miste, asa ca noi incercam sa raspundem acestei cereri", a spus Meng. El a adaugat ca noua proteza robotizata la care lucreaza impreuna cu colegii sai va putea fi gasita pe piata in aproximativ doi ani, dat fiind ca, in varianta sa actuala, "ochiul robotic" foloseste un micromotor care se cam incalzeste si, uneori, face zgomot. Cercetatorii americani au descoperit gena inteligentei Oamenii de stiinta americani cred ca sint foarte aproape de descoperirea genelor responsabile de dezvoltarea inteligentei, scrie cotidianul britanic "The Times". Cercetatorii Institutului National pentru Sanatate au analizat Acidul Dezoxiribonucleic (ADN) al 200 dintre cei mai destepti copii din Statele Unite si l-au comparat cu cel prelevat de la copiii dotati cu o inteligenta medie. Din aceasta analiza a reiesit ca exista variatii comune in anumite zone genetice importante la copiii din "grupul inteligent" si care nu se mai regaseau la cei din "grupul mediu". Variatiile genetice comune creeaza premisele unui intelect mai puternic, spune profesorul Robert Plomin, seful echipei care a facut descoperirea, adaugind ca urmatoarea etapa a cercetarilor va consta la identificarea precisa a "genelor inteligentei" si la determinarea exacta a mecanismului de functionare a acestora. Odata incheiata aceasta etapa, oamenii de stiinta vor putea dezvolta teste menite a semnala prezenta sau absenta respectivelor gene la nou-nascuti si, in cele din urma, sa creeze tratamente de sporire a inteligentei copiilor care au nevoie. CONSTANTIN VLAD 225 de milioane de dolari pentru Teatrul Mare din Moscova Guvernul rus si oficialitati UNESCO s-au intilnit spre a lua in discutie salvarea faimosului Balsoi Teatr, din Moscova, si a mai multor edificii culturale, aflate in pragul colapsului. Ridicat in secolul al XIX-lea, teatrul moscovit se numara printre cele mai remarcabile institutii culturale din lume, iar la ora aceasta se afla intr-un grad de degradare foarte avansat. Din lipsa de fonduri, guvernul rus a cerut ajutor international, evaluind reparatiile la 225 de milioane de dolari. Operele din Franta, Germania si Spania au promis ca vor dona fiecare, pentru restaurare, incasarile unei reprezentatii. Dar e nevoie de mult mai multi bani pentru finalizarea acestui proiect. OTILIA MIHAILOV 