 Politicienii il someaza pe Remes: Scoate lista! Declaratia facuta vineri de catre ministrul finantelor, Decebal Traian Remes - "Daca parlamentul nu intelege ca despagubirea investitorilor FNI nu are motiv sa se faca din bani bugetari, care sint banii cetatenilor, atunci voi da publicitatii listele nominale cu cei care au depus peste 500 milioane lei" - a declansat ieri reactii politice. Vicepresedintele PD Alexandru Sassu il "someaza" pe Remes sa faca imediat publica lista la care face referire, lista sponsorizarilor efectuate de CEC si SOV Invest, precum si lista tuturor persoanelor care au retras sume de bani de la FNI dupa suspendarea, in mai 2000, a unitatilor de fond FNI. In opinia liderului democrat, este posibil ca ministrul finantelor "sa doreasca sa creeze o atmosfera de suspiciune generala, din care sa nu mai reiasa atit de evident responsabilitatea pe care o au in escrocheria FNI, CEC, Ministerul Finantelor, Banca Nationala a Romaniei, precum si conducatorii acestor institutii, pe care domnul Remes se lupta cu atita tarie sa-i scoata nevinovati". La rindul sau, presedintele ApR, Teodor Melescanu, spune ca "este inacceptabil ca un membru al guvernului, candidat la apropiatele alegeri", sa se afle in posesia unei asemenea liste. Si Melescanu il "someaza" pe Remes sa dea publicitatii aceasta lista, care, in opinia sa, poate fi "instrument de santaj politic sau sursa pentru dobindirea unor fonduri mai putin licite pentru campania electorala". De asemenea, liderul ApR ii solicita premierului Mugur Isarescu sa-si asume responsabilitatea publicarii acestor liste pentru ca ele "sa nu fie obiect de santaj sau atacuri murdare in campania electorala". Reactia PNL, prin vocea vicepresedintelui Paul Pacuraru, nu s-a lasat nici ea asteptata. Liderul liberal ne-a declarat ca publicarea acestor liste "n-are nici o relevanta pentru ca aceasta calitate de investitor este una care nu poate fi comentata, existind chiar o cerinta ca un numar cit mai mare de cetateni sa devina investitori, astfel incit piata de capital sa devina o realitate". Pacuraru s-a simtit obligat sa atraga atentia ca CEC si CNVM "au asistat, au patronat sau chiar au sustinut aceasta afacere". Ca atare, considera liderul liberal, statul "devine responsabil", iar guvernul "este obligat sa gaseasca solutii adecvate" in acest caz. Deputatul UDMR Ervin Szekely ne-a declarat ca este de acord cu publicarea listelor cu cei care au depus sume mai mari de 500 de milioane de lei, pentru ca "este evident" ca aceia care au investit sume atit de mari "aveau informatii din culise in ce priveste functionarea fondului". In opinia sa, "singura sansa" pentru pagubiti de a-si recupera banii o reprezinta darea in judecata a FNI si declansarea procedurii de faliment, laolalta cu "ce se mai poate recupera de la persoanele care si-au retras banii dupa sistarea platilor". Senatorul PDSR, Doru Ioan Taracila, considera, in ce priveste declaratia lui Remes, ca este vorba de "doua lucruri diametral opuse: pe de o parte, exista o hotarire a Parlamentului Romania, care obliga guvernul sa identifice solutiile de despagubire a depunatorilor FNI si de tragere la raspundere, inclusiv penala, a celor care se fac vinovati de frauda in gestionarea FNI sau de asocierea acestuia". Pe de alta parte, considera Taracila, este vorba de depunatori, chiar "cistigatori de mari sume de bani". In opinia sa, Remes are obligatia "morala si de buna-credinta" sa faca publica lista la care a facut referire in declaratia sa. MADALINA SISU Senatorul Haralambie Cotarcea a demisionat din PRM "Credeam ca Vadim s-a vindecat" Premiera in rindurile Partidului Romania Mare: un senator si-a dat demisia acuzindu-l pe C.V. Tudor ca "insala interesele electoratului". Este vorba despre senatorul Haralambie Cotarcea, care a anuntat ieri de la tribuna Senatului ca nu doreste sa fie "alaturi de cei care promoveaza demagogia" si de aceea demisioneaza din PRM. "L-am aparat pe Corneliu Vadim Tudor atunci cind au vrut sa-i ridice imunitatea parlamentara si credeam ca s-a vindecat din punct de vedere politic si moral. Vadim insala interesele electoratului si accepta persoane controversate ca Dumitru Dragomir", a declarat senatorul Haralambie Cotarcea, anuntindu-si retragerea din grupul parlamentar al PRM, dupa care a parasit sala Senatului. Dumitru Dragomir este presedintele Ligii Profesioniste de Fotbal si patronul revistei "Atac la persoana", el fiind inclus pe lista PRM pentru viitorul parlament. Senatorul Haralambie Cotarcea era unul dintre cei mai importanti activisti ai PRM, el reusind sa aduca organizatia din Caras-Severin la un nivel superior multor judete. Cotarcea a anuntat ieri ca va candida ca independent, tot in Caras-Severin. NARCISA IORGA Conform unui proiect de lege depus ieri la Camera Deputatilor, Curtea de Conturi va putea dizolva partidele care nu respecta legea Ministrul justitiei, liberalul Valeriu Stoica, a venit ieri la Camera Deputatilor pentru a depune cu mina lui proiectul de lege privind finantarea activitatii partidelor politice si a campaniilor electorale. Dupa cum a declarat Stoica, proiectul prevede inasprirea pedepselor pentru formatiunile politice care incalca legea. Sanctiunile variaza de la amenda (maximum 300 de milioane de lei pina la confiscarea tuturor sumelor de bani folosite cu incalcarea prevederilor legale, raspunderea penala a liderilor partidului in culpa sau dizolvarea respectivului partid politic. In prezent, Curtea de Conturi nu controleaza sursele de finantare de ale partidelor politice. Proiectul lui Stoica prevede obligatia mandatarului financiar al partidului de a depune la Curtea de Conturi un raport detaliat al veniturilor si cheltuielilor electorale validarea mandatelor parlamentare obtinute de partide fiind conditionata de depunerea in termen a acestui raport. De asemenea, proiectul legislativ prevede limitarea cheltuielilor care pot fi efectuate in campania electorala de un partid politic sau candidat independent. In privinta finantarii partidelor politice, aceasta va fi de doua feluri: privata si guvernamentala. Astfel, conform proiectului, finantarea privata ar cuprinde cotizatiile si donatiile. Valeriu Stoica a ridicat plafonul maxim al cotizatiilor platite intr-un an de o persoana de la 50 (cit este in prezent) la 100 de salarii de baza minime brute pe tara. In privinta donatiilor, a fost crescut si plafonul maxim al acestora, de la 100 la 250 de salarii de baza minime pe tara intr-un an, pentru donatia primita de la o persoana fizica, de la 500 la 1.000 de salarii de baza minime pe tara intr-un an, pentru donatia primita de la o persoana juridica si de la 10 la 20 de salarii de baza minime pe tara pentru donatia care, la cererea donatorului, poate ramine confidentiala. Totusi, s-a redus limita maxima a totalului donatiilor confidentiale de la 20 la suta la 15 la suta din totalul donatiilor primite de un partid intr-un an. Valeriu Stoica sustine ca depunerea proiectului in aceasta perioada nu reprezinta un gest electoral. "Stiu ca nu va fi posibila adoptarea lui acum. Nu are un caracter electoral. Reprezinta baza de negocieri pentru perioada postelectorala, alaturi de programul de relansare a economiei de proiectul privind revizuirea Constitutiei si de adoptarea pachetului de reforma in Justitie". TEODORA GEORGESCU Brasovul are un nou prefect Ieri, conducerea PD Brasov l-a desemnat pe Liviu Mateescu in functia de prefect al judetului. Mateescu va lua locul lui Ioan Cristolovean la conducerea Prefecturii Brasov, dupa ce acesta a demisionat simbata pentru a candida la alegerile parlamentare, pe listele PD. Biroul Permanent National al PD trebuia sa decida aseara daca este de acord cu desemnarea lui Liviu Mateescu in functia de prefect al Brasovului. Liviu Mateescu are 33 de ani si a fost ani la rind purtator de cuvint al PD Brasov, pina in luna mai a acestui an cind si-a dat demisia. Presedintele PD Brasov, deputatul Vasile Bran, spune ca reprezentantii partidului l-au ales pe Liviu Mateescu intrucit au incredere ca va reusi sa fie echidistant fata de toate partidele, in perioada campaniei electorale. CAMELIA CSIKI Mugur Isarescu si Milos Zeman au disecat cazul Tepro Cazul Tepro a fost unul dintre subiectele dezbatute de premierul Mugur Isarescu cu omologul sau ceh, Milos Zeman. Aflat in vizita la Praga, Isarescu a abordat acest subiect deoarece Guvernul Romaniei doreste ca situatia de la Tepro, "care este un caz singular", sa nu afecteze relatiile comerciale cu Republica Ceha. Milos Zeman i-a dat asigurari premierului roman ca situatia de la Tepro este "o problema marginala", iar aceasta nu va influenta increderea intre cele doua tari. Situatia emigrarilor ilegale in Cehia a fost un alt subiect al discutiilor. Desi s-a ajuns la concluzia ca fenomenul a fost estompat, "un ofiter de contact al Ministerului de Interne isi va relua locul la Praga pentru a fi puntea de legatura in ceea ce priveste informatia astfel incit sa se reduca si mai mult imigratia", dupa cum a declarat Isarescu. Pina una alta, premierul ceh a declarat ca vor fi create conditii "pentru ca investitorii cehi sa poata participa la dezvoltarea Portului Constanta". Milos Zeman este convins ca "exportatorii cehi, prin deblocarea Dunarii si imbunatatirea infrastructurii rutiere, vor folosi tot mai mult acest port". Pe de alta parte, Mugur Isarescu a declarat ca executivul roman este pregatit sa reia relatiile cu noul guvern iugoslav, pentru a contribui, impreuna, la desfasurarea pactului de stabilitate. (Mediafax) PD are probleme cu listele electorale Scandal la malul marii Democratii si-au stabilit aseara listele parlamentare in cadrul unei sedinte a Biroului Permanent National. Inaintea inceperii acesteia, surse din PD dadeau ca foarte probabila o despartire de vicepresedintele Stelian Dutu si, implicit, de mai multi membri din organizatia pe care acesta o conduce in judetul Constanta. Motivul revoltei constantene il constituie impunerea de la centru a vicepresedintelui Bogdan Niculescu-Duvaz pe listele de deputati. Mai multi membri marcanti ai PD ne-au declarat insa, sub titlu de anonimat, ca Stelian Dutu "exagereaza" persistind in respingerea lui Bogdan Niculescu-Duvaz, intrucit acesta nu este un om lipsit de importanta pe scena politica interna sau externa a PD. Pe de alta parte, presedintele organizatiei Constanta sustinea ieri ca "nu cedeaza nimic". Intrucit ora inceperii sedintei a fost ulterioara inchiderii editiei, nu putem prezenta rezultatul discutiilor. La capitolul previziuni, aseara urmau sa fie anuntati candidatii "surprize-surprize" intre care se numara fostul premier Radu Vasile (in Arges) si presedintele sindicatului Alro Stalina (in Olt). NARCISA IORGA "Mai bine cu noi decit impotriva noastra", PDSR l-a asezat pe Adrian Paunescu pe listele din Dolj Adrian Paunescu a obtinut locul intii pe lista cu candidati pentru Senat a PDSR Dolj. Prim-vicepresedintele PDSR, Adrian Nastase, a declarat ieri, dupa sedinta Biroului Executiv Central al PDSR, ca decizia a fost luata la nivelul central al partidului "si insusita la nivel local". "Adrian Paunescu este o figura controversata, dar este o personalitate a stingii si poate da un mesaj pentru electoratul de stinga. Mai bine sa fie cu noi decit impotriva noastra", a declarat Adrian Nastase. Candidatii lui Iliescu intra la scolarizare La sedinta BExC de ieri s-a mai discutat si despre stadiul pregatirii campaniei electorale. Nastase a aratat ca se doreste corelarea campaniilor prezidentiale si parlamentare pentru uniformizarea mesajului electoral. Conducerea PDSR a stabilit ca de saptamina viitoare sa inceapa un program de pregatire a candidatilor si vizitele in teritoriu. In privinta listelor cu candidati, Adrian Nastase a spus ca ele vor fi finalizate saptamina viitoare si vor fi aprobate de BExC. Tot ieri, BExC a fost informat cu privire la stadiul inscrierii la tribunal a Polului Democrat Social, cu noua sa componenta, PSDR. In prezent, inregistrarea aliantei se afla la Curtea de Apel, unde se judeca o contestatie. LUCIAN PURCAREANU "PNTCD nu se mai face sanatos" Senatorul Petru Juravlea intra in PNT Senatorul PNTCD de Suceava, Petru Juravlea, fost presedinte al organizatiei judetene sucevene, a declarat ieri ca va demisiona din partid si se va inscrie in Partidul National Taranesc. El este nemultumit ca PNTCD "a parasit linia traditionala a partidului" si apreciaza ca partidul care l-a trimis in parlament "nu se mai face sanatos". Mentionind ca in PNT se vor inscrie si alti parlamentari taranisti, pe care Juravlea a evitat sa-i nominalizeze. Mutarea senatorului sucevean este explicabila prin aceea ca el nu a ocupat un loc eligibil pe listele PNTCD Suceava pentru alegerile generale. Mai mult, el a pierdut, in aceasta vara si postul de presedinte al organizatiei judetene. TIBERIU AVRAM Valeriu Stoica condamna PD si PNTCD pentru ca s-au opus modificarilor legislatiei penale Ministrul justitiei, Valeriu Stoica, condamna PNTCD si PD pentru faptul ca s-au impotrivit, mai bine de doi ani, adoptarii modificarilor la legislatia penala - modificari care ar fi dus la inasprirea pedepselor. In calitate de ministru al justitiei, Stoica a calificat drept "total de neinteles" atitudinea celor doua partide care, in momentul in care acest proiect de modificare le-a fost inaintat, "o jumatate de an nu au adus obiectii, dupa care s-au opus modificarilor". Stoica a reamintit ca pentru reformarea justitiei a initiat, de mai bine de doi ani, "pachetul" de legi de reformare a institutiei pe care o conduce, iar cind acesta a cazut in Camera Deputatilor a recurs "la un act disperat", cerind adoptarea lui prin asumarea raspunderii de catre guvern. In privinta contrelor, Valeriu Stoica a nominalizat "campionul incoerentelor": grupul parlamentar al PNTCD din Senat, "acum, in prag de alegeri, autodizolvat". Cit priveste afirmatiile liderului PD, Petre Roman, potrivit carora liderul liberal a "actionat" tirziu in privinta promovarii "pachetului Stoica", ministrul justitiei spune ca Roman recurge, in cel mai bun caz, la acte de demagogie, "sau rea credinta". Si aceasta deoarece, in calitate de presedinte al Senatului, Roman stia de incercarea de a promova "pachetul Stoica" pe calea procedurilor parlamentare. "Reactia partidelor din coalitia guvernamentala este paguboasa, de natura sa prejudicieze interesele Romaniei. Comisia Europeana si-a exprimat nemultumirile in Raportul pentru Romania. Lipsa reformei in legislatia penala poate pune in pericol aderarea la UE", a declarat Stoica, respingind acuzatiile de politizare a justitiei. "Ca ministru al justitiei, in acesti patru ani nu am cerut demararea proceselor pe criterii politice, iar daca un astfel de proces s-a pornit, nu am intervenit sa-l impiedic. Nu au nici o baza reala acuzele ca ministrul justitiei se afla in spatele unor astfel de procese", spune Stoica acum, aproape de finalul mandatului. Toate aceste "marturisiri" ale ministrului justitiei au fost prilejuite de prezentarea bilantului activitatii sale de patru ani in fruntea acestui minister. Valeriu Stoica a multumit, in final, presei: "Pentru toate realizarile, multumesc mass-media. De nerealizari, nu presa este vinovata, ci eu!". CRISTINA SOFRONIE 