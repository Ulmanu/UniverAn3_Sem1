 La o arestare! ______________________________________________________________________ Nici calcat de elefant, centimetru cu centimetru, nu voi crede ca oamenii care au raspuns de privatizari in Romania au fost sau sint niste sfinti. Si nu vor fi niciodata! Natura mama e pacatoasa. A fost si este pacatoasa si in Germania, si in Cehia. Si in aceste tari, cind s-au vindut proprietatile statului socialist, au fost destui care au ajuns dupa gratii. In Romania n-a prea "poposit" nimeni acolo, in ciuda faptului ca "vinzarile" au fost de-a dreptul grosolane. Cind se vinde ceva ce nu este in proprietatea celui care pretaluieste, se "aranjeaza" cumva negocierea. Mai mult sau mai putin. Mai cu nerusinare sau mai cu perdea. Singura menita sa limiteze abuzul ramine totusi legea. In acesti zece ani s-au facut mii de privatizari. In actele multora nu este loc nici de-o virgula, nici de un paragraf in plus. Si nici o lege nu mai poate "agata" nimic. Asta nu inseamna insa ca ele sint curate cu adevarat. Sint doar legale, fara a fi morale. Nu mai ramine decit Cel de Sus care, atunci cind va face dreptate, sa o imparta cum trebuie. Sa revenim insa la privatizarile care au totusi "capete" de care mecanismele legii se pot prevala. Stiu din presa ca in "Scandalul CICO" erau multe lucruri dubioase. Oricit s-a scris despre asta, FPS-ul de atunci n-a raspuns convingator. S-ar putea ca arestarile de ieri ale unor fosti directori in FPS sa reprezinte o incercare de a face lumina si de a-i sanctiona pe vinovati. In acelasi timp, s-ar putea sa avem de-a face si cu o razbunare politica. Pina in momentul in care vom cunoaste mai multe detalii, este dificil de emis o parere fara riscul de a gresi. Dar, pentru a nu avea sentimentul ca e vorba despre un decont politic, ar trebui sa vedem o atitudine similara si in alte cazuri de privatizare, si fata de alti functionari. Emil Dima a fost unul dintre cei care au vindut mult la FPS. N-a facut nici o greseala, nici o ilegalitate! A si fost recompensat cu postul de parlamentar in legislatura trecuta. Sorin Dimitriu, atit de des pus si el sub semnul intrebarii, a devenit liberal si a fost uitat, cu tot cu privatizarile sale celebre. Arestarea celor trei poate fi si un spectacol convingator. PDSR a promis ca va cerceta, iata, a cercetat si, in consecinta, legea este aplicata, fraudele sanctionate, promisiunile indeplinite! Punct ochit, punct lovit! Suna a dreptate tip Bebe Ivanovici! In acelasi timp, n-as vrea sa se inteleaga ca as fi partizanul sanctionarii ilegalitatilor comise in privatizare doar sub o singura guvernare. Nici n-as putea sa spun, in procente, in care dintre ele au fost mai multe incalcari ale legii. Dar nici ca ar trebui sa continuam tot asa, din moment ce si unii, si altii au procedat cam in acelasi fel. Nici cautarea de tapi ispasitori nu mi se pare eficienta. Nici arestarile nu tin loc de privatizare corecta. Pot eventual s-o mai dreaga nitel. Cu tot riscul de a nu avea de-a face cu adevaratii vinovati, retinerile de ieri pot induce cel putin o inhibitie. Cei care vor reprezenta statul in timpul negocierilor se vor gindi de doua ori inainte de a semna ceva. Vor face scurta la mina inainte de a da cu pixul pe aberatii si vor chema nu doi juristi, ci patru, plus inca patru avocati si doi consilieri. Contractele vor fi mult mai bine intocmite. Vor fi de-a dreptul beton. Cu siguranta insa nu vor fi mult mai cinstite! [5][pl.dll?rid=expresro] _________________________________________________________________ 