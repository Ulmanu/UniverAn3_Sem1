 La Salonul Auto de la Detroit, Jeepuri suparate pentru inalta societate Cele mai mari companii producatoare de autovehicule din lume au prezentat in avanpremiera, la Detroit, cele mai noi creatii in domeniu, care vor putea fi admirate incepind de simbata si de marele public. Ziaristii auto prezenti la eveniment au constatat ca atit la masinile "mileniului III" ce vor intra curind in fabricatie de serie, cit si la prototipuri, constructorii americani, europeni si japonezi au dat o atentie sporita acelorasi doi factori importanti: securitatea vehiculului si cea a mediului. Grupul germano-american "Daimler-Chrysler" a prezentat marti, in cadrul unei conferinte de presa, prototipul Crossfire Coupe, o limuzina "de proportii europene, facuta in stil american", cu care spera sa cucereasca piata europeana. In parteneriat cu concernul nipon "Mitsubishi", "Daimler-Chrysler" a expus si noul model Smart, care, desi a pastrat dimensiunile mici ale versiunilor anterioare, are acum patru locuri si o caroserie mai stilizata. "Dodge" s-a orientat exclusiv catre piata americana, cu vehiculul Super8 Hemi, care ofera o vedere panoramica atit pentru sofer, cit si pentru pasagerii din spate, ale caror locuri sint mai inalte decit la oricare alt autoturism. "Ford" a venit cu un prototip botezat "EX", un vehicul cu tractiune integrala pentru doua persoane, menit a impune noi standarde in ce priveste securitatea si confortul personal. Desi intimpina dificultati serioase dupa retragerea "BMW", constructorul britanic "Land Rover" a tinut sa demonstreze ca are inca potential, prezentind modelul Kalahari, urmasul lui Freelander, care va fi lansat si pe piata americana spre finele acestui an. Tot din Europa, "Audi" a expus un prototip botezat Steppenwolf, care poate face fata celor mai dure terenuri in conditii extreme si care dezvolta viteze net superioare fata de vehiculele din clasa "tot-teren". Un alt eveniment important al Salonului Auto de la Detroit l-a constituit parteneriatul incheiat intre gigantul american "General Motors" si concernul nipon "Toyota", care are ca scop producerea autoturismului Pontiac Vibe (conceptie americana, manufactura japoneza). Filiala americana a firmei "Honda" a expus cel mai nou prototip al sau, Model X, despre care a anuntat ca are intentia foarte serioasa de a-l produce in serie, aproape exclusiv pentru tineri cu virste cuprinse intre 20 si 25 de ani, amatori sau practicanti de sport. CONSTANTIN VLAD Concernul lui Bill Gates si o fabrica de mobila din SUA au lansat "Explorer", fotoliul care navigheaza pe Internet Compania americana producatoare de mobilier de lux "La-Z-Boy" si concernul informatic "Microsoft" au lansat oficial un fotoliu demn de era Internetului, care se poate conecta la calculator si care este echipat cu tot ce este necesar pentru a permite utilizatorului sa navigheze in retea si sa vada rezultatele pe un ecran TV. Botezat "Explorer", fotoliul este dotat cu un receptor WebTV (Microsoft), tastatura fara fir si are asigurate, la cumparare, doua luni de servicii gratuite, adica acces Internet, e-mail si un pachet de programe TV interactive. "Am dezvoltat cea mai avansata piesa de mobilier din cite exista si am creat o cale pentru oricare consumator de a se simti confortabil cu televiziunea interactiva, cu mesageria electronica (e-mail) si cu Internetul", a declarat Kevin Wixted, directorul de marketing al firmei "La-Z-Boy". VLADIMIR BALABAN Cintareata Britney Spears conduce autoritar in Topul prostului gust vestimentar pe anul 2000 Printesa muzicii pop, Britney Spears, a fost desemnata drept cea mai prost imbracata vedeta a anului 2000 de catre unul dintre specialistii americani in moda, Blackwell, care a intocmit un clasament pe aceasta tema, transmite Reuters. Cu o singura exceptie notabila, Jennifer Lopez, unele dintre cele mai "la moda" celebritati au fost ridiculizate de Blackwell, care intocmeste anual lista celor mai prost imbracate vedete. Britney Spears, superstarul de 18 ani al muzicii pop, s-a situat in fruntea acestei liste, unde a "sarit" de pe locul sase, pe care il ocupase anul trecut. Facind aluzie la titlul albumului "Oops! I did it Again" (Oops! Am facut-o din nou), Blackwell a spus ironic: "Oops! A facut-o din nou". Pe locul zece in topul "sorcovelor" a fost plasata Katherine Harris, secretarul de stat al Floridei, cea care a refuzat renumararea manuala a voturilor in acest stat si a inlesnit astfel victoria republicanului George W. Bush in alegerile prezidentiale. Alta senzatie a muzicii pop, Christina Aguilera, s-a situat pe locul sase in topul prostului gust si a primit sfatul sa invete de la cintareata Bjork, care se afla pe locul trei si care, potrivit parerii lui Blackwell, ar trebui sa fie poreclita "Alice in tara gafelor vestimentare". Ultima aparitie a Madonnei, pe post de vacarita, in noul videoclip nu a trecut neobservata. Blackwell a spus scurt si cuprinzator: "Kitsch, kitsch, kitsch". Actrita britanica Elisabeth Hurley, care a aparut intr-o rochie prinsa pe corp doar de ace de siguranta, a "cistigat" locul cinci si sfatul: "Cumpara-ti ceva de imbracat". Actrita Angelina Jolie, care a cistigat Oscarul, s-a situat pe locul doi, cintareata Courtney Love, pe opt, iar Mariah Carey, pe locul noua. ISABELLA ALEXANDRESCU "The New York Times" si "Corriere della Sera" comenteaza situatia celor 9.000 de copii romani infectati cu virusul HIV SIDA, un blestem in fata caruia Romania a capitulat Multi dintre cei 9.000 de copii din Romania bolnavi de SIDA vor muri, daca preturile mari la medicamente ramin neschimbate, au relatat cu ingrijorare, in ultimele zile, marile cotidiane din lume. Prestigiosul ziar italian "Corriere dela Serra" a publicat un amplu articol despre situatia tragica a copiilor romani infectati cu HIV, victime ale neglijentei in timpul regimului Ceausescu si, in prezent, ale saraciei perioadei de tranzitie. In articol se aminteste ca, in anii '80, erau interzise metodele contraceptive si chiar si testul de depistare a maladiei SIDA. Ingrozitoarea boala era privita ca o boala a Occidentului depravat, a homosexualilor. In prezent, la diferenta de 20 de ani, numarul copiilor infectati cu HIV in Romania este de 9.000, si prea putini sint cei care isi amintesc de si carora le pasa de acestia. Actiunile pentru a-i ajuta constau in elaborarea de proiecte si in initiative umanitare si publicitare. Dar costul medicamentelor ramine la fel de ridicat, fondurile sint aproape inexistente, in timp ce numarul bolnavilor creste. "Au avut ghinionul sa traiasca la Bucuresti" Pentru copiii romani bolnavi deja sau doar contaminati, nu mai este insa timp. Mor pe zi ce trece, din ce in ce mai repede, ucisi de maladie, din cauza lipsei de tratament, tocmai intr-o perioada in care stiinta pare sa fi gasit modalitati de incetinire a evolutiei bolii si de prelungire a vietii. Din 1985 pina in prezent, au murit 2.300. Medici si voluntari au prea putin sa le ofere: banii si medicamentele sint pe terminate. "Daca ar trai in Statele Unite, cei 400 de copii bolnavi din spitalul meu ar fi toti in tratament constant cu ultimele noutati in materie de medicamentatie. Dar au avut ghinionul sa traiasca la Bucuresti, iar banii nu ajung decit pentru 120 dintre ei", a declarat pentru "New York Times" medicul roman Dan Duiculescu, citat si de publicatia italiana. Cocteilul de medicamente anti-SIDA dat copiilor bolnavi in 1997 a redus mult numarul mortilor: in spitalul doctorului Duiculescu au murit 66 in 1998, in urmatorul, 19, iar in 2000, 18. Dar fiecare copil bolnav costa 450 de milioane de lei pe an - in medicamente si teste. Sume enorme pentru o tara din ce in ce mai saraca, in care fondurile pentru sanatate scad in fiecare an si unde o treime din cele 23 de milioane de locuitori traiesc cu un dolar pe zi. Jumatate din copiii bolnavi de SIDA ai Europei se afla in Romania Romania este tara cu cel mai mare procentaj de copii bolnavi din Europa, jumatate din totalul copiilor infectati cu HIV de pe continent traind aici. Mare parte din ei au intre 9 si 13 ani. Au fost infectati prin transfuzii, in anii '80, cind in Romania era folosita aceasta metoda nu doar din motive medicale, dar si pentru "recuperarea" anemicilor si subnutritilor. La mijlocul anilor '-80, au fost contaminate cu HIV in special rezervele de singe din orasele portuare Galati, Constanta si Giurgiu. In anii Ô90, lumea afla despre micii bolnavi si despre ingrozitoarele conditii de viata ale acestora. Scandalul izbucnit a facut sa soseasca in Romania ajutoare, care insa s-au terminat repede. Noile terapii au facut sa renasca speranta, dar sa creasca si costurile. Cele cinci companii farmaceutice care opereaza in Romania, solicitate de mai multe ori, au creat un program experimental, fara a beneficia de absolut nici o reducere de preturi. In Romania, brevetele sint "sacre". Ministrul sanatatii a ajuns recent la un acord cu companiile farmaceutice, mentinindu-le exclusivitatea in materie de medicamente si control al preturilor, se aminteste in incheierea articolului din "Corriere della Sera". Prea saraci pentru a trai Tratamentul unui copil costa 20.000 dolari anual, intr-o tara in care o treime din locuitori traieste cu un dolar pe zi. In Romania, exista cinci mari companii farmaceutice, care au exclusivitate de vinzare a medicamentelor anti-SIDA, boala care s-a dovedit o mina de aur pentru industriile farmaceutice, medicamentele fiind protejate prin patent international. Exista tari, cum ar fi Brazilia, India, Thailanda, unde preturile la medicamente au scazut foarte mult. Prin modificarea legislatiei privitoare la brevetele de medicamente, industria farmaceutica locale poate produce medicamente anti-SIDA. In Romania se pare insa ca acest lucru nu este posibil. Directorul Agentiei Nationale a Medicamentului, conf. dr. Ioan Fulga, ne-a declarat: "Romania este semnatara a conventiilor internationale privind dreptul de autor asupra medicamentelor,deci nu putem produce la noi medicamente care sa contina substantele anti-SIDA descoperite in lume. Oricare astfel de substanta este protejata prin patent, pentru un timp limitat, de cel putin 10 ani de la aparitia pe piata. Un medicament produs la noi ar fi, evident, mai ieftin decit cele importate, dar nu putem modifica legislatia. Companiile straine investesc in cercetare cam 20 % din profit, scot pe piata medicamentul, cu atit mai scump cu cit este mai eficient. Dupa ce trece perioada de patentare, substantele generice pot fi folosite de oricine la producerea medicamentelor. Apar astfel medicamente la fel de eficiente ca cel originar, dar la preturi de 10-20 ori mai mici". ISABELLA ALEXANDRESCU SORIN CEHAN Pentru ca incalzirea globala a diminuat circulatia maselor de aer umed in regiunea Mediteranei, Balcanii devin zona desertica! Iarna "agresiva" care a lovit Europa si Asia centrala si orientala, cu temperaturi negative-record si inundatii nu rezolva problema acuta a secetei, una dintre cele mai grave din ultimele decenii, care creeaza mari probleme in sud-estul Europei, transmite AFP. Cele mai afectate sint Romania si Republica Moldova, care nu s-au mai confruntat cu o asemenea seceta de mai bine de jumatate de secol. Bulgarii, in loc sa aiba parte de nameti, sint nevoiti sa rationalizeze apa potabila, iar in Turcia lacurile de acumulare sint practic secate. Meteorologii constata de citiva ani diminuarea circulatiei maselor de aer umed in Mediterana, fara a fi in stare sa explice fenomenul. Cicloanele, masele de aer umed care circula in mod normal in nordul Italiei si nordul Marii Mediterane, sint cele aduceau majoritatea precipitatiilor in zona Balcanilor, unde clima este infuentata in buna masura si de circulatia atmosferica dinspre Siberia. In ultimii ani insa, circulatia maselor de aer umed s-a diminuat in zona nordului Mediteranei, declara Veseli Alexandrov, cercetator bulgar care lucreaza in cadrul Institutului meteorologic al Universitatii de Stiite Agricole din Viena. Cercetatorul bulgar ca diminuarea circulatiei fronturilor atmosferice ciclonice in zona Mediteranei poate fi pusa in legatura cu modificarile climatice mondiale si, implicit, cu incalzirea globala. Nimeni nu poate oferi o explicatie stiintifica riguroasa pentru aceste modificari, a adaugat cercetatorul bulgar. Statele din regiune resimt socul schimbarii climatice In Moldova, din cauza lipsei de precipitatii, recoltele de griu au scazut in 2000 cu 5 la suta fata de 1999. La Chisinau, piinea se gaseste greu, iar pretul la acest produs s-a dublat. In consecinta, autoritatile au interzis exporturile de griu, pierderile provocate de seceta ridicindu-se la 15 milioane de dolari. In Romania, accentuarea secetei ar putea determina rationalizarea apei si a curentului electric, mai multe lacuri de acumulare fiind practic secate. Seceta a antrenat pierderi de 250 de milioane de dolari in agricultura, pe anul 2000. Bulgaria inca asteapta zapada, care aparea, in mod obisnuit, in luna noiembrie. O cincime din localitatile bulgare au fost atinse de rationalizarea apei. Aceasta tara este singura din regiune care a fost obligata deja sa impuna rationalizarea apei, din cauza infrastructurilor insuficiente - nu are baraje si 60.000 de kilometri de canalizare trebuie inlocuiti. Lipsa apei a fost insa semnalata peste tot in zona de nord a Mediteranei. La Atena, precipitatiile in 2000 au inregistrat cel mai scazut nivel din ultimii sase ani. In Turcia, barajul hidroelectric de la Keban, pe Eufrat, al doilea producator de electricitate din tara, a trebuit sa se inchida in aceasta saptamina, din cauza ca nu exista suficienta apa pentru a face turbinele sa se invirta. Bombardamentele NATO, explicatia bulgareasca pentru seceta din Balcani Cotidianul bulgaresc "24 Ceasa" citeaza declaratiile profesorului Rumen Vodenicearov, doctor in chimie, potrivit carora utilizarea de catre NATO a munitiei cu uraniu saracit in campaniile din fosta Iugoslavie ar fi produs o gaura in stratul de ozon de deasupra Balcanilor. Acest fenomen s-ar afla la originea schimbarilor climatice, in special a secetei deosebit de grave inregistrate in ultimul timp in Balcani si va fi principala cauza a cresterii in viitor a numarului de cazuri de cancer de piele, sustine el. De altfel, asa-numitul sindrom al Balcanilor a facut deja 400 de victime in rindul persoanelor care s-au aflat la Sarajevo in perioada 1994-1995, cind NATO a folosit in Bosnia munitie cu uraniu saracit. ISABELLA ALEXANDRESCU CAMELIA MUNTEAN Munitia cu uraniu, imprastiata in toata Europa Proiectile cu uraniu, utilizate in Germania Munitie cu uraniu saracit a fost folosita si in timpul exercitiilor la baza americana Grafenwoehr din Germania, afirma o asociatie pentru protectia mediului din aceasta tara. Asociatia sustine ca isi bazeaza acuzatia pe marturia a doi militari care si-au desfasurat activitatea la aceasta baza, unul american si celalalt german. Afirmatia lor este insa contrazisa de un purtator de cuvint al fortelor americane in Europa, potrivit caruia armata americana nu a folosit niciodata munitie cu uraniu saracit in timpul exercitiilor din Germania. Un ofiter german a declarat insa ca "americanii si germanii au tras cu astfel de munitie" si ca armele aflate in aceasta baza sint echipate pentru a folosi aceasta munitie. (C.M.) Munitie radioactiva linga Sarajevo Soldatii germani participanti la operatiunile internationale de mentinere a pacii in Bosnia au anuntat ieri ca au descoperit, in apropiere de Sarajevo, proiectile lansate de NATO in 1995, care prezinta o radioactivitate crescuta, dar nu au putut confirma prezenta uraniului saracit in aceste munitii. O unitate a contingentului german din cadrul SFOR a efectuat marti teste in apropierea unei cutii cu munitii ce continea 150 de obuze, descoperita in curtea unei foste fabrici de armament din Hadzici, localitate aflata la 20 de kilometri est de Sarajevo, a declarat un ofiter german, care a preferat sa vorbeasca sub acoperirea anonimatului. "A fost semnalata o anumita crestere a nivelului radiatiilor pe o arie de 50 de centimetri in jurul acesteia", a mai spus reprezentantul german, precizind ca, "desi nivelul inregistrat nu este periculos, zona a fost izolata". Potrivit informatiilor aparute in presa locala, cutia descoperita de soldatii germani continea obuze de calibru 30 de mm, ramase de la sfirsitul razboiului printre ruinele fostei uzine, tinta a NATO in 1995. (D.B.) Numarul cazurilor de cancer s-a dublat in Bosnia Ministrul sirb-bosniac al sanatatii, Zeljko Rodici, a confirmat marti ca numarul cazurilor de cancer inregistrate in rindul comunitatii sirbe din Bosnia a crescut, dar a precizat ca nu exista legaturi clare intre acest fapt si folosirea munitiei cu uraniu saracit. El a adaugat ca ministerul sau nu dispune de nici un studiu oficial in ceea ce priveste pericolul pe care ar putea sa-l prezinte pentru sanatate acest tip de munitie, folosit de NATO in timpul conflictului din Bosnia. Un medic din Bratunac a declarat ca rata mortalitatii din cauza cancerului in aceasta localitate este dubla fata de restul teritoriului. NATO instituie o comisie speciala NATO va infiinta o comisie speciala insarcinata cu analizarea eventualelor efecte asupra sanatatii soldatilor sai in urma utilizarii uraniului saracit in timpul razboaielor din Bosnia si Kosovo, a anuntat ieri secretarul general al Aliantei, George Robertson, citat de AFP. El a precizat ca aceasta comisie va avea inclusi in rindurile sale si reprezentanti ai SFOR si KFOR, misiunile de pace NATO din Bosnia si Kosovo. "Vom face totul pentru a fi siguri ca informatiile adecvate vor fi cunoscute", a declarat Robertson, asigurind ca NATO nu are "nimic de ascuns". Desi a sustinut in continuare ca munitia cu uraniu saracit prezinta riscuri minime, Robertson a pledat pentru declansarea unui plan de actiune in vederea protejarii sanatatii soldatilor NATO. Pe linga infiintarea comisiei de analiza, planul va include un set de informatii suplimentare in privinta efectelor munitiei cu uraniu saracit, cooperarea NATO cu organizatiile internationale si coordonarea cercetarilor. In acelasi timp, responsabili ai echipei de experti ai Programului Natiunilor Unite pentru Mediu (PNUE), insarcinati sa constate eventuala radioactivitate produsa de bombele NATO in Kosovo, au criticat Alianta pentru lipsa de colaborare. Pekka Haavisto, conducatorul echipei, a declarat ca PNUE nu a obtinut decit in vara anului 2000 informatiile pe care le-a cerut NATO cu un an in urma, legate de zonele in care a fost folosita munitia cu uraniu saracit. (C.M.) Secretarul de stat al SUA a ordonat incetarea isteriei generate de "sindromul Balcanilor" Secretarul de stat american Madeleine Albright a avertizat marti seara, la Washington, despre pericolul declansarii unei "isterii" legate de folosirea munitiei cu uraniu saracit de catre trupele NATO in timpul bombardamentelor din Kosovo, din primavara anului 1999, transmite Reuters. "Din punct de vedere stiintific nu exista nici o dovada ca folosirea uraniului saracit in componenta munitiei de razboi ar putea avea efecte negative asupra sanatatii umane", a precizat Madeleine Albright, adaugind ca faptele trebuie analizate "fara emotie sau isterie". La rindul sau, ministrul american al apararii, William Cohen, a declarat, in cadrul unei conferinte de presa, ca nu exista pina in prezent vreun element care sa demonstreze existenta unei legaturi intre folosirea uraniului saracit si cazurile de leucemie inregistrate in rindul soldatilor europeni care au participat la misiunile NATO din Kosovo si din Bosnia. Cohen a mai afirmat ca Statele Unite si-au informat, inca din 1999, aliatii din cadrul NATO cu care au efectuat bombardamentele din fosta Iugoslavie despre masurile de protectie care trebuiau luate de militarii lor pentru a evita eventualele efecte asupra sanatatii pe care le-ar putea avea folosirea munitiei cu uraniu saracit.(L.C.) Povesti orientale cu belele conjugale Leapsa cu final la altar Un indian, membru al unei secte hinduse care ii obliga pe credinciosi sa se insoare cu femeile nemaritate ale caror miini le-au atins, s-a casatorit pentru a doua oara marti, la Kalahndi, India, in prezenta primei sotii, Cvhaya. Kunu Naik, din secta hindusa Pandra Mali Samaj, a fost nevoit sa se insoare cu tinara Asmati dupa ce a comis sacrilegiul de a-i atinge miinile. Nunta in trei Un malaezian in virsta de 41 de ani s-a casatorit cu doua tinere in cursul aceleiasi ceremonii, deoarece s-a indragostit de amindoua in acelasi timp, relateaza presa locala, citata de AFP. Abdul Muin s-a casatorit cu Suhaida Saad, 23 de ani, si cu Rohaya Romli, 25 de ani, miercuri, in cadrul unei ceremonii la care au asistat peste 4.000 de persoane. El le conducea in fiecare zi in drum spre serviciu si s-a indragostit rapid de amindoua. "Le-am promis sa locuiesc cu amindoua pe rind si m-am angajat sa-mi impart dragostea in doua parti egale", a declarat fericitul ginere. Abdul Muin si cele doua neveste traiesc actualmente impreuna sub acelasi acoperis, insa Rohaya urmeaza sa se instaleze intr-o alta casa. Tatal lui Abdul, Hamid Hussein, a fost initial socat de acest triunghi conjugal, insa a acceptat in cele din urma situatia, dupa ce fiul i-a promis ca va fi credincios ambelor neveste. Bizara casatorie este perfect legala, deoarece Abdul este de religie musulmana, ceea ce ii permite sa aibe mai multe neveste. Castrare din razbunare O nevasta inselata din Hong Kong, innebunita de ideea ca sotul ei are o amanta, a pus mina pe cutit si i-a taiat barbatului testiculul drept, relateaza presa locala, citata de AFP. Femeia, identificata sub numele Leung si avind 56 de ani, a fost retinuta de politie la scurt timp dupa consumarea incidentului. Victima, in virsta de 57 de ani, a ramas fara un testicul si s-a ales si cu o rana la cap dupa incaierarea cu sotia dezlantuita, fiind in prezent intr-o situatie stabila la spital. Lupta conjugala s-a mai soldat, din nefericire, si cu ranirea usoara a fiului celor doi. LIVIA CIMPOERU Flash Valul de frig din Siberia a batut toate recordurile Un val de frig record, nemaiintilnit de 50 de ani, a lovit Siberia, cu temperaturi inferioare nivelului de minus 50 de grade Celsius, pe o arie extinsa, de la Habarovsk, in Extremul Orient rus, pina la Novosibirsk, in Siberia occidentala, transmite AFP. Strazile din orase au fost invaluite intr-o ceata densa, combinata cu lapovita, care i-a obligat pe soferi sa circule cu farurile aprinse si ziua. In citeva secunde oamenii care ies din casa fac chiciura la gura si la nas, sint pe jumatate sufocati de aerul taios si inghetat, respira cu grija. Temperatura obisnuita pentru aceasta vreme este, in zona orasului Irkutk, de minus 20 pina la minus 30 de grade Celsius. Autoritatile au prelungit in acest an vacanta de iarna, din cauza temperaturilor de minus 50 de grade, pina pe 15 ianuarie, recomandind parintilor sa ii tina pe copii in case si sa nu iasa nici ei pe strazi decit in cazuri de urgenta. La spitalul Kirov, din Irkutk, au fost ingrijite in ultimele zile zeci de persoane suferind de degeraturi, dintre care 17 in stare grava, iar chirurgii sint nevoiti sa practice zilnic amputari. Instalatiile retelei de incalzire centrala din multe imobile nu au avut capacitatea de a asigura o temperatura mai mare de 12 grade Celsius in apartamente si au fost anuntate multiple avarii pe conductele de incalzire urbana. (I.A.) Fosta presedinta a sirbilor din Bosnia, inculpata pentru genocid Fostul presedinte sirb bosniac, Biljana Plavsici, care s-a predat marti autoritatilor de la Haga, a fost inculpata de catre Tribunalul Penal International (TPI) pentru genocid si crime impotriva umanitatii, a anuntat TPI, citat de France Presse. "Plavsici, ce face obiectul unui act de acuzare tinut secret pina in prezent, s-a predat TPI", a anuntat purtatorul de cuvint al tribunalului, in prezenta procurorului TPI, Carla del Ponte. Fostul presedinte sirb, care facea parte din lista secreta a acuzatilor, este prima femeie care a fost inculpata pentru crime de razboi comise in perioada 1991-1992. Potrivit actului de acuzare, confirmat pe 7 aprilie 2000, ea a "comis crime in complicitate cu Momcilo Krajisnik", a precizat Carla del Ponte. Ea a precizat ca intentioneaza sa deschida un proces comun pentru cei doi lideri sirbi bosniaci, care se numara printre apropiatii liderului politic, Radovan Karadjici, si el inculpat de TPI. (C.M.) Arca lui Mao China a lansat ieri un modul spatial fara echipaj uman, dar avind la bord mai multe animale si microorganisme, aceasta fiind prima faza a unui ambitios program spatial care are ca scop trimiterea in spatiu a primului cosmonaut chinez, relateaza AFP. Agentia oficiala de presa din China a anuntat ca modulul, numit Shenzhou II, a fost lansat cu succes de la Jiuquan, nord-vestul Chinei, cu ajutorul unei rachete, la zece minute de la lansare acesta inscriindu-se pe orbita. Modulul va reveni pe Pamint in citeva zile, animalele si culturile microbiene aflate in el urmind a fi supuse testelor stiintifice, aceasta fiind o premiera pentru China.(C.M.) Leafa de ciine: 700 de dolari pe saptamina! Functionarii din Rio de Janeiro s-au luat la harta cu noua administratie a orasului, dupa de primaria a facut public numele ultimului angajat, un ciine din rasa Ciobanesc german, pe nume Doca, relateaza Reuters. Dulaul va avea un program de sase ore pe zi, lucrind in subordinea directorului pentru drepturile animalelor, Maria Lucia Frota, pe care o va insoti in misiunile de investigare a acuzatiilor privind exercitarea unor abuzuri asupra animalelor. Pe statul de plata, Doca figureaza cu un salariu bunicel, de 700 de dolari pe saptamina, care urmeaza sa fie inminat dresorului si veterinarului sau. Decizia primariei i-a infuriat pe multi functionari, care se simt jigniti ca au fost pusi pe acelasi plan cu un ciine. Maria Lucia Frota spune insa ca Doca va deveni un fel de mascota a primariei si o va ajuta sa "adulmece" probele in cazurile de abuz asupra animalelor. Deloc tulburata de protestele subordonatilor sai, directoarea spera sa angajeze pe viitor inca un functionar canin, care sa lucreze in ture cu Doca. (L.C.) 