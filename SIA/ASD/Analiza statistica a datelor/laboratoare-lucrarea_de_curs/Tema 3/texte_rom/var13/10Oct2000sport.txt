 Ion Tiriac ii face cadou Nadiei Comaneci un Mercedes Marea sportiva a marturisit ca, in prezent, cistiga in doua zile echivalentul unui premiu acordat de Romania pentru o medalie olimpica de aur la Sydney Premiul consta in 30 000 de dolari, 300 de milioane de lei, un Ford Mondeo si 500 metri patrati de teren la Corbeanca In momentele critice pe care le-a traversat la Sydney, echipa nationala de gimnastica a Romaniei a fost sustinuta si de Nadia Comaneci. Fosta mare campioana le-a ridicat moralul fetelor, a dat interviuri si a pledat pentru nevinovatia Andreei Raducan. Intoarsa in Oklahoma, Nadia a avut parte de o surpriza placuta. Ion Tiriac a sunat-o si i-a multumit pentru sprijinul ei, anuntind-o ca intentioneaza sa-i trimita in dar un Mercedes ultimul tip. Masina va fi facuta pe comanda, iar presedintele COR asteapta doar ca Nadia sa se hotarasca asupra culorii. In ceea ce priveste premiile acordate sportivilor romani medaliati, Nadia s-a declarat fericita ca, in sfirsit, munca acestora e rasplatita cum se cuvine, dar a marturisit ca nu-i invidiaza pentru faptul ca ea nu a prins aceste vremuri. "Eu cistig acum in doua zile cit au cistigat ei la Sydney pentru o munca de 4 ani", a argumentat Nadia. ELENA POPA Conform ghicitoarelor in cafea, Laurentiu Rosu va fi tatal a trei copii Dupa cinci ani de casnicie, Monica si Laurentiu Rosu au decis ca e timpul sa aiba copii. Vestea cea buna a picat cu citeva zile in urma, cind Mona a aflat de la ginecologul ei ca este insarcinata in doua luni. De atunci, sotii Rosu nu reusesc deloc sa cada de acord asupra unui aspect esential: "Trebuie sa fie baiat!", spune Laur. "Pentru ca vreau sa-l fac fotbalist". "Ba, fetita! Pentru ca vreau s-o fac balerina", replica Mona. Astfel, cei doi abia asteapta luna a patra a sarcinii pentru a face prima ecografie care le poate dezvalui sexul copilului. "As vrea sa am trei copii, doua fetite si un baietel", marturiseste Monica. "Dar cred ca Laurentiu va avea cistig de cauza. Presimt ca el va avea noroc primul pentru ca toate prietenele mele care mi-au ghicit in cafea, in carti sau in inel mi-au spus ca voi avea trei copii, doi baieti si o fetita", crede Mona. ELENA POPA Un membru in Comitetul Executiv al FRF, gasit vinovat intr-un scandal cu prostituate Gheorghe Stefan a fost suspendat un an de UEFA, dar nu-i pasa! Dupa partida din Cupa Intertoto, Ceahlaul - Austria Viena, observatorul a facut un raport la UEFA in care a denuntat ca Florin Chivulete, cel care s-a ocupat de primirea si cazarea brigazii de arbitri, ar fi oferit francezilor si serviciile unor prostituate autohtone. In baza acestui raport, UEFA a suspendat clubul Ceahlaul cinci ani din toate competitiile europene, iar pe Florin Chivulete, arbitru international, un an. Mai grav este ca direct responsabil a fost gasit si Gheorghe Stefan, presedintele clubului moldav, suspendat la rindul lui un an. Gheorghe Stefan este membru al Comitetului Executiv al FRF. Incriminatii vor face apel, dar pina atunci obrazul fotbalului romanesc a mai fost murdarit o data. Intereseaza pe Mircea Sandu, presedintele federatiei, ca Stefan spune ca nu-i pasa!? OCTAVIAN TOPA Apel la UEFA Presedintele Ceahlaului Piatra Neamt, Gheorghe Stefan, a decis sa faca apel la decizia UEFA de a suspenda pe timp de cinci ani din cupele europene echipa moldoveana. Pentru aceasta, gruparea "galben-negrilor" va plati o taxa in valoare de 1000 de franci elvetieni (circa 600 de dolari). "Pinalti" nu va face apel si la decizia de suspendare care il vizeaza pe el: "Oricum, nu cred ca in urmatorul an vom mai participa in vreo competitie europeana. Dar nu vreau ca echipa sa fie privata de o astfel de participare in anii urmatori". ANDREI BESUTIU Altmayer, in locul lui Chivulete pe lista arbitrilor FIFA Sorin Altmayer are mari sanse sa fie promovat de FRF pe lista arbitrilor internationali in sezonul 2000-2001, dupa ce Florin Chivulete, unul dintre purtatorii ecusonului FIFA, a fost suspendat la sfirsitul saptaminii trecute de Comisia de Disciplina a UEFA. "In termen de cinci zile, cel acuzat trebuie sa faca un memoriu la Comisia de Apel a UEFA", a lamurit ieri situatia Dan Petrescu "Fibra", vicepresedintele FRF. Probabil ca, in doua-trei saptamini, acest caz va fi judecat si se va da un verdict definitiv. Decizia UEFA nu se aplica asupra arbitrului si in campionatul intern. Dan Petrescu a precizat ca, aproape sigur, FRF il va inlocui pe Chivulete de pe lista arbitrilor internationali: "N-are rost sa tinem un loc ocupat inutil. Conform listei intocmite de noi, Sorin Altmayer ar trebui sa ia locul lui Chivulete. Sorin era al optulea in clasament si primul «sub linie»". Dan Petrescu a mentionat ca toate aceste modificari trebuie votate de Comitetul Executiv al FRF, care are puterea sa ia orice alta decizie. Florin Chivulete se afla pe pozitia a cincea in lista FRF cu arbitrii internationali din actualul sezon. Suspendat ca urmare a scandalului "folcloristelor" de la Piatra-Neamt, Chivulete spune ca va face apel la UEFA. "Declaratia domnului Mircea Sandu (n.r. - presedintele FRF), care a spus ca sint suspendat pina la lamurirea acestui caz, cred ca a influentat in buna masura decizia Comisiei de Disciplina", apreciaza Chivulete. "Probabil ca si-au spus si ei ca, daca presedintele federatiei ia o astfel de masura, trebuie sa fie ceva necurat la mijloc. Voi face recurs si-mi voi apara personal cauza in fata Comisiei de Apel". MATEI UDREA Esecurile nationalei nasc mojicii Bölöni i s-a adresat obscen reporterului de la TVR Pe linga usturatoarea palma data de niste italieni fara respect fata de anii multi ai unor adversari imbatriniti pe terenurile de fotbal, fotbalistii "tricolori" au primit, simbata seara, inca o nemeritata lovitura, venita de data aceasta in planul imaginii. Din pacate, autorul ghiontului a fost nimeni altul decit Ladislau Bölöni, insusi selectionerul Romaniei. Acesta a fost, dupa cosmarul de pe "San Siro", protagonistul unui incident penibil, la care a asistat stupefiata o tara intreaga. La finalul partidei, atunci cind ar fi trebuit sa aiba loc traditionalul interviu-fulger realizat cu antrenorii celor doua echipe, Loti-baci a fugit din fata camerelor de luat vederi, fara sa prezinte nici macar o explicatie. Penibilul momentului a fost amplificat de faptul ca scena a fost transmisa in direct pe micile ecrane. "Nu-mi explic ce s-a intimplat. Vorbisem cu Bölöni inainte de meci pentru acest cap-sincron si-mi spusese ca nu este nici o problema", a relatat incidentul reporterul Emil Hossu-Longin, cel care a alergat dupa selectioner pentru a-l intoarce la "locul faptei". "A vorbit Trapattoni inaintea noastra, dupa care am mai asteptat aproximativ un minut si jumatate. Chiar in momentul in care urma sa primesc legatura, Bölöni a plecat pur si simplu, fara nici un cuvint! Am alergat dupa el si l-am intrebat ce s-a intimplat, dar parca intrase in transa. Mi-a strigat de mai multe ori «P... mea, nu ma intereseaza!», dupa care s-a dus direct la vestiar". TVR a platit 150.000 de dolari pentru acest meci. VALENTIN BOERIU Dinu Gheorghe nu mai vrea la Rapid Conducatorii clubului Rapid au primit ieri vestea ca Dinu Gheorghe, fostul presedinte al giulestenilor, nu mai doreste sa reinceapa colaborarea cu George Copos, pe motiv ca a fost numit in aceasta functie "asa cum am fost eliberat. Adica fara sa fiu anuntat". Elevii lui Anghel Iordanescu a sustinut duminica seara, pe stadionul "Ali Sami Yen", un meci amical in compania formatiei turce Galatasaray Istanbul. Partida au fost cistigata de detinatoarea Cupei UEFA si a Supercupei Europei cu scorul de 2-0 (0-0), marcatori fiind Serkan (min. 67) si Burak (min. 83). Amicalul s-a vrut o replica a meciului disputat intre aceleasi formatii, la Bucuresti, in urma cu doua saptamini, partida incheiata cu scorul de 1 -1. La Istanbul, duminica, Mircea Lucescu a introdus in teren o formatie din care au lipsit internationalii turci, garnitura asemanatoare celei pe care a aliniat-o la Bucuresti. Pentru Galata a jucat si romanul Gica Hagi, autor al unei bare in minutul 28. LAURENTIU CIORNEI Titi, de Aur Penultima etapa a Campionatului National de Raliuri Garrone, disputata la sfirsitul saptaminii trecute la Cluj, pe macadam, a consfintit din nou suprematia pilotului Constantin Aur, care a cistigat un nou titlu de campion national. La Raliul "Avram Iancu", Titi a fost urmat de Mihai Leu (cea mai buna performanta inregistrata de fostul campion mondial la box profesionist de la intrarea sa in circuitul auto) si Bogdan Marisca. (L.C.) 