 70 de ani la un singur loc de munca Portughezul Mario Rebelo, in virsta de 82 de ani, va intra in Cartea Recordurilor pentru ca a lucrat 70 de ani in aceeasi fabrica, devansindu-l pe francezul Henri Blare, care detinea recordul cu 67 de ani la acelasi loc de munca. Rebelo s-a angajat la virsta de 12 ani la intreprinderea Thomaz dos Santos, fabrica de materiale de constructii, si a inceput prin a lucra ca maturator. Comunist de la 17 ani, el a fost ajutat de angajatorul sau, un patron autoritar si conservator, in timpul dictaturii lui Salazar. Arestat in 1950 de politia politica, Mario Rebelo a fost aparat in fata tribunalului de patron, care a continuat sa-i plateasca salariul, desi omul se afla la inchisoare. Tiganii, cea mai defavorizata minoritate din Ungaria Problema sociala si politica din Ungaria pentru care s-au gasit cele mai putine solutii este cea a minoritatii rromilor, se arata intr-un studiu efectuat de Institutul de Cercetare a Libertatii din Washington, Freedom House, citat de cotidianul "Magyar Hirlap". Studiul, intitulat "Nation in Transit", analizeaza perioada 1 iulie 1999- 31 octombrie 2000. In capitolul referitor la Ungaria se arata ca minoritatea tiganilor, care reprezinta 6 la suta din populatia ungara, este victima discriminarii in invatamint, are posibilitati reduse in ceea ce priveste gasirea unui loc de munca sau de locuinte. Rromii fac parte din categoria cea mai defavorizata a societatii ungare. Freedom House critica si situatia pensionarilor si pozitia partinitoare a presei. Conform studiului, diferenta dintre cresterea salariilor si cea a pensiilor este foarte mare. Autorii prezinta date din 1999, cind pensia medie lunara a fost de 29.600 de forinti, ceea ce reprezinta doar 38,3 la suta dintr-un salariu mediu. CAMELIA MUNTEAN Goana dupa aur Irakienii, saraciti de cei 11 ani de sanctiuni economice internationale, incearca toate metodele pentru a mai spori putin veniturile familiei, multi dintre ei pornind in ultimul timp in cautare de aur in apele fluviului Tigru. De dimineata pina seara, sub soarele dogoritor, barbatii cern pietrisul de pe malul fluviului in speranta ca vor gasi citeva grauncioare de aur, care sa-i ajute sa-si intretina familia. Captura este, in general, mica, ei reusind sa stringa uneori citeva bucatele minuscule pe care le vind la piata, dar negustorii specializati le ofera sume derizorii, stiind ca oamenii sint atit de disperati incit nu-si permit sa refuze pretul oferit. (C.M.) Adversar declarat al avortului si al clonarii, George W. Bush finanteaza cercetarea embrionilor umani Dupa mai multe saptamini de ezitari si consultari intensive, presedintele american George W. Bush a autorizat, joi seara, finantarea publica a cercetarilor pe celule stem (de baza, din care se dezvolta celulele specializate) provenind de la embrioni umani existenti, dar a plasat acest domeniu sub o supraveghere foarte stricta. Potrivit France Presse, decizia a fost foarte asteptata in Statele Unite, unde subiectul a provocat o dezbatere aprinsa. Ea il va apropia pe presedintele Bush, adversar recunoscut al avortului si al clonarii, de electoratul moderat, dar risca sa-l indeparteze de elementele cele mai conservatoare ale Partidului Republican si de aparatorii activi ai dreptului la viata. "Am ajuns la concluzia ca trebuie sa permitem folosirea fondurilor federale pentru cercetarea in domeniul celulelor stem, atunci cind o decizie de viata sau moarte (in ceea ce priveste embrionii) a fost deja luata", a declarat Bush intr-o alocutiune televizata adresata natiunii, in direct de la ferma sa din Crawford, Texas. Nici o cercetare pe celule stem provenind de la embrioni creati special nu va fi finantata din fonduri publice. "Trebuie sa procedam cu prudenta", a subliniat presedintele, explicind ca "cercetarea pe celule stem embrionare ofera mari sperante, dar provoaca si temeri puternice". Decizia lui Bush priveste in principal celulele provenind de la embrioni congelati, din clinicile de combatere a sterilitatii, nefolositi, si care oricum urmau a fi distrusi. Cercetatorii spera sa le poata utiliza pentru a crea in laborator "linii celulare" specializate (de singe, ficat, muschi etc). Ele ar putea fi folosite la "repararea" ori inlocuirea organelor afectate sau chiar la vindecarea unor boli in prezent incurabile, cum ar fi anumite tipuri de cancer, diabet, Parkinson sau Alzheimer. Presedintele american a explicat ca va numi un comitet de savanti eminenti, "de experti in biotehnica, juristi, teologi si altii" pentru a stabili un cadru si reguli privind toate implicatiile medicale si etice ale descoperirilor facute in urma cercetarii celulelor stem. Comitetul in cauza va fi prezidat de dr. Leon Kass, un specialist in etica biomedicala de la Universitatea din Chicago. CONSTANTIN VLAD Seism scolar Sute de mii de scolari britanici vor topai pe loc, in aceeasi zi si la aceeasi ora, luna viitoare, in incercarea de a face ca pamintul sa se zguduie, iar miscarea sa fie inregistrata pe scara Richter ca un seism. Pe 7 septembrie, pamintul britanic se va cutremura timp de un minut, incepind de la ora 11.00, iar seismologii de la British Geological Survey vor masura magnitudinea pe scara Richter. Actiunea va intra in Guiness Book drept cel mai mare salt simultan din istorie, pina in prezent anuntindu-si participarea 3.500 de elevi. CAMELIA MUNTEAN Nou-nascutii grasi, mai destepti Bebelusii care cintaresc mai mult la nastere vor avea, ca adulti, o inteligenta mai dezvoltata, sustin cercetatorii de la Academia de Medicina din New York. Desi diferentele sint destul de mici si oarecum nesemnificative la nivel individual, acest lucru - raportat la populatie - se poate dovedi important deoarece explica intr-o anumita masura mentinerea claselor sociale. Cercetatorii americani au interpretat datele rezultate in urma unui studiu amplu, desfasurat, de-a lungul a 30 de ani, in vederea evidentierea efectelor nasterii premature asupra dezvoltarii psiho-somatice la virsta de 7 ani. Rezultatele au dezvaluit o tendinta clara, indicind ca la fiecare 100 de grame in plus la nastere, copilul cistiga o jumatate de punct pe scala coeficientului de inteligenta (IQ). (L.C.) Germanii prefera Bulgaria Bulgaria a devenit in acest an, alaturi de Turcia si Croatia, locul preferat al germanilor pentru petrecerea vacantei. Dupa ce anul trecut statiunile "Albena", "Nisipurile de aur" si "Litoralul soarelui" au atras 250.000 de turisti germani, in acest an cifra aproape ca s-a dublat, iar veniturile din turism vor putea depasi doua miliarde de dolari, toate hotelurile de pe litoralul bulgaresc fiind ocupate pina la mijlocul lunii septembrie. Companiile turistice din Bulgaria au profitat de faptul ca turistii germani au renuntat sa mearga in Spania din cauza scumpirilor si de teama actelor teroriste ale separatistilor basci. Agentiile bulgaresti ofera sejururi de sapte zile la hoteluri de trei stele si transport cu avionul la pretul de 650 de marci. Calitatea serviciilor a fost imbunatatita radical in ultimii ani, ceea ce ii determina pe turisti sa afirme ca litoralul bulgaresc a devenit asemanator cu cel mediteranean. PETIO PETKOV, Sofia Armata rusa se doteaza cu un superavion Rusia intentioneaza sa construiasca un avion de vinatoare de ultima generatie, al carui proiect urmeaza sa fie prezentat "pina la sfirsitul anului", a anuntat joi directorul Agentiei Spatiale si Aeronautice ruse, Iuri Koptev, citat de AFP. Proiectul are o valoare estimata intre 1,2 si 1,5 miliarde de dolari, fara a lua in considerare pretul motorului, care se va ridica la aproximativ 600-800 de milioane de dolari, a declarat Koptev, in cursul unei conferinte de presa. Responsabilul rus a adaugat ca primul zbor al aparatului este prevazut pentru anul 2006. Doi mari constructori rusi, MIG si Suhoi, urmeaza sa isi prezinte fiecare proiectele, care vor fi examinate la inceputul anului de catre o comisie guvernamentala, a precizat responsabilul. Potrivit lui Koptev, Rusia desfasoara "negocieri cu mai multe tari care sint parteneri strategici" si care ar putea sa o ajute la realizarea acestui proiect costisitor. Productia industriala a noului avion de vinatoare ar putea incepe la sfirsitul anului 2009 sau inceputul anului 2010, a adaugat el. CAMELIA MUNTEAN Bunicuta terorista O bunicuta in virsta de 83 de ani din Columbia, suparata ca o stewardesa de pe un avion de linie al companiei American Airlines a vrut sa-i controleze bagajul, a facut o falsa amenintare cu bomba, aterizind direct la inchisoare, relateaza Reuters. Beatriz Escobar de Rodriguez, din Bogota, a fost data jos din avionul cu care intentiona sa ajunga acasa in aeroportul international din Miami. Batrina se urcase in avion cu o valiza destul de mare, care nu putea fi introdusa in compartimentul de deasupra capului sau sub scaun. Insotitoarea de zbor a explicat femeii ca valiza trebuie controlata, iar apoi transferata in cala de bagaje a avionului. "Mi-ai vazut bomba din geamantan?", a intrebat batrina foarte nervoasa. Pilotul a decis sa intoarca avionul, iar batrina a fost coborita la aeroport si preluata de politie, fapt ce a intirziat cursa cu doua ore. Desi in bagaj nu s-a descoperit nici o bomba, bunicuta terorista si-a petrecut noapte in centrul de detentie al aeroportului, riscind 21 de zile de inchisoare. (L.C.) Si-a uitat copilul in fata circiumii Un tata denaturat din Franta si-a petrecut citeva ore intr-un bar, uitindu-si copilul - o fetita in virsta de doar sase luni - afara in ploaie, adapostita doar de carucior, relateaza Reuters. Clientii barului, din orasul Rouen, nordul Frantei, au alertat politia, care a contactat-o pe mama copilului. Femeia a explicat ca a lasat fetita cu tatal ei pentru a se duce la coafor. Barbatul, in virsta de 49 de ani, a fost arestat pentru neglijenta la putin timp dupa ce a iesit clatinindu-se din bar. El a petrecut citeva ore de mahmureala la inchisoare, insa a fost eliberat dupa ce a primit un avertisment. (L.C.) Gaina care face pe cocosul O gaina deprimata din Marea Britanie a inceput sa se comporte exact ca un cocos dupa ce partenerul ei a fost mincat de o vulpe, relateaza "Daily Star". Extrem de confuza, Miss Millie, o gaina dintr-o rasa poloneza destul de rara, umbla tantosa prin curte, cinta la revarsatul zorilor si la apusul soarelui, exact ca un cocos mindru. Stapina gainii, Judy Cook, din localitatea Wenston-super-Mare, spune ca Miss Millie a inceput sa adopte ciudatul comportament dupa ce mai multe surate de-ale ei si cocosul din batatura au fost ucisi de o vulpe. Ramasa singura, Miss Millie a luat locul regretatului cocos. "N-am mai vazut asa ceva. Gainile nu cinta, pur si simplu. Nu s-a mai auzit de asa ceva niciodata", a declarat stapina. (L.C.) [27][pl.dll?rid=expresro] 