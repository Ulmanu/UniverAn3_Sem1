 Vara asta visezi si-n somn Marea Neagra! Guvernul santajeaza Connex Dan Matei Agathon a deturnat in beneficiul turismului romanesc campania lansata de MobiFon Noua campanie promotionala lansata de societatea de telefonie mobila MobiFon si noul slogan al CONNEX "Vara asta nu vezi Marea Neagra!" precum si pachetul de premii, constind in excursii in strainatate, au declansat initial un conflict intre Connex si Ministerul Turismului. Ministrul Dan Matei Agathon a intocmit un raport pe care l-a inaintat primului-ministru si in care arata ca prin sloganul respectiv se aduc grave prejudicii turismului romanesc si se induce ideea inferioritatii ofertei turistice romanesti fata de produse similare din strainatate. Apoi a transmis presei un comunicat prin care soma compania de telefonie mobila sa puna capat campaniei publicitare. Intre timp insa, o decizie a fost luata si la nivelul Palatului Victoria. Reactia primului-ministru a fost mult mai dura, ne-au declarat surse guvernamentale: prima masura a fost trimiterea la MobiFon a unei echipe de ancheta a Corpului de Control al Primului-ministru. Dupa care, l-a sfatuit pe Dan Matei Agathon sa mai poarte o discutie cu conducerea firmei. Ieri, in jurul orei patru, ministrul turismului a avut o intilnire cu staff-ul CONNEX, in urma careia s-a ajuns la o intelegere. Conditiile guvernului, acceptate de MobiFon, pentru incheierea conflictului "pe cale amiabila", au fost: - un comunicat prin care firma sa-si ceara scuze pentru aceasta campanie printr-o scrisoare oficiala; - oprirea imediata a sloganului respectiv si crearea unui nou slogan, in care se face reclama litoralului romanesc; - premiile oferite isi vor schimba destinatia, respectiv 20 de excursii la Marea Neagra. Mai mult, in sarcina Connex a intrat si obligatia de a initia o campanie publicitara, impreuna cu Ministerul Turismului, prin care sa promoveze programul social initiat de Adrian Nastase, care ofera in perioada 1-15 septembrie, servicii cu tarife reduse pe litoral pentru studenti, elevi si pensionari. Daca cei de la Connex ar fi refuzat oferta, ministrul turismului intentiona sa-i actioneze in instanta, acuzindu-i de campanie antiromaneasca si producerea de grave prejudicii statului roman, cerind despagubiri in valoare de un milion de dolari. MIHAELA CONSTANTINESCU Ochiu' invinetit Taranistii se bat ca chiorii Ciorbea isi umfla muschii in fata lui Lupu Victor Ciorbea, liderul interimar al taranistilor, a declarat ca filialele care au cerut la Cluj convocarea unui congres extraordinar in luna august nu aveau abilitatea sa faca acest lucru, intrind in contradictie cu prevederile statutare ale PNTCD. Ciorbea a mai contestat si faptul ca numarul filialelor care au cerut convocarea congresului in august se ridica la 23, liderul taranist afirmind ca solicitarea nu a fost semnata decit de 14 persoane, fiind inregistrate 12 stampile. Ciorbea a mai spus ca majoritatea organizatiilor judetene au transmis deja sprijinul pentru conducerea interimara a partidului. Cit priveste excluderea din partid a celor care au cerut convocarea congresului in august, dar si depunerea de plingeri la politie impotriva lui Vasile Lupu si a lui Calin Catalin Chirita, pentru sustragerea casetelor cu inregistrarea sedintei Delegatiei Permanente din sediul partidului, vor fi discutate joi intr-un nou BNC si decise la Delegatia Permanenta a partidului care va avea loc simbata. Tot atunci se va discuta si numirea noului prim-vicepresedinte, a secretarului general si a presedintelui Comitetului de Conducere. MIHAELA CONSTANTINESCU Muresan ridiculizeaza "lovitura de partid" de la Cluj La Cluj-Napoca s-au reunit luni seara, intr-o sedinta de urgenta, 24 presedinti si delegati imputerniciti ai organizatiilor judetene ale Partidului National Taranesc pentru a discuta si a gasi o solutie la criza profunda provocata de demisia lui Andrei Marga. Participantii la sedinta au solicitat, in conformitate cu statutul PNTCD, convocarea unui Congres extraordinar al partidului in perioada 17-19 august 2001. Cei prezenti au hotarit sa nu recunoasca autoritatea lui Victor Ciorbea ca presedinte interimar al partidului, deoarece numirea lui in aceasta functie este ilegala, in conditiile in care fuziunea cu ANCD nu s-a finalizat inca. Hotaririle Delegatiei Permanente si a BNC sint considerate ilegale si nestatutare, iar pina la desfasurarea lucrarilor Congresului extraordinar, conducerea partidului ii revine, de drept, prim-vicepresedintelui Vasile Lupu. Fundatii, bani, acuzatii Prezent la sedinta, fostul secretar general al PNTCD, Calin Catalin Chirita, a declarat ca vinovati de situatia existenta in momentul de fata in partid sint Radu Sirbu, Ion Muresan, Remus Opris, Constantin Dudu Ionescu si Ion Diaconescu. In continuare, fostul secretar general a declarat despre Victor Ciorbea ca este un om invatat sa creeze situatii instabile si ca a intrat cu bocancii in statutul partidului. Referitor la pericolul de scindare a PNTCD, Calin Catalin Chirita spune ca acest lucru este imposibil, deoarece cei cinci nu mai au in momentul de fata nici o sustinere si ca la lucrarile Congresului din luna august, se va cere excluderea lor din PNTCD. Cei prezenti au cerut Ministerului de Finante sa faca publice bilanturile financiare si sursele de finantare ale fundatiilor fruntasilor taranisti: Fundatia "Mielul Domnului", a lui Remus Opris, Fundatia de Integrare Euroatlantica, a lui Dudu Ionescu, "Alianta Nationala Crestin Democrata", a lui Victor Ciorbea, precum si Fundatia Crestin Democrata, a lui Ion Diaconescu. Referitor la fundatiile patronate de membrii marcanti ai fostei guvernari, Vasile Lupu a declarat ca, inainte de congresul din luna ianuarie, l-a auzit pe Ion Diaconescu spunind ca are, in conturile unei fundatii, suma de 6 miliarde de lei. "Era vorba de finantare, si a venit Diaconescu si ne-a spus sa stam linistiti, ca are 6 miliarde de lei pe o fundatie. Dupa congres nu a mai vrut sa dea nici un ban, pretextind ca trebuie sa cumpere inchisoarea in care si-a petrecut mai multi ani din viata". Doua miliarde, risipite pentru "Dreptatea" In replica la sedinta de luni seara, ieri, la Cluj-Napoca a venit si Ion Muresan, membru in Biroul National de Conducere al PNTCD. Acesta a declarat ca in luna august nu va fi nici un congres extraordinar. "La centru au fost primite 12 faxuri, dintre care sapte apartin unor comitete interimare de conducere care au fost desfiintate printr-o hotarire adoptata in data de 6 iulie". Muresan l-a acuzat pe Marga de ipocrizie in procesul de reconstructie al Partidului National Taranesc Crestin si Democrat. "In ultimele sase luni, cheltuielile au fost extrem de mari, intrarile de bani fiind de trei ori mai mici decit iesirile. Aproximativ doua miliarde de lei au fost risipite pe oficiosul partidului "Dreptatea"". Fostul ministru al agriculturii a sustinut ca reprezentantii Partidului Popular European nu mai vin la Bucuresti pentru ca, in momentul de fata, in PNTCD se vorbeste pe doua voci. MIHAI SOICA FLORICA DURA Capul plecat sabia nu-l taie Ecaterina Andronescu isi pune cenusa-n cap Ministrul educatiei si cercetarii, Ecaterina Andronescu, sustine ca intre ea si premier nu a fost decit o neintelegere, ca urmare a faptului ca a "omis" sa-l informeze la timp asupra derularii proiectelor ministerului. De fapt, supararea lui Nastase, din cite spune Ecaterina Andronescu, ar fi avut ca motiv si faptul ca nu au fost transferati la timp, de la scolile speciale catre cele normale, elevii care "au facut progrese vizibile". In ceea ce priveste invatamintul din mediul rural, si aici situatia este sub control, a precizat ministrul invatamintului, pina la inceperea noului an scolar, 120 de scoli din mediul rural vor fi adecvat dotate, in jurul lor urmind sa se concentreze si elevii de la scolile adiacente. Avertismentul primit de la Adrian Nastase, ca ar putea fi inlocuita, "este normal, pentru ca nimeni nu este de neinlocuit. Eu nu m-am cramponat niciodata de functii si nu o voi face nici acum", a declarat Ecaterina Andronescu. Rezultatele de la bacalaureat si de la examenul de capacitate nu pot fi puse pe seama exigentei subiectelor, care "au avut o exigenta normala", spune Ecaterina Andronescu. Ele reflecta nivelul sistemului de invatamint. ( M.C. ) Gigacaloria ridica tensiunea in PSD Primul-ministru Adrian Nastase s-a vazut pus luni, la Delegatia Permanenta a PSD, in postura de a arbitra un conflict intre doi ministri mai nabadaiosi: Dan Ioan Popescu, ministrul industriilor (foto stinga), si Mihai Tanasescu, ministrul finantelor (foto dreapta). Conflictul dintre cei doi a pornit de la pretul gigacaloriei, existind doua variante inaintate de guvern. Cel care a inceput sa prezinte situatia a fost Dan Ioan Popescu, care a cerut sa se opteze pentru una din cele doua variante de pret: 450.000 lei sau 500.000 lei. Moment in care a intervenit ministrul finantelor, Mihai Tanasescu, propunind ca in cazul in care se opteaza pentru cea de-a doua varinta sa se vina si cu un pachet de masuri compensatorii. Interventia lui Tanasescu l-a scos din sarite pe Dan Ioan Popescu, care i-a cerut ministrului finantelor sa vorbeasca cind ii vine rindul, adica dupa ce termina el ce are de spus. Nici Tanasescu nu s-a lasat mai prejos si a sarit ca ars. Moment in care a intervenit Nastase, punindu-i pe ambii la punct: fie sa-si vorbeasca colegial, fie sa taca amindoi. Ceea ce s-a si intimplat, pe moment. Numai ca, dupa incheierea sedintei, cei doi si-au continuat disputa pe hol, in vazul tuturor. LUCIAN PURCAREANU MIHAELA CONSTANTINESCU Bref "Revolutie" in PSD Mehedinti Rezultatele proaste din alegerile partiale locale au determinat conducerea PSD Mehedinti sa treaca la masuri dure. Prima dintre acestea a fost excluderea presedintelui Consiliului Judetean Mehedinti din PSD, cu unanimitate de voturi. A urmat respingerea adeziunii de inscriere in PSD a primarului comunei Burila Mare, Cicic Jenica, iar primarul comunei Gruia, Nedelcu Alexandru, urmeaza a fi pus in discutie pentru excluderea din partid, fiind acuzat de luare de mita. Asemenea masuri vor fi luate pe toata perioada de vara, dupa cum anunta conducerea filialei Mehedinti a partidului de guvernamint. ( L.P. ) Minoritati nervoase Membrii Consiliului pentru Minoritati Nationale nu sint de acord cu unele prevederi ale hotaririi de guvern prin care a fost infiintat acest organism al executivului. La reuniunea de ieri, de la Palatul Parlamentului, membrii consiliului au adoptat mai multe proiecte de modificare a actului normativ amintit. Motivul supararii este legat de faptul ca reprezentantii din parlament ai minoritatilor nu au fost consultati de executiv la elaborarea hotaririi de guvern. In plus, in hotarire sint mentionate doar trei din cele cinci comisii care functioneaza in cadrul consiliului. O parte a reprezentantilor minoritatilor nationale au propus trecerea consiliului din subordinea Ministerului Informatiilor Publice la Secretariatul General al Guvernului. Reprezentantul guvernului la reuniunea de ieri, Marko Attila, subsecretar de stat in Ministerul Informatiilor Publice, a precizat ca aceasta propunere reprezinta "un vot de neincredere". ( C.S. ) Gelu Voican pleaca in Maroc Presedintele Ion Iliescu a semnat decretul prezidential de numire a lui Gelu Voican Voiculescu pe postul de ambsador extraordinar si plenipotentiar al Romaniei in Regatul Maroc. Voican a fost preferatul lui Iliescu pentru acest post, in dauna profesorului universitar Ioan Balin, cel care stabilise o serie de relatii exceptionale pentru Romania. ( C.O. ) Reuniune PSD-UDMR Reprezentanti la virf ai UDMR si PSD s-au reunit ieri in statiunea Covasna pentru a discuta stadiul aplicarii protocolului bilateral de colaborare, precum si bilantul celor sase luni de la semnarea acestuia. UDMR este reprezentata de presedintele Marko Bela, iar PSD, de vicepresedintele Viorel Hrebenciuc. Reuniunea bilaterala, care se desfasoara cu usile inchise, a fost precedata de o sedinta a UDMR la care s-au evaluat rezultatele ultimei sesiuni parlamentare si protocolul incheiat cu PSD. ( C.O. ) D.I. Popescu il concureaza pe Ovidiu Musetescu Chiar daca exista o autoritate mandatata sa se ocupe de privatizare, Dan Ioan Popescu, ministrul industriei si resurselor, a considerat ca are dreptul sa aiba si el o astfel de institutie. Printr-o ordonanta de urgenta s-a infiintat "dublura" APAPS, Oficiul Participatiilor Statului si Privatizarii in Industrie. Daca nu se doreste remaniere guvernamentala, atunci se mai infiinteaza o institutie similara, care practic preia aproape intreaga activitate a celeilalte, pentru ca majoritatea societatilor de la APAPS sint de fapt in "ograda" Ministerului Industriei si Resurselor. Noua institutie functioneaza in coordonarea ministrului industriei. Atributiile institutiei implicate in domeniul privatizarii sint aceleasi cu cele ale APAPS, stabilite prin OG 88/1997 privind privatizarea societatilor comerciale. Organizarea, functionarea si numarul de salariati vor fi stabilite prin hotarire de guvern in termen de 30 de zile de la data intrarii in vigoare a acestei ordonante. Salarizarea personalului va fi stabilita prin ordin al ministrului industriei si resurselor, dar in limitele salariilor existente la APAPS. Veniturile extrabugetare sint cele pe care oficiul le va incasa din vinzarea actiunilor emise de societatile de sub autoritatea MIR si din dividendele realizate de acestea, inclusiv cele de anul trecut. ( G.T. ) [15][pl.dll?rid=expresro] 