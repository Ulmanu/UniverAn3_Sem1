 Mort cu capul pe masa Alegatorul Gheorghe Stan, in virsta de 28 de ani, din comuna Moara Vlasiei, Ilfov, a fost gasit mort, simbata seara, in bucataria casei parintesti, cu capul pe masa. Mama sa, Elena Stan, in virsta de 63 de ani, ne-a declarat ca in jurul orei 23.00 si-a gasit fiul mort: "L-am vazut cum statea cu capul pe masa si am crezut ca doarme". Conform vecinilor, Gheorghe era un cunoscut consumator de bauturi alcoolice. "De vreo doua saptamini cam bea tot timpul", a adaugat seful de post al comunei Moara Vlasiei, plt.-maj. Chitu. Perioada in care consumul de alcool l-a doborit pe Gheorghe coincide cu pauza electorala dintre cele doua scrutinuri. De mentionat ca fratele mortului, Constantin Stan, in virsta de 26 de ani, trebuia sa fie prezent la una dintre sectiile de votare de pe raza comunei, ca observator din partea PNL. P. CANA, M. GUTA In pragul alegerilor, O bomba putea arunca in aer centrul orasului Beius O bomba a fost gasita simbata dimineata, in jurul orei 10.00, ascunsa sub o banca in parcul "Samuil Vulcan", din centrul orasului Beius, din judetul Bihor. Un trecator care a observat proiectilul a anuntat postul de politie. Pina in prezent, nu se stie cum a ajuns bomba in parcul central al orasului. "Bomba, precizeaza Biroul de Presa al Politiei, are un calibru de 40 de milimetri, este ruginita, fara focos si a ramas probabil din timpul celui de-al doilea razboi mondial". Pe buletinul de presa se precizeaza ca proiectilul a fost gasit intr-o zona cu sapaturi efectuate pentru canalizarea orasului si a fost ridicat de specialistii de la Apararea Civila pentru a fi distrus. Primii ajunsi la fata locului, jandarmii si politistii din Beius, sustin ca ea ar fi fost pusa intentionat sub banca si ca ar fi putut exploda in orice minut. Probabilitatea ca bomba sa fi fost gasita in timpul sapaturilor pentru canalizare pare sa fie mica, au declarat jandarmii care au pazit proiectilul. Comandantul Garnizoanei Beius, lt.-col. Ioan Ojica, a declarat ca "munitia din parcul din Beius este a unui aruncator de 82 mm, vechi si ruginit. Proiectilul avea focosul montat si ar fi putut exploda in orice moment". Bomba a fost transportata simbata la Oradea pentru a fi dezactivata de specialistii de la Apararea Civila. MIRUNA IONESCU A cazut reteaua "Danezul-Oguz" Heroina contra celulare amanetate Politistii bucuresteni au depistat, la sfirsitul acestei saptamini, mai multi traficanti si consumatori de droguri, in urma unor descinderi efectuate la doua adrese din Capitala. Politistii au facut o perchezitie la locuinta din Strada Berzei nr. 48, unde a fost depistat Marin Raducanu (29 de ani), zis "Danezul", in timp ce portiona si ambala heroina. In locuinta se mai aflau Adrian Cursaru, Matic Dunja, Ion Bundan si sora sa, Ruxandra. Asupra lor au fost gasite 6,568 grame de heroina, doua seringi hipodermice ce contineau heroina lichida, pregatita pentru injectare, mai multe seringi hipodermice nefolosite, fiole si bucati de staniol cu urme de arsuri de heroina, bucati de folii din plastic pregatite pentru ambalarea heroinei, 308 dolari, 190 de marci si 3.600.000 de lei. In timpul perchezitiei, s-au prezentat la adresa respectiva 12 tineri care voiau sa cumpere droguri cu o suta de mii de lei doza. Reteaua Politistii din Serviciul de Combatere a Crimei Organizate au stabilit ca Marin Danut Raducanu, zis "Danezul", se aproviziona cu heroina de la doi cetateni turci, prin intermediul prietenelor acestora. Astfel, a fost depistata Florentina Buse (26 de ani), concubina unuia dintre turci, care, aflindu-se in Piata Gorjului, intentiona sa vinda 18,16 grame de heroina. La locuinta lui Buse, situata in strada Ion Manolescu nr. 4, sectorul 6, au fost descoperiti cetatenii turci Mehmet Okeli (34 de ani) si Osman Oguz (28 de ani), urmariti general, care detineau 17,50 grame de heroina, 45 de comprimate de metadona, mai multe seringi hipodermice, bucati de staniol cu urme de arsura de heroina si folii de plastic pentru ambalarea dozelor. De asemenea, au mai fost gasite in imobil un pistol automat cu pat rabatabil si amortizor, marca Scorpion, calibrul 7,65 mm, un incarcator cu cinci cartuse cu glont, doua statii emisie-receptie performante, mai multe telefoane mobile lasate amanet de consumatorii de droguri, un cintar electronic cu urme de heroina, 240 de dolari, 70 de marci si 17.700.000 de lei. Procurorii Parchetului Tribunalului Bucuresti au emis, simbata, mandate de arestare preventiva pentru Osman Oguz, Mehmet Okeli, Florentina Buse, Marin Raducanu, Adrian Cursaru si Matic Dunja, ceilalti fiind cercetati in stare de libertate. Cei gasiti vinovati pentru trafic cu droguri risca pina la 20 de ani de inchisoare. Consumatorii de droguri sint si ei pedepsiti de lege cu pina la 5 ani privare de libertate. (A.N., A.C.) Hoti de benzina, prinsi in flagrant in judetul Buzau Militian, impuscat de politisti Pe raza localitatilor buzoiene Cilibia si Sahateni s-au dat vineri noaptea adevarate lupte intre politistii care au descins in zona si hotii veniti la furat benzina din conducta magistrala. Linga Sahateni, fortele de ordine au prins in flagrant patru barbati care sustrageau combustibil cu ajutorul unei instalatii improvizate. Pentru ca nu s-au conformat somatiilor, politistii au folosit armamentul din dotare, tragind focuri de avertisment. Unul dintre hoti a reusit sa fuga cu autoturismul, iar doi s-au facut nevazuti pe cimp, abandonind masinile. Un altul a apucat o bita cu care s-a indreptat amenintator spre plutonierul Marin M., incercind sa-l loveasca in cap. Subofiterul l-a somat pe agresor, a tras un foc de avertisment si, pentru ca acesta nu s-a oprit, "naint"nd tot mai mult ca sa-l loveasca cu bita, al doilea foc l-a tras in directia hotului. Glontul a intrat prin barbia infractorului si a iesit prin omoplatul drept. Dupa ce a fost transportat la spital, barbatul care nu s-a supus avertismentelor a fost identificat in persoana lui Nicolae Voicu (36 de ani), din Buzau, fost militian pina pe 13 martie 1990, cind a fost trecut in rezerva pentru abateri grave. Pe parcursul a zece ani, acesta s-a ales cu antecedente penale, in urma unor furturi, iar anul trecut a fost implicat intr-un accident mortal de circulatie. Autoturismul 1-BZ-9103, cu care Nicolae Vociu venise la furat, este proprietatea lui Gica Partenie din Pogoanele, iar celelalte doua Dacii abandonate linga conducta apartin lui Dinu Ion si Costel Balan, ambii cu domiciliul in Buzau. In autoturisme s-au descoperit recipiente din plastic in capacitate totala de 1.851 de litri, din care 32 de bidoane cu capacitate de 629 de litri, pline ochi cu benzina. MARIUS FAIFER "Evenimentul zilei" someaza executivul sa revina asupra hotaririi de guvern care trece imobilele RAAPPS in proprietate privata a statului Vilele de protocol, inapoi! Regia Autonoma - "Administratia Patrimoniului Protocolului de Stat" s-a hotarit sa scape de povara vilelor de lux. Prea mari, prea multe, prea greu de intretinut. Asa ca le pune in vinzare ca pe niste banale apartamente uzate. Pretul va fi evaluat in functie de gradul de uzura si amortisment. Cum cele mai multe dintre imobile sint construite cu mai multe decenii in urma, este de asteptat ca pretul unei vile cu teren sa nu-l depaseasca pe cel al unei garsoniere la mina a doua dintr-un cartier marginas al Capitalei. O hotarire cu cagula "Evenimentul zilei" a publicat simbata, marea escrocherie care s-a pus la cale pe ultima suta de metri a actualului guvern: devalizarea domeniului public al statului prin vinzarea pe sest a majoritatii imobilelor de protocol si nu numai. Este vorba despre Hotarirea de Guvern nr. 854 privind organizarea si functionarea RAAPPS, din 28 septembrie 2000, publicata in Monitorul Oficial din 9 octombrie. Cel mai folosit mijloc de documentare asupra actelor normative emise este biblioteca electronica a Ministerului Justitiei, care reda actele publicate de Monitorul Oficial. Ei, bine, in aceasta baza de date, hotarirea despre care vorbim este bine mascata sub un titlu total inofensiv: "Ordin nr. 7 pentru punerea in aplicare a Regulamentului nr. 4/2000 privind organizarea Comisiei Nationale a Valorilor Mobiliare". In fapt, aceasta hotarire trece din domeniul public in domeniul privat al statului cea mai mare parte a patrimoniului imobiliar al RAAPPS, in vederea vinzarii catre persoane fizice si juridice. Intentia de vinzare a imobilelor este stabilita fara echivoc de o ordonanta de urgenta emisa la putin timp dupa hotarirea citata mai sus. Este vorba despre "Ordonanta de Urgenta nr.168/2000 privind unele masuri de restucturare a activitatii regiilor autonome prin vinzarea unor active aflate in patrimoniul acestora". Conform acestei ordonante, decizia de vinzare sta in mina conducatorului regiei, inclusiv stabilirea cumparatorului, conditiile contractuale fiind extrem de vagi. Culmea e ca pentru nerespectarea acestor si asa vagi conditii, amenda este ridicola: intre 4 si 30 de milioane de lei. Cu alte cuvinte, directorul RAAPPS, de exemplu, poate vinde cui vrea si cu cit vrea toate vilele din patrimoniul regiei si primeste o amenda de cel mult 30 de milioane. Case prea mari pentru o tara atit de mica Secretarul general al guvernului, Radu Stroe, devenit deputat PNL dupa alegeri, este unul dintre semnatarii Hotaririi de Guvern nr.854/2000. L-am intrebat de ce a fost necesara o asemenea hotarire. "Prin aceasta hotarire s-au pregatit imobilele care nu indeplinesc criteriile de raminere protocol, dupa care a venit ordonanta pentru vinzarea activelor. Vilele din patrimoniul RAAPPS sint foarte multe, n-ai ce face la protocol cu atitea. Cu ce sa le repari? Unele sint foarte vechi, necesita reparatii capitale, iar unele sint prea mari, ca de exemplu Vila Lac1, Vila Lac 2 (n.r. - cele in care se intilneau liderii coalitiei pentru diverse negocieri politice). In astea pot sta o familie-doua, dar pentru protocol sint prea mari. Pe de alta parte, am vrut sa inlaturam abuzurile, de a fi folosite de diverse persoane, de diversi secretari de stat, care platesc chirie, bineinteles, dar nu le pot repara, caci costurile sint prea mari", ne-a declarat ieri Radu Stroe, secretarul general al guvernului. El a spus ca metodologia de aplicare a celor doua acte normative, hotarirea si ordonanta, urmeaza sa apara in scurt timp. La stabilirea pretului de vinzare a imobilelor de protocol se va lua in considerare anul de constructie, gradul de uzura, gradul de amortizare a valorii de inventar, care trebuie sa depaseasca 50 de procente. Din pret urmeaza sa se scada investitiile facute in imobil de catre chirias. Este deci o adevarata cursa in jos a preturilor. La cumparare, au prioritate cei care le ocupa in prezent. "Nu toate sint ocupate", afirma insa Radu Stroe. "Acoperis" pentru Emil contra unui "hotelas" In contradictie cu cele afirmate de secretarul general al guvernului, directorul general al RAAPPS, Aurel Vlaicu, declara saptamina trecuta pentru "Evenimentul zilei" ca se confrunta cu o "criza a spatiului de protocol". "Contra unui hotelas de 20 de camarute din Sinaia, am luat de la SPP vila Dante 1 din Primaverii, pentru ca de multe ori nu am unde sa cazez delegatiile oficiale care vin in Romania. Am apelat de multe ori la vilele de protocol ale SRI si SIE, dar multi delegati au refuzat cazarea temindu-se sa nu fie spionati cu camere ascunse. Cum sa cazez un diplomat strain tocmai la SRI? Daca-l filmeaza in chiloti?", spune Aurel Vlaicu. Dupa ce am descoperit hotarirea cu tilc, am incercat sa-l contactam pe directorul RAAPPS pentru a-l intreba de ce vrea sa vinda imobilele daca tot se plinge de lipsa spatiului, dar Aurel Vlaicu nu-si mai deschide telefonul. Asa cum am mai scris in ziarul de simbata, insusi Aurel Vlaicu este interesat de cumpararea unei vile cu teren de un hectar si jumatate la Snagov, dupa cum sustin surse din regia pe care acesta o conduce. Mai mult, vila despre care Vlaicu afirma ca a luat-o de la SPP pentru cazarea delegatilor straini, vila Dante 1 din str. Turgheniev nr. 2-4 este, de fapt, destinata lui Emil Constantinescu, sustin aceleasi surse. Iulian Vlad: "Imi dati o veste foarte buna. Ma duc sa cumpar" Contactind citeva persoane care locuiesc in imobilele aflate pe lista celor care pot fi cumparate, am constatat ca hotarirea nu era cunoscuta. Ne-am transformat deci in agenti publicitari ai RAAPPS, care nu stie cum sa mai scape de atitea imobile. Toti cei cu care am vorbit, ne-au marturisit ca au aflat din "Evenimentul zilei" ca pot sa-si cumpere casa, unii chiriasi multumindu-ne pentru pont. Adrian Nastase: "Imi dati o stire pe care eu n-o aveam. N-am vazut hotarirea, am fost prins cu campania electorala, dar va trebui sa ma uit cu atentie peste reglementarea respectiva". Nicolae Vacaroiu: "Sint surprins de ceea ce-mi spuneti. Nici nu m-am gindit, dar ca sa fiu sincer nu ma intereseaza sa o cumpar. Intretinerea este prea mare". Traian Basescu:" Nu ma intereseaza participarea la o potlogarie. Am folosit aceasta casa ca pe o locuinta de serviciu si o voi mai folosi, asa cum am mai spus, pina cind imi aranjez apartamentul pe care l-am inchiriat de curind. Dupa doua mutari, viata m-a invatat ca un politician trebuie sa aiba casa lui. In Romania insa, daca iti faci casa e rau, daca stai cu chirie la stat, e rau. Oricum, imi voi face casa mea". Adrian Severin: "Nu stiu nimic de aceasta hotarire, am aflat de la vecinii care-mi relatau ce-au citit in ziarul dvs. Nu stiu daca acum m-ar mai interesa sa cumpar apartamentul in care stau pentru ca ar trebui sa fac multe investitii in reparatii. Eram interesat de el cu mai mult timp in urma". Cristian Dumitrescu: "N-am stiut nimic de aceasta hotarire, desi in baza contractului civil cu RAAPPS si in baza bunei credinte intre parti, ar fi trebuit sa fiu instiintat de schimbarea regimului juridic al imobilului pe care-l ocup. Dar poate ca se incearca rezilierea contractului ca sa-l cumpere altcineva". Generalul Iulian Vlad: "Imi dati o veste foarte buna. Eu nu am vila, stau de 48 de ani intr-un bloc cu 40 de apartamente, de cind eram capitan. Ma duc sa-l cumpar. Va multumesc ca mi-ati spus". Printre cei cu care n-am reusit sa vorbim se afla Dan Iosif, Dan Voiculescu (presedintele PUR), Victoria Halaicu, Mircea Dinescu, Veronica Vatasescu, Nicoleta Milea, Cazimir Ionescu, Cornel Burtica, Silviu Brucan, Gelu Voican Voiculescu, Cristian Victor Vacaru s.a. Ii anuntam asadar, ca "agenti publicitari" ai RAAPPS, ca pot sa-si cumpere casele. Lichidare de stoc la RAAPPS In baza actelor normative despre care am vorbit, proprietatea publica a statului va fi vaduvita de doua complexe hoteliere din Scrovistea, 58 de complexe si vile din Snagov, 19 vile din Predeal, complexul "Cindrelul" din Paltinis, 16 vile din Sinaia, 35 de complexe hoteliere si vile din Neptun si Eforie Nord, 13 complexe de ferme si case de oaspeti din judetul Cluj, 178 de imobile de lux din Bucuresti, majoritatea in zone rezidentiale. In Capitala mai sint scoase la mezat complexe agroindustriale si industriale, terenuri, garaje, ferme, spatii comerciale de prima mina, depozite, sere de flori, service-uri auto s.a. Culmea culmilor proprietatii private la pret "amortizat" o va constitui imensa Sala a Palatului din buricul Capitalei, aflata la pozitia 354 din Anexa nr.4 a hotaririi de guvern. Sintem extrem de curiosi daca se va organiza o licitatie publica pentru vinzarea Salii Palatului sau poate directorul RAAPPS Aurel Vlaicu va risca o amenda de 4 milioane, acolo, in cazul in care favorizeaza vreun clasic investitor strategic. NARCISA IORGA SORIN CEHAN 