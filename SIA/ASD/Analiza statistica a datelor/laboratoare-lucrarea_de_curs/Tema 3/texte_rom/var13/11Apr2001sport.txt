 Finalistele din Cupa Romaniei se stabilesc azi "Studentii", buni de dau in "Groapa" FC Dinamo porneste, astazi, cu prima sansa de calificare in ultimul act al Cupei Romaniei la fotbal, dupa ce, in prima mansa din cadrul semifinalelor, a remizat (scor 2-2), pe terenul divizionarei B, Sportul Studentesc. Meciul va incepe la ora 16.00 si va fi transmis in direct pe postul TV Romania 1. In eventualitatea ca, la finele celor 90 de minute regulamentare, scorul va fi 2-2, vor urma doua reprize de prelungiri a cite 15 minute, in care va fi valabila regula "golului de aur": cine inscrie primul cistiga. Daca nici una dintre echipe nu se va desprinde dupa 120 de minute, se va trece la executarea loviturilor de la 11 metri. "Avem prima sansa la calificare", spun, la unison, jucatorii dinamovisti. Conducerea clubului Dinamo a decis ca intrarea la meci sa fie gratuita. Florea, cu ochii pe Jennifer Lopez Daniel Florea, fundasul stinga dinamovist, are piciorul in ghips si va privi meciul la televizor. Intre doua telenovele, "Florica" urmareste casetele video aduse de bunul sau prieten, Adrian Mihalcea, cu filmele "Furtuna perfecta", avindu-l in rolul principal pe George Clooney, si "Ocol primejdios", pelicula in care face furori cintareata Jennifer Lopez. In schimb, Adrian Mihalcea este apt pentru confruntarea cu "studentii". Insotit de doctorul Mugur Ghimpeteanu, "Taranul" a mers luni dupa-amiaza la spital, unde i s-au scos firele de la plaga buzei inferioare pe care si-a spart-o dupa un duel pentru balon cu Cristian Musteata, stoperul de 19 ani de la Sportul. Niculae nu e impresionat de Galamaz Cornel Dinu, antrenorul "ciinilor rosii", este precaut inaintea partidei de astazi. "Am suferit in prima mansa si cred ca jucatorii nostri isi vor lua toate masurile, in asa fel incit sa nu lasam nici o sansa de joc talentatei echipe studentesti. Nu va fi usor, desi ne dorim sa nu avem mari emotii, pentru ca Sportul joaca dezinvolt datorita virstei si nu are nimic de pierdut in Stefan cel Mare". Atacantul dinamovist Marius Niculae va da piept cu George Galamaz, "fundasul de fier" al oaspetilor. "Nicu" isi va face reintrarea in formula de start a "ciinilor rosii", dupa ce duminica a lipsit, fiind suspendat, in meciul de campionat de la Galati. Despre Galamaz, galeria Sportului spune ca "pune gheata pe grumaz", insa "Nicu" nu se teme de forta de joc a acestuia: "Nu m-a impresionat cu nimic in meciul-tur. Il cunosc pe Galamaz de la lotul de juniori. Sa puna gheata pe grumaz, dar nu pe al meu. N-are nici o sansa. Sper sa ne calificam si sa ne indeplinim obiectivul: cistigarea Cupei". Balaj e filantrop Cristi Balaj a fost desemnat sa arbitreze la centru partida din Soseaua Stefan cel Mare, urmind a fi ajutat de "asistentii" Cornel Fecioru si Nicolae Sterea. Zilele trecute, promitatorul "fluieras" din Baia Mare a aflat despre suferinta bacauanului Daniel Munteanu, fost arbitru asistent pina acum patru ani. In 1997, Munteanu a suferit o pareza pe partea dreapta, motiv pentru care se deplaseaza cu dificultate, fiind, totodata, silit sa abandoneze activitatea competitionala. "M-am gindit ca ar fi bine sa-l ajut cu bani, acum, in preajma Sarbatorilor de Pasti. Intentionez sa-i trimit 100 de marci germane. Sper sa nu se simta jignit. Ii dau cu toata inima pentru ca imi inchipui cit de mult sufera", a declarat singurul arbitru care l-a trimis in inaltul tribunelor pe nemteanul Gheorghe Stefan, cu ocazia meciului Rocar - Ceahlaul, din optimile de finala ale Cupei Romaniei. "Mergem la victorie", anunta Ciubotariu Conducerea clubului Sportul Studentesc, liderul detasat al Seriei l din Divizia B, a anuntat ca tinerii "alb-negri" sint hotariti sa-si fructifice sansa si sa elimine campioana din Cupa Romaniei. Aflata la cel mai bun parcurs din ultimii sapte ani, formatia pregatita de ex-dinamovistul Gigi Multescu a intrat de luni in cantonamentul de la Complexul Tei, efectuind numai cite un singur antrenament zilnic. "Studentii" au vizionat ieri caseta meciului-tur, din Regie, si au ramasi surprinsi de faptul ca au scapat victoria. "Ne-au dat goluri din carambol. Nu am fost destul de hotariti in aparare", au spus tinerii Galamaz si Musteata, care au promis ca, astazi, virfurile Marius Niculae si Mihalcea nu vor mai trece de barajul lor. Cei doi masivi stoperi vor fi ajutati de Secareanu, pe post de libero, aceasta fiind singura modificare impusa de tehnicianul Multescu fata de meciul din tur. "Dinamo, o echipa obosita" "Vom evolua cu acelasi entuziasm ca si in prima mansa. Mergem numai la victorie si sigur o vom obtine, mai lejer decit se asteapta dinamovistii. Nu avem nimic de pierdut. Toata presiunea va fi la ei, fiindca sint obligati sa cistige. Ii vom depasi la capitolul viteza, talent si mobilitate. Dinamo este o echipa obosita, dupa atitea meciuri cu miza", a spus Razvan Paunescu, tinarul fundas dreapta al "studentilor". La fel de optimist este si atacantul Cristian Ciubotariu: "Cred ca astazi voi reusi sa-l inving pe Prunea. Daca nu o voi face eu, o va face alt coechipier de-al meu. Important este sa ne calificam. In "Groapa" mergem numai la victorie", a punctat internationalul de tineret. Antrenorul Gigi Multescu este mai retinut in declaratii, recunoscind ca echipa sa porneste cu sansa a doua. "Venim ca outsideri, dar asta nu inseamna ca nu mai avem nici o sansa. Nu am jucatori accidentati sau suspendati si sper sa facem o figura frumoasa". Eventuala calificare a "studentilor" in finala Cupei nu va fi recompensata material, primele, in medie de cite 10.000 de dolari, urmind sa fie acordate numai daca trofeul va ajunge in Regie. "Bonusurile vor fi acordate in functie de aportul fiecarui jucator, in mare parte ele fiind deja stabilite", a anuntat Costel Neagu, directorul general al "alb-negrilor". Un apropiat al patronului Vasile Siman a spus ieri ca Sportul va invinge detasat in finala, chiar daca adversarul va fi Rocar sau Petrolul. Aceeasi sursa a dezvaluit ca nu ar fi exclusa premierea "studentilor" si daca inving astazi. Divizia B nu concureaza nationala Conducerea Sportului a primit ieri cu bucurie vestea ca partida Farul - Sportul, decisiva pentru promovarea in Divizia A, nu se va juca in nocturna, asa cum a solicitat formatia constanteana. Bucurestenii s-au temut de faptul ca vor juca la lumina reflectoarelor, nefiind obisnuiti, tocmai partida decisiva. "Degeaba insista Farul sa jucam in nocturna. Nu vom accepta acest lucru, mai ales ca meciul este programat pe 2 iunie. Atunci, tot in nocturna, dar la Bucuresti, se va disputa partida Romania - Ungaria. Doar nu o sa faca Farul - Sportul concurenta unui meci al nationalei, de asemenea foarte important", a spus un oficial al clubului din Regie. LAURENTIU CIORNEI DANIEL CONTESCU DANIEL NAZARE Formatii probabile DINAMO : Prunea - Kirita, Lupescu, V. Nastase - T. Petre, Bolohan, Tames, I. Badea, Tilvan - M. Niculae, Mihalcea. Antrenor : Cornel Dinu SPORTUL : R. Stanca - Paunescu, Galamaz, Secareanu, Musteata, Farmache - Cr. Irimia, D. Lazar (Cruceru), Paduret - Dinita, Ciubotariu . Antrenor: Gheorghe Multescu Petrolul ar intoarce-o ca la Ploiesti Fotbalistii echipei Petrolul Ploiesti incearca astazi, de la ora 16.00, imposibilul - calificarea in finala Cupei Romaniei. "Galben-albastrii" au o misiune ingrata, ei fiind obligati sa intoarca rezultatul inregistrat saptamina trecuta in Drumul Gazarului, cind Rocarul s-a impus cu un neverosimil 3-0. Partida, care se va disputa pe stadionul "Ilie Oana" din Ploiesti, va fi condusa la centru de Marian Salomir, ajutat la cele doua tuse de "asistentii" Ioan Onicas si Zoltan Szekely. "In prelungiri ii urcam pe garduri" Cu moralul refacut dupa victoria smulsa in extremis la Medias, prahovenii s-au reunit luni in cantonamentul din padurea de la Cringu lui Bot. Ieri dupa-amiaza, Victor Rosca a programat, pe "Ilie Oana", ultimul antrenament in vederea jocului de azi. "Oaspetii au prima sansa", marturisea tehnicianul "lupilor galbeni". "Va fi foarte greu, mai ales ca nu putem conta pe mai multi dintre titularii de drept". La Petrolul nu vor evolua azi Vasile Voinea, Florin Pirvu si Daniel Costescu, toti trei accidentati. Suporterii ploiesteni, suparati pe evolutia favoritilor in partida-tur, au revenit, se pare, la sentimente mai bune si spera in calificare. "Dam doua goluri pina la pauza, unul dupa, iar in prelungiri ii urcam pe garduri", spun cu optimism fanii Petrolului, care azi vor avea intrarea gratuita. Ploiestenii isi pun mari sperante in forma deosebita a lui Orlando, revenit saptamina trecuta dupa o operatie de menisc. "Chiar daca nu am prea multi adepti, eu cred in calificarea Petrolului in finala", marturisea micutul atacant. Rocar viseaza la masini straine Dupa remiza din Ghencea, fotbalistii Rocarului au avut duminica liber, iar luni seara au intrat in cantonamentul de la stadionul din Strada Priboiului. Ieri dimineata, jucatorii din Berceni au efectuat ultimul antrenament, iar azi, la ora 13.00, vor pleca spre Ploiesti. Singura problema a antrenorului Dumitru Dumitriu este absenta internationalului Daniel Prodan, care are doua coaste fisurate, in urma unui contact involuntar cu coechipierul sau, Florentin Radulescu, in finalul partidei cu Steaua. Didi va fi insa prezent la meci, intentionind sa vina la Ploiesti pe cont propriu. Bucurestenii sosesc in "Republica" supermotivati, dupa ce conducerea clubului le-a promis jucatorilor cite un autoturism marca Volkswagen, in cazul cistigarii Cupei Romaniei, chiar daca multi dintre ei au afisat un zimbet de neincredere la aflarea senzationalei vesti. Cu toate ca partida de astazi incepe de la scorul de 3-0 pentru Rocar, fotbalistii patronului Gheorghe Florea sint destul de circumspecti, temindu-se totusi de forta de joc a gazarilor. Portarul Florentin Radulescu va evolua pentru a doua oara in ultimul an pe "Ilie Oana" impotriva echipei care l-a lansat in fotbalul mare. Radulescu nu poate uita ca, aparind poarta Rapidului, a incasat, primavara trecuta, patru goluri, exact cite are nevoie azi Petrolul pentru a se califica in finala. ADI DOBRE "Septarul" sponsorizeaza a saptea arta David Beckham, mijlocasul echipei engleze de fotbal Manchester United, a investit un milion de lire sterline (aproximativ 1,6 milioane de dolari) intr-o casa de productie cinematografica. Faimosul jucator a finantat cu aceasta suma compania britanica Genius Film Partners. Venitul actual al capitanului nationalei Angliei este de trei milioane de lire sterline pe an. Un apropiat al "septarului" a declarat ca "lui Beckham ii place sa-si investeasca banii intr-un mod inteligent si asta i s-a parut o oportunitate. Si, cine stie, poate intr-o buna zi ii va oferi sotiei sale, Victoria, un viitor de actrita". Potrivit tabloidului de mare tiraj "The Sun", David nu a mai dus-o la film pe "Posh" de aproape cinci ani. Sotii Beckham evita sa calce intr-o sala de cinematograf pentru ca sint deranjati de fani. Totusi, autorii materialului apreciaza ca, "poate de-acum inainte, intrucit Beckham a devenit un magnat al industriei filmului, lucrurile se vor schimba". MARGARIT BANUTA Suporterii bacauani catre nemteni: "Orasul vostru incape in stadionul nostru" Un autentic derby al Moldovei se va desfasura simbata la Piatra Neamt, Ceahlaul urmind sa intilneasca FCM Bacau intr-o partida care ar putea avea implicatii deosebite in privinta echipelor care vor retrograda sau celor care vor prinde barajul. Pentru aceasta confruntare, cei din galeria bacauanilor, denumiti "taurii furiosi", au pregatit un banner de 12 metri lungime pe care il vor afisa la meci si pe care se va putea citi: "Orasul vostru incape in stadionul nostru". Cei care au avut aceasta idee sint Robert "Olandezu" si Codrin "Diavolul Rosu", lideri ai fanilor din Bacau. Conducerea clubului din urbea lui Bacovia a inchiriat deja 6 autocare pentru suporteri, iar altii vor face deplasarea cu masinile personale, distanta dintre cele doua orase fiind de doar 60 de kilometri. Se estimeaza ca la partida vor asista aproape 1.000 de suporteri ai "galben-albastrilor". DANIEL NAZARE Pitesteanul Neaga exclude aranjamentele la examene Adrian Neaga, fotbalistul echipei FC Arges, a incheiat in triumf prima sesiune de examene din viata sa de student, dupa ce, ieri, a trecut si de ultima proba, cea scrisa la limba engleza. Aflat in anul I al Facultatii de Educatie Fizica si Sport din Pitesti, internationalul de tineret crede, dupa sapte examene, ca "dracul nu e chiar atit de negru" si ca scoala se poate impaca foarte bine cu fotbalul. "Nu a fost chiar asa de greu cum m-as fi asteptat", recunoaste Rica Neaga. "Singurul examen mai dificil a fost in iarna, la schi, proba pe care am sustinut-o practic pe o pirtie din Poiana Brasov". Valorosul fotbalist a dorit sa arate in acelasi timp apropiatilor ca poate invata chiar daca este fotbalist si ca nu doreste sa-si aranjeze nici un examen. ADI DOBRE La o zi dupa Laurentiu Rosu, Si Adrian Ilie intra-n UE Adrian Ilie, fotbalistul roman al echipei Valencia CF, nu mai figureaza ca jucator strain in lotul "liliecilor", asa cum sint alintati elevii pregatiti de Hector Cuper. Tribunalul numarul 15 din localitatea spaniola i-a dat cistig de cauza in procesul intentat Federatiei Spaniole de Fotbal, Ligii Profesioniste de Fotbal din Spania si Sfatului Superior al Sportului si, astfel, va fi considerat jucator comunitar de tip B. Decizia a survenit la numai o zi dupa ce Laurentiu Rosu, fostul sau coechipier de la Steaua, acum jucator la Numancia, ultima clasata din Primera Division, a primit acest drept. "Atacantul roman va putea evolua, in noua sa postura, inca din etapa viitoare, cind Valencia va da piept cu Deportivo Alaves, deoarece sentinta este definitiva si executorie. Marea problema o reprezinta faptul ca Ilie este accidentat si nu va fi trimis pe gazon", noteaza cotidianul "Marca" in numarul sau de ieri. Aflat ieri dimineata in locuinta sa din Spania, Adrian Ilie era fericit ca va fi considerat, de acum inainte, jucator comunitar. "Tocmai citeam ziarele si am aflat aceasta veste. Aseara m-am culcat devreme si n-am stiut de sentinta data. Va pot spune ca este una dintre cele mai bune vesti pe care le-am primit in ultimul timp", ne-a declarat "Cobra". In privinta refacerii dupa accidentarea suferita in meciul cu Georgia, atacantul roman este optimist. "Am reluat alergarile, insa ma antrenez separat de restul echipei. N-am mai vorbit deloc cu antrenorul Cuper, dar sper ca intr-o saptamina sa ma refac complet si sa am o discutie cu el. Vreau sa stiu daca mai este nevoie de mine sau trebuie sa-mi gasesc o alta formatie", a incheiat Adrian Ilie. DANIEL NAZARE Bölöni i-a scos din joben pe Gane si Tararache Ionel Tersinio "Jerry" Gane si Mihai Tararache sint cele doua surprize pe care Ladislau Bölöni, antrenorul echipei nationale de fotbal a Romaniei, le-a pregatit pentru meciul amical cu Slovacia programat miercuri, 25 aprilie, la Ploiesti. Loti a trimis ieri telegrame de convocare pentru 17 "stranieri": Stelea (Salamanca), Contra (Alaves), Filipescu (Betis Sevilla), Chivu (Ajax), Ciobotariu (Standard Li?ge), Gilca (Espanyol), Dorinel Munteanu (VfL Wolfsburg), Catalin Munteanu (Salamanca), Codrea (Genoa 1893), Laurentiu Rosu (Numancia), Dennis Serban (Elche), Alin Stoica (Anderlecht), Tararache (Grasshopper Zürich), Mutu (Verona), Viorel Moldovan (FC Nantes), Ionel Gane (Saint Gall), Adi Ilie (Valencia). Dintre jucatorii enumerati mai sus, la meci vor fi chemati doar 14. Alti sase fotbalisti vor fi adusi din campionatul intern. Ganea nu mai intra-n calcule Dupa cum se observa, in ciuda scuzelor prezentate, Ionel Ganea, atacantul de la VfB Stuttgart, nu se afla printre fotbalistii la care a apelat Bölöni. Antrenorul a ramas ferm pe pozitie dupa incidentul din timpul intilnirii cu Italia. Loti a renuntat definitiv la "Ganez" si a demarat deja cautarile pentru gasirea unui alt atacant. In consecinta, selectionerul a chemat primul "virf" aflat pe lista de asteptare. Gane are 29 de ani si joaca la formatia elvetiana Saint Gall de doi ani, dupa ce in sezonul '98-'99 a iesit vicecampion al Romaniei cu Dinamo Bucuresti. Convocarea nu l-a luat prin surprindere pe "Jerry": "Evolutiile pe care le-am avut in ultimul timp la echipa de club l-au determinat pe domnul Bölöni sa ma cheme la lot. Auzisem eu ceva, dar nu eram sigur. Confirmarea mi-a venit acum. De la dumneavoasta am aflat ca voi juca impotriva Slovaciei. Ma asteptam sa vina si vremea mea". Cea de-a doua noutate pe lista lui Bölöni, ex-dinamovistul Mihai Tararache, reprezinta o noua tentativa a selectionerului de a gasi un jucator competitiv pe postul de fundas central, dupa ce solutiile incercate pina acum au intirziat sa dea satisfactie. Convocarea lui "Tara" a reprezentat, in acelasi timp, si o sursa de ingrijorare pentru bunul prieten al "elvetianului", Florentin Petre. "Eu am nunta pe 3 iunie, iar Mihai imi va fi nas. Acum, stau si ma gindesc: daca o sa joace bine acum si va fi chemat la meciul cu Ungaria, pe 2 iunie, eu ce-o sa fac? Cine o sa ma ajute cu toate pregatirile? Ca nasul o sa fie in cantonament!", se gindeste "Piticul", mai in gluma, mai in serios. Antonov va "ateriza" pe "Astra" Lotul se va reuni luni, 23 aprilie, in cantonamentul de la Saftica. Partida Romania-Slovacia se va disputa pe stadionul Astra din Ploiesti si va incepe la ora 18.00. Bölöni s-a oprit asupra arenei de linga cimitirul "Bolovani" dupa mai multe cautari. Pentru ca jocul va avea loc a doua zi dupa festivitatea de retragere a lui Gica Hagi, a fost preferat un oras din provincie. Pitestiul, prima urbe vizata, nu putea asigura conditii decente de cazare, asa ca s-a recurs la solutia Ploiesti. Slovacii vor locui la un hotel din Bucuresti si se vor deplasa la stadion, in ziua meciului, cu autocarul. La centru va oficia arbitrul moldovean Vladimir Antonov, ajutat la cele doua linii de "asistentii" Daniel Lazarescu si Alexandru Nicolae. MATEI UDREA DANIEL CONTESCU Gol cu piciorul drept Una dintre cele mai importante si frumoase victorii obtinute de reprezentativa de fotbal a Romaniei a fost inregistrata pe 3 iulie 1994, la Pasadena - Los Angeles, in timpul Campionatului Mondial din SUA. Atunci, "tricolorii" au eliminat, scor 3-2, puternica formatie a Argentinei, reusind calificarea, in premiera, in sferturile de finala ale celei mai puternice competitii mondiale. Gheorghe Hagi, capitanul nationalei, a marcat cel mai frumos gol al sau cu piciorul drept, in minutul 58, la scorul de 2-1. Aceasta reusita va putea fi revazuta astazi, in jurul orei 20.30, pe canalul de televiziune Romania 1. Succes romanesc in Supercupa Araba Masorul Florin Caprarus, premiat cu 10.000 de dolari "M-am plimbat cu camila si am baut sucuri", povesteste "Buzau" Al-Hilal si Al-Nasr, cele mai bune echipe din Arabia Saudita, au terminat, la finele saptaminii trecute, pe primele doua locuri in cea de-a saptea editie a Supercupei Arabe la fotbal. Pentru aceasta performanta, printul Al-Walid Ben Talal, nepotul regelui Fahd, a recompensat cele doua grupari cu peste 100 de autoturisme de lux, valoarea donatiei atingind suma de 10 milioane de dolari. Ascensiunea celor doua formatii se leaga de numele a doi tehnicieni romani, Anghel Iordanescu si Ilie Balaci. Printre premiati s-a aflat si Florin Caprarus, zis si "Buzau", masorul roman al celor de la Al-Hilal. Aflat de un an si jumatate in Arabia Saudita, "Buzau", care este copilul de suflet al generalului Iordanescu, a ramas, dupa plecarea fostului selectioner, singur la Riad. Iubit de jucatorii de la Al-Hilal, Caprarus a devenit si masorul nationalei Arabiei Saudite, caruia echipa sa de club ii furnizeaza noua componenti. De Florii, chiar de aniversarea numelui sau, "Buzau" a fost primit la Palatul Regal din Jeddah, de unde s-a intors cu un cec de 10.000 de dolari, ca recompensa pentru performanta celor de la Al-Hilal. "A fost extraordinar", marturisea Caprarus. "M-am plimbat cu camila, am mincat si am baut sucuri". De Pasti, la vila sa din Riad, "Buzau" a hotarit sa invite aproape toti romanii care lucreaza la ambasada tarii noastre din Arabia Saudita, dar si personalul roman al celui mai mare spital din Riad. "De carne de miel nu ducem lipsa, iar oua vor inrosi romancele care sint aici", povesteste Florin. "Sper sa iasa bine. Ne mai trece si noua dorul de casa". ADI DOBRE O scumpete de fundas Suma record de 58 de milioane de dolari oferita de Real Madrid pentru transferul fotbalistului portughez Luis Figo gruparii FC Barcelona este in pericol de a fi doborita la finele actualei stagiuni. Internazionale Milano a anuntat ieri ca este gata sa plateasca 120 de miliarde de lire italiene (circa 60 de milioane de dolari) clubului Lazio Roma pentru a-l transfera pe fundasul Alessandro Nesta. Intreaga operatiune este posibila datorita interventiei sponsorului principal al milanezilor, producatorul de anvelope Pirelli, care doreste ca Nesta sa reprezinte imaginea firmei in Italia. Pina acum, imaginea Pirelli in "Cizma" era reprezentata de Ronaldo, insa, in cazul in care se va realiza transferul lui Nesta la Inter, Pirelli va rezilia contractul cu atacantul brazilian. In ciuda generozitatii interiste, presedintele clubului Lazio, Sergio Cragnotti, a anuntat ca suma pentru care Nesta poate fi cedat este de 150 de miliarde de lire italiene (aproximativ 75 de milioane de dolari). Lombarzii spera ca boss-ul campioanei Italiei sa se razgindeasca, mai ales ca Lazio si-a asigurat, din vara, serviciile altui fundas de clasa, parmegianul Fabio Cannavaro. "Lazio trebuie sa-si scoata banii oferiti Parmei pentru Cannavaro (n.r. - 32 de milioane de dolari), asa ca sper sa accepte oferta noastra, pe care eu o consider extrem de generoasa", a declarat vicepresedintele de la Inter, Giuseppe Prisco. SILVIU TANASE Stefan: "Hizo n-o sa stea niciodata pe banca Rapidului" La angajarea lui Viorel Hizo ca antrenor al echipei de fotbal Rapid Bucuresti, eveniment petrecut luni dupa-amiaza, patronul George Copos declara ca "Dulaul" va sta pe banca, desi acesta este suspendat de Liga Profesionista de Fotbal, din cauza unui litigiu cu formatia Ceahlaul. Principalul actionar al gruparii de sub Grant anunta cu emfaza ca a identificat o "gaselnita" de mare efect. El a decis schimbarea titulaturii pe care Hizo o va avea in organigrama feroviarilor, numindu-l pe acesta nu antrenor, ci director tehnic. "Ca director tehnic ar putea sa stea pe banca", spunea bucuros Copos. Ieri, conducatorii LPF au declarat ca Viorel Hizo ramine suspendat pina pe 2 septembrie 2001, data la care va expira sanctiunea dictata in urma cu un an. "Potrivit articolului 21, alineatul 2, ruperea unilaterala a contractului se pedepseste cu un an de suspendare", sustin oficialii Ligii, care l-au pedepsit pe antrenorul sibian pentru ca a parasit Ceahlaul. "Nu ma las calcat in picioare" Gheorghe Stefan, presedintele gruparii din Piatra Neamt, a sarit ca ars cind a auzit ca Hizo a preluat postul de antrenor la Rapid. "Hizo n-o sa poata sta niciodata pe banca Rapidului. Lui i-a intrat Rapidul in cap de cind a fugit de la mine (n.r. - in urma cu sapte luni). Atunci Copos nu avea antrenor si mi l-a luat pe Hizo. Pina la urma l-au pus pe Rednic, ca au intervenit Mircea Lucescu si Dinu Gheorghe. A vrut Copos sa-l trimita la Tractorul, dar Hizo nu a acceptat. Va repet, eu nu o sa ma las calcat in picioare. Astazi (n.r. - ieri), Politia Judeteana Neamt a preluat dosarul penal pe care i l-am intocmit lui Hizo pentru inselaciune si uz de fals, dupa ce a fugit de la Ceahlaul", a spus nervos Stefan. "Pinalti" a mai recunoscut ca, imediat dupa instalarea in Giulesti a "Dulaului", Copos i-a solicitat pacea. "Eu nu ma inteleg cu nimeni in aceasta privinta, mai ales cu Copos. Ce, voi nu-l cunoasteti pe Copos?! Credeti ca va dori sa-mi dea bani ca sa renunt. Dupa el, ar trebui sa-i dau eu bani". LAURENTIU CIORNEI Camataru, amendat cu 10 milioane de lei Fosta vedeta a fotbalului oltean, Rodion Camataru, in prezent impresar de jucatori si om de afaceri, a fost amendat ieri de Inspectoratul Teritorial de Munca din Craiova cu suma de zece milioane de lei. Autoritatile din Banie au luat aceasta decizie in urma unei razii efectuate la restaurantul "Dragonul de Aur", proprietate a fostului international, unde s-a descoperit ca nici un angajat al lui Camataru nu are forme legale de munca, anunta AM Press. De asemenea, la firma "Camataru Com Trans" s-au descoperit numeroase nereguli in gestiune. Un cetatean chinez, despre care Camataru spune ca ii este asociat, a recunoscut in fata organelor de control ca a semnat niste acte, dar ca nu stia ce contin acestea, fiindca nu cunoaste mai mult de trei cuvinte in limba romana. Un alt angajat, Valentin Siclitaru (27 de ani), a declarat ca "nu este treaba politiei cum isi primeste el salariul de un milion de lei lunar". La vederea jurnalistilor care insoteau echipele de control, Camataru a facut o criza de nervi, incercind sa-i scoata din local cu forta. "Pina acum nu am primit nimic oficial, nici o amenda. Eu cred ca este rea-intentie. Toate aceste asa-zise nereguli privitoare la actele de munca ale angajatilor mei sint basme. Fiecare angajat de-al meu are la Camera de Munca o carte sau o conventie cu care se poate demonstra ca sint in regula", ne-a spus ieri Camataru. LAURENTIU CIORNEI Flash Bucurie nuda in Brazilia Politia braziliana l-a arestat zilele trecute pe fotbalistul William Pereira Farias, de la echipa Pontaporanense (statul Mato Grosso), pentru ca acesta s-a dezbracat in fata spectatorilor. Golgeterul formatiei si-a manifestat intr-un mod inedit bucuria marcarii unui gol: si-a scos tricoul, apoi sortul, raminind gol in fata suporterilor echipei adverse, Nova Andradina. Pereira Farias risca sa faca cel putin sase luni de inchisoare, politia motivind ca "fotbalistul a jignit asistenta, incalcind grav legile bunei cuviinte". ( L.C. ) Trickovici s-a saturat Dejan Trickovici, atacant al echipei de fotbal FC Arges, a parasit, in urma cu doua zile, Pitestiul, de atunci nimeni nemaiavind nici o veste despre el. Utilizat foarte putin de antrenorul Marian Bondrea, sirbul s-a saturat de statutul de eterna rezerva si a decis sa paraseasca gruparea din Trivale. Cu toate ca era socotit un jucator util, supus si cu un spirit de sacrificiu specific sirbilor, Trickovici e de parere ca nu i s-a dat nici cea mai mica sansa. Dezertarea ex-iugoslavului de 25 de ani a venit intr-un moment prost pentru FC Arges, atmosfera din sinul echipei antrenate de Marian Bondrea fiind, dupa cum o caracterizeaza multi dintre fotbalisti, "de tot rahatul". Tensiunea a crescut si ieri, dupa ce Constantin Stroe, managerul general de la Uzinele Dacia, a promis despartirea de unii dintre jucatori si micsorarea drastica a contractelor. ( A.D. ) Arhire se intoarce la Zimbru Chisinau Nedorit de antrenorul Cornel Dinu, mijlocasul stinga Iulian Arhire s-a despartit, luni seara, de Dinamo. "Max" intentioneaza sa se intoarca la Zimbru Chisinau, formatia care domina fotbalul din Moldova. Arhire a rupt intelegerea cu Dinamo, cu care, in iarna, a semnat un contract valabil pe cinci ani. "Conducerea clubului din Chisinau este dispusa sa plateasca celor de la Poohang Steelers clauza de reziliere. Imi doresc sa joc cu Zimbru impotriva celor de la Dinamo, in Liga Campionilor", a declarat ieri Arhire. ( D.C. ) Cochirleanca o asteapta pe Gabi Szabo Atleta Gabriela Szabo, campioana olimpica in proba de 3000 de metri, este asteptata la sfirsitul acestei luni in comuna buzoiana Cochirleanca pentru a participa la nunta lui Dumitru Tudorie, partenerul ei de antrenament. Primarul localitatii, Ion Rosca, a declarat ca este sigur de sosirea celebrei campioane, "pentru ca Tudorie este un om de mare caracter si foarte serios, acestea fiind motivele pentru care a ajuns partenerul de pregatire al valoroasei atlete". Pentru a onora invitatia la ceremonie, Gabriela Szabo va trebui sa-si intrerupa stagiul din Africa de Sud, unde urmeaza sa se pregateasca pina la sfirsitul lunii septembrie. ( L.C. ) Ne-asteapta finlandezi si albanezi La sediul UEFA din Nyon (Elvetia) a avut loc ieri tragerea la sorti a meciurilor din Cupa UEFA Intertoto, competitie in care Romania va fi reprezentata de doua cluburi. Potrivit "tintarului", prima echipa din tara noastra va intilni o formatie din Finlanda, iar a doua va juca impotriva unei reprezentante a Albaniei, meciurile-tur, programate pe 16 iunie, urmind sa se dispute in Romania. In cazul accederii in turul secund, romanii vor da piept cu formatii din Spania si Cehia. ( L.C. ) [29][pl.dll?rid=expresro] 