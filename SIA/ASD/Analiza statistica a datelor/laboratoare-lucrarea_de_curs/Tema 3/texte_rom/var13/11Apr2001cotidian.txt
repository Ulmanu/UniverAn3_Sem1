 Omul-cirtita Cornel Pasat, din Padina Mica, judetul Mehedinti, se ascunde de mai multa vreme intr-o grota adinca de 7 metri, sapata in mijlocul casei. Politistii l-au descoperit pe Pasat in urma unei plingeri facuta de mama acestuia, care a spus ca fiul a amenintat-o cu un cutit. La descinderea in casa Pasat, acestia au gasit peretii din camera lui Cornel, razuiti de var si inscriptionati cu "666", numarul Satanei. Dinauntru se auzeau miriieli. Omul din grota a refuzat sa iasa si atunci cind a fost coborita o scara. Singura sansa ca acesta sa iasa, spun politistii, este infometarea. Cornel Pasat a fost inginer si a fost diagnosticat in urma cu citiva ani cu schizofrenie paranoida. Urlind dupa o catea, la 110.000 de volti Anton Nicodim, in virsta de 36 de ani, s-a cocotat luni, in jurul orei 18.30, la o inaltime de circa 30 de metri dupa ce a dat gata doua sticle cu votca. Nicodim a inceput sa strige din virful stilpului, aflat la intrarea in comuna Catelu, dupa cel pe care el il banuia ca i-ar fi furat cateaua. "Fetita", patrupedul a carui pierdere l-a facut pe barbat sa protesteze in acest mod, disparuse de citeva zile. Nicodim si-a luat cu el o sticla de coniac si, timp de aproape cinci ore, a stat agatat pe constructia metalica, nepasator ca prin cablurile de linga el treceau 110.000 de volti. Pompierii militari au reusit sa il coboare cu o autoscara mecanica in jurul orei 1,55. ( P.C. ) Laura Badea, din nou mireasa Parada de moda a Casei Ellis, gazduita de Hotelul Marriott, s-a transformat intr-un eveniment monden. Creatoarea Eli Laslean si-a intitulat creatiile vestimentare pentru primavara-vara "Fair play". Colectia este destinata doar femeilor curajoase, care adora competitia, vor sa arate mereu sexy si pun pe primul loc reusita in cariera. Printre celebritatile care au servit drept model s-au numarat Bianca Brad, Diana Metiu, Monica Davidescu, Anca Turcasiu, Sonia Argint, Iulia Fratila, care au purtat pe rind toalete sobre alb/negru ori indraznete, in combinatii de culori provocatoare: caramiziu-albastru electric, fuxia, mov, vernil etc. Piesa de forta a constituit-o rochia de mireasa alb cu auriu, prezentata de Laura Badea. CLAUDIA DABOVEANU Casa noastra Casa de lemn este ideala Lemnul este si va ramine intotdeauna un material "de incredere" si ieftin. Constructiile realizate astfel sint suple, ecologice si foarte rezistente la cutremure. In plus, datorita greutatii reduse fundatiile sint minime, reducindu-se astfel costurile betonului si ale armaturii necesare. Usor de prelucrat, lemnul se preteaza la executia de case de vacanta sau de locuit permanent, iar prin tehnologiile de ultima ora se pot realiza structuri foarte variate, cu deschideri mai mari si spatii mai largi. Alte avantaje sint timpul extrem de redus de executie (de circa 60 de zile) si posibilitatea alegerii modelului preferat dintr-o gama foarte larga. La constructie se folosesc doua variante de rasinoase si anume sistemul prefabricat sau structura independenta cu grinzi si diagonale. Compartimentarea caselor pe structura de lemn este foarte flexibila, iar in unele cazuri interiorul se poate reimparti cu costuri minime in timpul exploatarii. Termoizolatia din vata minerala inglobata in peretii exteriori si interiori asigura confortul termic in orice anotimp. Finisajele exterioare ale constructiei pot fi integral din lemn, parter tencuit, etaj (mansarda) din lemn sau integral exterior tencuit pe caroiaj din sipci si plasa de rabit. Pentru finisajele interioare poti folosi orice varianta doresti sau numai lemn aparent. Structurile din lemn se preteaza la toate tipurile de timplarie existente in prezent pe piata: clasice din lemn, simple sau duble, geam termopan montat in timplaria de aluminiu, PVC sau lemn stratificat. Pretul unei asemenea constructii este de circa 80-120 USD/mp construit, variind in functie de calitatea si grosimea lemnului de structura, grosimea termoizolatiei si finisajele exterioare si interioare. Parterul cuprinde o camera de 18 mp, un living room de 42 mp, o bucatarie de 12 mp si un WC de 3 mp. Si la etaj spatiul este extrem de generos, cuprinzind doua dormitoare de 22 mp fiecare si o baie de 6 mp. Dupa dorinta, firma Bianca International SRL iti mai poate executa mansardari, casute de gradina, foisoare. (A.S.) Interioare Aer conditionat cu consum redus Gama de aparate de aer conditionat Accorroni cuprinde splituri pentru reciclarea de aer rece sau rece/cald, in versiunile de montare pe perete sau tavan. Pentru spatiile mai ample, sau locuintele cu mai multe camere, exista varianta de dual split sau trial split, unde o singura unitate externa poate deservi mai multe unitati interne. Deosebit de important este faptul ca la toate modelele filtrul de aer este usor accesibil, curatarea realizindu-se foarte simplu. Aparatele de aer conditionat Accorroni au incluse in productia de serie o telecomanda cu infrarosii. Cu ajutorul ei se pot activa toate functiile standard specifice. Prin magazinul firmei BCG Trading, din strada Mihai Eminescu nr. 75, tel./fax 01/210.68.98 sau mobil 092.606.313, poti achizitiona in aceasta perioada cu reducere modelul Accorroni NX 9, cu o putere de 2,64 kW si un randament de 425 metri cubi de aer pe ora. (S.G.) Un film de actualitate pe TVR 2 "Vremea datoriilor" la cinematograful de arta In urma cu aproape zece ani, Irena Opavlovska debuta regizoral cu filmul: "Vremea slugilor". Dupa aproape un deceniu, ea s-a hotarit sa revina la acel moment, prin "Vremea datoriilor" ("Cas Dluhu"), in care se regasesc unele dintre personajele principale. Undeva, in Orient, Milan desfasoara o activitate diplomatica, avind alaturi o sotie cicalitoare si dominanta, si o fiica in chinurile maturizarii. Un incident diplomatic determina intoarcerea diplomatului la Praga, unde acesta va fi internat intr-un sanatoriu de psihiatrie. Practic, de aici incepe actiunea filmului "Vremea datoriilor", care ne transpune intr-o atmosfera aparent normala a vietii de zi cu zi, numai ca realitatea ne aduce de multe ori in fata unor situatii inedite. Eroii filmului ceh se vor trezi confruntati cu situatii ciudate si complicate, greu de rezolvat, care par, culmea, aparent normale. ( A.R. ) OTV-ul lui Dan Diaconescu are nevoie de-o minune de Pasti Dan Diaconescu o tine una si buna ca postul Oglinda TV va emite incepind cu 1 mai. La inceputul anului, Dan Diaconescu ne spunea ca lucreaza la rece, iar "cind programul va fi bun, ii vom da drumul in eter, pe la inceputul lui aprilie". "Cu CNA lucrurile sint rezolvate", mai adauga el. Problema e ca, in cazul in care OTV va intra in emisie pe 1 mai, Dan Diaconescu risca - potrivit Legii audiovizualului - o pedeapsa cu inchisoarea de la 6 luni la 2 ani sau, in cel mai bun caz, o amenda. Si asta pentru ca noul dosar pentru concurs depus la Directia Licente nu a fost nici macar pus in discutie in consiliu. Si nici nu va fi atita vreme cit Dan Diaconescu nu va obtine, potrivit unui nou ordin al MCTI, un acord de procurare a echipamentului de la Directia Generala de Reglementari si Licente in Comunicatii din cadrul MCTI. Contactat telefonic, Dan Diaconescu ne-a declarat ca "ei tot inventeaza cite-o regula noua" si ca "va dovedi Justitia ca am dreptate". Potrivit unui oficial CNA, n-ar fi exclus ca Dan Diaconescu sa nu stie de acest ordin al MCTI, cu toate ca a fost redactat un raspuns adresat directorului OTV. Daca totusi pe 1 mai s-ar produce minunea, Diaconescu ne promite un post cu stiri la fiecare jumatate de ora, transmisii in direct si cel putin doua talkshow-uri, avindu-i ca moderatori pe Florin Piersic si Giovani Becali. Intre timp, potrivit unei noi decizii CNA, au fost scoase la concurs, pentru sesiunea 2001, frecventele pentru statii locale de radiodifuziune si a canalelor pentru statii de televiziune de putere mica, urmind ca dosarele de participare la concurs sa fie depuse la sediul CNA pina la data de 14 mai 2001. RADU MEIROSU De Pasti, in exclusivitate, Carnavalul de la Rio vine Acasa In fiecare an, la sfirsitul lunii februarie, cele mai importante metropole din Brazilia gazduiesc fastuoase manifestari populare dintre care, fara indoiala, cea mai spectaculoasa este Carnavalul de la Rio. Timp de patru zile si cinci nopti, Brazilia cinta si danseaza. Anul acesta, la Rio s-a inregistrat cea mai mare concentrare de turisti straini (300.000) si a fost fieful absolut al carnavalului carioca. Prima datare istorica a unei manifestari de acest gen a fost 22 ianuarie 1835, cind micutul carnaval s-a desfasurat intr-un hotel. Postul Acasa le ofera telespectatorilor sai posibilitatea de a urmari - in exclusivitate - editia 2001 a celebrului carnaval. Parada va fi programata in doua parti si va fi comentata de catre Excelenta Sa, Jeronimo Moscardo, ambasadorul Braziliei la Bucuresti, si Mihaela Tatu. Prima parte va putea fi urmarita duminica, la ora 21.00, iar cea de-a doua luni, cu incepere de la ora 19.45. OTILIA MIHAILOV O premiera de exceptie "Madame Butterfly", cu Jeremy Irons, la HBO In aceasta seara, de la ora 20.00, HBO prezinta un film de exceptie, bazat pe fapte reale. Rene Gallimard (Jeremy Irons) era, la mijlocul anilor '60, un tinar functionar al Ambasadei Frantei la Beijing. Intr-o seara, merge la opera sa vada "Madame Butterfly" si, fascinat de intreaga montare, se indragosteste de Song Liling (John Lone), interpreta rolului principal. Gallimard devine obsedat de misterioasa lui muza careia incepe sa-i spuna Butterfly si prin care patrunde din ce in ce mai profund in lumea muzicii si culturii chineze. Pe masura ce viata si personalitatea lui se transforma, Rene nu e interesat decit pe Butterfly, de misterul ei si de dragostea lui pentru ea. Dar, la un moment dat, iluzia se spulbera si un socant adevar iese la iveala. Butterfly era barbat si, de mai multi ani, spiona in folosul guvernului chinez, folosindu-se de dragostea oarba a lui Rene. ALEX REVENCO Prime grase pentru angajatii de la stat Salariatii de la "gaze" - 1,8 milioane de lei Mielul de Pasti, ajutorul de muraturi si prima de Craciun au devenit in ultimii ani un stimulent pentru salariati. Indiferent ca este vorba despre intreprinderi care inregistreaza pierderi si primesc masiv subventii de la bugetul de stat pentru supravietuire sau, dimpotriva, sint rentabile si sint indreptatite sa ceara. Sumele sint prevazute expres in contractele colective de munca pe societate sau pe ramura si se acorda separat sau o data cu chenzina aferenta lunilor aprilie si decembrie. La unele societati, contractele prevad inclusiv numarul de zile nelucratoare care poate fi mai mare decit cel legiferat prin Constitutie. Nici anul acesta nu se face rabat de la regula. Motiv pentru care sindicatele au obtinut sau negociaza de zor cu administratiile valoarea primelor de Pasti. Cele mai mici prime le primesc postasii - 575. 000 de lei In ciuda "confidentialitatii" care planeaza asupra ajutorului pentru miel, o chestiune este clara: cu cit intreprinderea este mai mare, cu atit nivelul primei este mai ridicat. Cea mai mica prima de Pasti au primit-o postasii- 575.000 de lei net. La polul opus, ajutoarele primite de salariatii din energie, petrol si gaze, cu diferente de citeva sute de mii de lei in plus sau in minus. Lucratorii din fostele unitati componente ale CONEL - productie, transport si distributie de energie electrica si termica - primesc luna aceasta cu aproximativ 1,5, milioane de lei mai mult, drept ajutor de miel. Pentru angajatii din sectorul gazelor naturale-productie, transport si distributie, prima de miel este de 1,8 milioane de lei net. In plus, "gazistii" nu lucreaza pina miercuri, contractul colectiv de munca negociat cu administratia stabilind ca Pastile se sarbatoreste trei zile. Cei care sint de serviciu la permanenta isi vor recupera zilele lucrate, deci nu vor fi platiti dublu. Salariatii RomTelecom primesc si ei prima de miel, 1,4 milioane de lei net. Padurarii vor primi doar 1 milion prima de miel, o data cu plata chenzinei pe luna aprilie. Prime-despagubiri pentru conditii de munca mizerabile Angajatii Metrorex nu primesc prima inainte de Pasti, desi in contractul colectiv de munca se prevede acest ajutor. Ei vor sti care este prima dupa ce va fi adoptat bugetul, aceasta urmind sa fie stabilita functie de subventia acordata de stat si de disponibilitatile financiare ale societatii. Nici CFR-istii nu stiu cu exactitate cit va fi prima, dar in mod sigur va fi una. Ieri, la inchiderea editiei, urmau sa fie negociate cuantumurile in consiliile de administratie ale societatilor componente. Contractul colectiv de munca prevede un milion de lei de Pasti. Nici angajatii Ministerului Muncii nu vor fi uitati. Ministrul muncii a anuntat ieri, intr-o conferinta de presa, ca-si va stimula oamenii pentru ca lucreaza in conditii grele, in spatii mizerabile si cu lefuri foarte mici. Nu vor beneficia de prima angajatii Caselor de asigurari de sanatate, pentru ca inca nu s-a votat bugetul, iar cei din spitale pentru ca nu au bani. Soferii RATB si vatmanii vor primi bani de miel doar daca nu au avut abateri disciplinare de la inceputul anului. Suma cu care vor fi premiati angajatii model este de 800.000 de lei net. M.B.. I.A., G.R. Pensiile se platesc pina in ajun de Pasti Pensiile aferente lunii aprilie vor ajunge la destinatii pina in ajunul Pastelui. In baza intelegerii dintre Posta Romana, Casa Nationala de Pensii si Trezorerie, a fost devansata plata pensiilor pentru luna aprilie, astfel incit mai mult de jumatate dintre pensionari sa-si poata face cumparaturile de Pasti din pensia proprie, si nu din imprumuturi. In consecinta, postasii vor distribui pensiile inclusiv simbata 14 aprilie, a anuntat ieri, in cadrul unei conferinte de presa, ministrul muncii Marian Sarbu. "In mod normal, plata pensiilor urma sa inceapa din 14 aprilie. Insa avind in vedere apropiata sarbatoare, cind se cunoaste nevoia romanilor de a se pregati corespunzator pentru acest eveniment, s-a decis devansarea platilor cu patru zile", a explicat responsabilul MMSS. Pensiile lunii aprilie se platesc incepind de ieri si pina pe data de 20 aprilie. Persoanele care nu vor fi gasite la domiciliu isi vor putea ridica banii direct de la oficiile postale de care apartin pina pe data de 27 aprilie. Ministrul muncii a precizat ca pensionarii vor beneficia de indexarile promise, dupa adoptarea bugetului. Ceea ce inseamna ca indexarea pentru aprilie va fi acordata in lunile care urmeaza. MIHAELA BALEA Politistii romani au primit cadou de la nemti trei masini Opel Astra Departamentul Politiei Judiciare Federale din Germania, prin intermediul ambasadorului acestei tari la Bucuresti, Wolf Dietrich Schilling, a donat ieri Politiei Romane trei autoturisme noi, marca Opel Astra. Actiunea a avut loc in fata sediului Ministerului de Interne, in prezenta unei "armate" de generali, alaturi de care s-au aflat ministrul de interne, secretarii de stat, seful IGP, seful UM 0962. Cheile masinilor, asezate pe o pernita din catifea rosie, au fost inminate ministrului Ioan Rus, care le-a oferit, la rindul sau, sefului IGP, gen. Florin Sandu. Intrebat cine va folosi aceste autoturisme, gen. Sandu ne-a declarat: "Una dintre ele va merge la Politia Capitalei, iar celelalte doua, la IGP. E posibil ca una dintre cele doua masini care vor intra in dotarea IGP sa fie data celor de la Politia de Frontiera". Ambasadorul Germaniei la Bucuresti a precizat ca activitatea de ieri a avut loc "in cadrul programului de asistenta pentru pregatirea cadrelor", iar cele trei masini "constituie expresia cooperarii internationale". ALINA GRIGORE Telegrafice Jefuit de alocatie Un pusti in virsta de 14 ani, Cosmin P., care si-a ridicat alocatia de la un oficiu postal din centrul Brasovului, a fost tilharit ziua in amiaza-mare. Autorul tilhariei este Nicolae Paraschiv, de 19 ani. El l-a lovit pe Cosmin, dupa care a fugit cu banii de alocatie, adica 130.000 de lei. Politistii au reusit sa-l prinda pe tilhar si sa recupereze banii.(C.C.) Deseuri toxice, stropite cu urina Agentia de Protectie a Mediului (APM) Cluj a demarat ieri o actiune de stropire cu urina animala provenita de la fermele din judetul Cluj a deseurilor cancerigene depozitate de Uzina Chimica Turda. Directorul agentiei, Marian Proorocu, a declarat ca in cele patru depozite de hexaclociclohexan se afla 15 mii de tone de deseuri toxice in care tiganii din Turda sapa de citiva ani pentru a vinde substantele toxice sub forma de pesticide. Stropirea cu urina animala si acoperirea deseurilor cu materiale de constructii ar urma, spera cei de la APM Cluj, sa stopeze dezgroparea depozitului. (M.S.) Omorita in bataie pentru o tigara O betie strasnica s-a sfirsit tragic pentru familia Maxinas din Plopana - Bacau. Sotii Vasile si Adriana Maxinas, in virsta de 38 de ani, respectiv, 32 de ani, erau cam "afumati" duminica seara, cind au inceput sa se certe. Barbatul ii ceruse femeii o tigara, iar aceasta l-a refuzat. Vasile a batut-o cu pumnii si cu picioarele pe nevasta sa, pina cind aceasta nu a mai miscat. Dimineata, femeia s-a trezit si a mers pina in curte, unde a cazut ca secerata.(C.T.) Exportul cailor din Radauti, interzis Directia Sanitar-Veterinara Suceava a refuzat sa avizeze exportul in Italia a 11 cai de la Herghelia Radauti din cauza anemiei infectioase care se manifesta in zona. Seful DSV, Vasile Cimpan, a declarat ieri ca cei 11 cai sint sanatosi, dar, potrivit legii, ei nu pot fi exportati daca anemia infectioasa este prezenta pe o raza de 30 de kilometri, ori, cazuri de acest fel sint des intilnite in zona Radautilor.(T.A.) Turbarea baga Covasna in carantina Directia Sanitar-Veterinara (DSV) Covasna a instituit carantina de gradul III in localitati aflate in estul judetului - Covasna, Turia, Zabala, Lemnia - din cauza focarelor de turbare aparute la ciini si vulpi. Un caz a fost confirmat la Calnic, unde o vulpe a fost gasita moarta in curtea unei societati comerciale. La Tirgu-Secuiesc s-a anuntat moartea unui ciine in conditii suspecte. Doua cazuri de turbare sint cercetate in localitatile Barcani si Marcus. (P.D.) Viata in Cometa Privita de departe, zona Centralei Termoelectrice Anina, judetul Caras-Severin, poate fi usor confundata cu ruinele unei asezari, la citeva zile dupa un cataclism. Cu greu poti spera ca printre ruine sa mai descoperi viata. Vazuta de aproape, ea iti dezvaluie insa imaginea stupefianta a unei "nise biologice", scapata evolutiei implacabile a timpului, in care citeva fiinte se incapatineaza sa supravietuiasca. I-am numit pe cei 98 de locuitori ai fostei colonii de la poalele dealului, pe care se inalta silueta sinistra a termocentralei, nascuta fortat in anii de agonie ai comunismului. "Cometa 1", "Cometa 20", "Cometa 41", "Cometa 42", nume de poleiala date celor vreo 200 de baraci din carton presat, care ar fi trebuit sa atraga zecile de mii de muncitori indobitociti, detasati aici cu forta din toate colturile tarii. Nume spatiale, nume de viitoare cartiere ale unui oras ai carui locuitori ar fi trebuit sa produca lumina prin arderea pietrei in cuptoarele monstrului de metal, ridicat pe locul unui munte dinamitat. Iata visul care ar fi trebuit sa-i faca mindri pe realizatorii lui. Astazi, sutele de "comete" ale orasului de carton dispar incet, devorate de ciuperci si mucegaiuri, se naruie sub ploi si ninsori, transformindu-se intr-un fel de pasta viscoasa care se scurge in pamint. Cele care inca mai stau in picioare se salbaticesc sufocate de buruieni si gunoaie. Din loc in loc, ies din pamint, ca niste periscoape dintr-o mare statuta, capete de fiare contorsionate, cabluri, schelete de utilaje ruginite, bolovani si sirme. Doar ele si pozele unor femei pe jumatate goale, lipite pe pereti, franjurile zdrentuite ale unor perdele, ibrice, ceaune si plite de tuci gaurite, resturile unor ginduri sau declaratii de dragoste, scrijelite cu cuiul sau vopsite pe peretii incaperilor parasite mai amintesc ca aici, cindva, cineva a trait, a sperat, a iubit sau a suferit. In rest, numai virtejul unei distrugatoare uitari. In "cometa", cu fiica, nepoata si pisica Daca nu am fi zarit o pisica pe pragul unei case, nu ne-am fi dat seama ca aceasta fundatura este locuita. Am strabatut citeva "strazi" ale orasului de carton. Asa am descoperit-o pe Iulia, fata lui Gheorghe Istrate. Se chinuia cu citeva bidoane din plastic pline cu apa. Fata ne-a privit lung, uimita probabil de prezenta noastra in zona. Apoi a incercat sa dispara in spatele unui gard paraginit. Din casa a iesit ca o umbra, impiedicindu-se de doi purcei, nea' Gheorghe. Are 54 de ani. De la el am aflat ca in colonie mai traiesc citeva familii. "Am fost adus aici, in '80, de la Dorohoi. Am lucrat pina in 1992, ca lacatus montator. Acum sint pensionar. E greu, domnule. Daca mergea termocentrala, alta era situatia. Au sabotat-o, asta e". Ii replicam ca nici nu putea sa functioneze, pentru ca sisturile bituminoase care trebuiau sa produca energie prin ardere erau doar niste pietre sterpe. Nu ne crede. Cucuvelele vestitoare de rau Gheorghe Istrate este bolnav de tuberculoza. Sotia i-a murit si a ramas cu doi copii. Iulia a patit un necaz, intr-o noapte, la Orsova, si s-a ales cu un copil. Ce era sa faca? Sa o omoare? A acceptat situatia ca pe o cruce pe care nu o mai poate da jos de pe umeri. Traieste aici si tot aici va muri, pentru ca nu mai are alta casa. Fratii l-au uitat. Nu l-au chemat nici la inmormintarea mamei lor. Au impartit bruma de avere pe care aceasta a lasat-o, pamintul, fara ca el sa fie pus la socoteala. Traieste intr-o "cometa", laolalta cu fiica, pisica si nepoata. Beau apa din piriul de linga sosea. La citeva saptamini, cind poate, aduce de mincare de la Anina sau de la Orsova. Mitrita Pitu s-a numarat si ea printre cei 11.000 de "colonisti" adusi aici. A lucrat in constructii. Si ea a crezut in visul acelei nebunii. "In 1989, la 24 noiembrie, la ora 9.00, s-a oprit insa centrala. Au cintat cucuvele, ca la cimitir. S-a oprit, e un fel de a spune, pentru ca ea nu a functionat niciodata. Dupa ce a fost inaugurata de Ceausescu, a mers doar in probe tehnologice, cu motorina aruncata peste pietrele alea scoase din munte", isi aminteste femeia. Bani din fier vechi De 21 de ani traieste aici, impreuna cu cei patru copii si cu sotul. Alti doi copii, o fata si un baiat, s-au dus la rosturile lor. Viata dura si neajunsurile au marcat-o, asezindu-i peste trasaturile frumoase ale fetei masca ridata a disperarii. Un chip pe care poti citi incrincenarea caracteristica celor nevoiti sa lupte cu mizeria, pentru a supravietui. In fiecare primavara isi cultiva gradina din spatele casei din carton, scoate pui la clocitoare pentru a-si hrani copiii si sotul. Nu are nici un fel de venit. In ziua in care am cunoscut-o, fierbea intr-un ibric, pe o plita, citeva oua. Ovidiu, baiatul din clasa a VIII-a, este bolnav de hepatita virala. Merge zilnic sase kilometri pe jos pina la scoala, la Anina. Mai multi copii se string laolalta intr-o baraca, unde Adriana Roman, o profesoara platita de Primaria Anina, ii invata alfabetul. La clasele I-IV sint opt elevi in total. Pentru a face rost de bani, ei scormonesc zilnic in pamint dupa fier vechi. In acest rest de lume apusa traiesc 98 de suflete. Paradoxal, dar acesti oameni inca depind de termocentrala de la care primesc curentul electric. Nimeni nu stie ce se va intimpla cind aceasta va fi complet dezafectata. Oamenii ridica din umeri a neputinta fata de aceasta perspectiva sumbra. Centrala Termoelectrica Anina, un fel de avorton al "epocii de aur", continua sa-si manifeste efectul malefic asupra destinelor oamenilor care au construit-o. Pina si cei 94 de angajati ramasi sa intretina "mumia" tremura la gindul ca, o data cu disparitia obiectivului, vor ramine fara servici sau se lupta cu bandele de hoti care ataca retelele electrice pentru a fura aluminiul si cuprul. Colosul inghite, anual, circa 22 de miliarde de lei, fara sa fi aruncat in sistemul energetic national nici macar un kilowatt/ora. DUMITRU MANOLACHE Iepuras de milioane O masa modesta de Pasti in familie, jumatate din salariul mediu Doar trei zile ne mai despart de Sfintele Sarbatori de Pasti. Pentru gospodine insa, acest lucru nu e tocmai un prilej de bucurie. Cele mai multe dintre ele nu au reusit inca sa-si faca toate cumparaturile. Capitala a devenit asemeni unui musuroi de furnici. Prin piete si prin magazine, agitatie multa. Cu greu iti faci loc prin multime. In fata tarabelor, femeile fac calcule: "Ce sa cumpar? Oare in alta parte o fi mai ieftin?", se intreaba si trec mai departe. Mai ales pensionarii. Aceasta pentru ca pretul celei mai ieftine mese traditionale de Pasti - cu cozonac, oua rosii, preparate din miel si o cana cu vin - "graviteaza" in jurul sumei de un milion de lei. Mai mult sau mai putin, in functie zona unde iti faci cumparaturile. In supermarket economisesti doar timp Ca sa nu mai alerge prin magazine si sa se cistige timp, multe gospodine prefera sa-si faca toate cumparaturile necesare dintr-un supermarket. Ce-i drept, sint preturi ceva mai mari, dar sint mai putini hoti de buzunare si totul este organizat. Ca sa prepare, acasa, patru cozonaci, minimum necesar unei familii cu doi copii, o femeie trebuie sa cumpere10-12 oua, doua kilograme de faina, doi litri de lapte, zahar, unt sau margarina, nuci, stafide, rahat si arome. Pentru acestea, ea va scoate din buzunar aproximativ 250.000 de lei. Pina aici, suma nu este exagerata. Problema apare in momentul in care ajungi in fata vitrinei cu carne de miel. La 60.000-70.000 de lei kilogramul, un miel de aproximativ zece kilograme va costa in jur de 650.000 de lei. Unii prefera sa cumpere doar o pulpa, care ajunge cam la 200.000-250.000 de lei. "Oricum, este o economie substantiala pentru un pensionar", spune o vinzatoare. Presupunind ca gospodina isi va permite totusi sa cumpere un miel intreg, pina acum a cheltuit 900.000 de lei. Cu mirodenii, arome, legaturile de verdeata aferente, se face milionul. Mai adaugam 20 de oua, care la un pret de supermarket inseamna 38.000 de lei la care se adauga vopseaua necesara, adica 43.000 de lei pentru doua pliculete. Asadar, numai platoul cu oua rosii usureaza buzunarul cu inca 81.000 de lei. Pentru ca totul sa fie in ton cu bucuria Sarbatorii de Pasti, orice roman "stropeste" mielul cu vin. In super-market-uri, pretul unei sticle de vin variaza intre 35.000 si 60.000 de lei, in functie de soi si de producator. Prin urmare, un calcul rapid arata ca o gospodina care face cumparaturile la super-market trebuie sa aiba la dispozitie aproximativ 1.200.000 de lei pentru o masa festiva de Paste. 100.000 de lei - un iepuras de ciocolata Femeile care fie au mai mult timp la dispozitie, fie au un portofel mai subtire, vor alege totusi labirintul tarabelor din piata. E si mai ieftin. Taranii vind faina cu 9.000 de lei kilogramul, iar pe un litru de vin dai 10.000 de lei, daca vinul e rosu, si 12.000 de lei, daca e alb. Pretul oualor este ceva mai mare, "ca sint de tara si foarte proaspete", dupa cum isi fac reclama taranii: 1.800-2.100 de lei. Dar se recupereaza de la vopsea, pentru ca, daca bugetul nu permite mai mult, femeia va cumpara, in cele din urma, si vopsea cu 2.000 de lei pliculetul. In rest, diferentele sint aproape nesesizabile. Facind acelasi calcul (de la oua, la faina, zahar, mirodenii, carne de miel si vin), constatam ca o masa traditionala de Pasti, cu produse cumparate din piata, costa aproximativ 850.000 de lei. Poate ca e nevoie de mai mult timp, pentru a traversa de citeva ori toata piata, in cautarea preturilor celor mai avantajoase. Dar, la final, economisesti citeva sute de mii. Oricum, daca familia are printre membri si unu sau mai multi copii, se "evapora" si aceea: nu poate lipsi "iepurasul de Pasti". Acesta nu trebuie sa fie prea incarcat, dar si numai un iepuras din ciocolata te obliga sa mai scoti din buzunar intre 20.000 si 100.000 de lei, in functie de marime. Asadar, o masa decenta de Pasti, de la care nu lipseste nici unul dintre produsele specifice, micsoreaza bugetul unei familii cu aproximativ un milion de lei. Dar daca exista dorinta de a imbunatati meniul cu un tort, cu niste prajituri sau cu o friptura (eventual din carne de pasare sau de porc), romanul trebuie sa fie sigur ca isi permite sa aloce pentru Pastile din acest an peste doua milioane de lei. IULIANA ANGHEL TATIANA DABIJA O seara la restaurant va costa intre 250 si 700 de mii de lei Bucurestenii care isi permit sa scoata din buzunar ceva mai multi bani, isi pot petrece sarbatorile de Pasti si in restaurante de cartier sau in cele mai selecte, unde pot fi serviti si cu preparate traditionale. Pentru doritori, prezentam citeva oferte. Restaurantul "Burebista", situat pe Calea Mosilor, este deschis intre orele 14.00 si 23.00, si ofera, de Pasti, produse traditionale specifice (friptura si ciorba de miel, drob, oua, cozonaci). Pentru o singura persoana, meniul costa in jur de 250 de mii de lei. La restaurantul "Arlechino", situat pe Calea 13 Septembie, pentru o oferta similara, costul este putin mai ridicat: 300 de mii de lei. Restaurantul cu specific nemtesc "Becker Brau", din Calea Rahovei, este deschis de la 11.30 la 3.00 dimineata si ofera, pe linga meniul traditional nemtesc, oua rosii. La cofetaria din incinta hotelulului "Hilton" puteti gasi figurine din ciocolata, la 15 mii de lei bucata, si cozonac, la pretul de o suta de mii de lei. La restaurant, se organizeaza, in duminica de Pasti, intre orele 11.30 si 15.30, un branch (include micul dejun si prinzul), un bufet traditional compus din pulpa de miel cu crusta de ierburi, servit cu vin rosu, piept de curcan servit cu sos de brinza de capra, sunca de porc cu sos de caise, plus drob si alte mincaruri specifice, fara portii fixe. Daca va tenteaza oferta, trebuie sa platiti in jur de 650 de mii de lei de persoana. Incepind cu ora 19.00, puteti participa si la o seara speciala cu specific romanesc, unde, pe linga mincaruri, va veti putea bucura si de muzica. La restaurantul "Doi cocosi", Pastile se "sarbatoreste" simbata seara cu oua rosii, pasca, friptura de miel. O alta oferta tentanta: restaurantul "Golden Blitz", deschis atit simbata, cit si in ziua de Pasti. Aici, clientii vin in Noaptea de Inviere, dupa ce iau lumina de la biserica Razoare. Mesele care ii asteapta vor fi pline cu oua rosii, pasca, cozonac, bors de miel, drob, stufat, friptura de miel cu spanac. Toata "distractia" va costa 250 de mii de lei. Daca sinteti mai strimtorati, puteti incerca barurile deschise la sfirsitul saptaminii: Swing House (pina la sase dimineata), Green Hours (nonstop), Laptaria lui Enache sau Opium. GETA ROMAN ALINA GRIGORE Turistii din Poiana vor avea gratare individuale Anul acesta, cei care aleg Poiana Brasov pentru sarbatorile de Pasti au ocazia, pentru prima data, sa asculte slujba de Inviere la bisericuta de lemn din centrul statiunii. Un loc la hotelurile Ciucas si Piatra Mare costa intre 280.000 de lei si 340.000 de lei, pret in care este inclus si un mic dejun. Se poate opta, de asemenea, pentru plimbari cu caruta la Moeciu si Bran, cina traditionala in gospodarii taranesti, turul Brasovului, program de concert la Biserica Neagra si vizitarea cetatilor vechi de la Harman si Prejmer. La restaurantul Stina Turistica turistii vor avea la indemina gratare unde isi pot prepara singuri mincarea. Cazarea intr-o camera din pensiunile taranesti din zona Bran-Moeciu costa intre 250.000 de lei si 300.000 de lei. La Pensiunea Tanita din Bran, locurile de cazare costa 15 dolari pe camera dubla, iar pentru pensiune completa se platesc intre 8 si 10 dolari de persoana. Taranii din Bran le vor permite turistilor interesati sa vada cum se coc cozonacii, cum se prepara ouale rosii si cum se sacrifica mieii. La orice pensiune din Bran se va servi masa festiva traditionala de Pasti, fara sa lipseasca mincarurile specifice zonei: bulzul, tochitura si drobul de miel. Pentru turistii care se vor caza la societatea Antrec din Bran se vor organiza excursii in satul Pestera, la Pestera Liliecilor, Dimbovicioara si la cascadele "La Chisatori" de la Moeciu de Sus. Cei interesati pot sa faca si plimbari in carute trase de cai. Slujba de Inviere poate fi ascultata de turistii care merg in zona Branului la bisericile din satele Predelut, Poarta, Simon etc. Societatea Predeal SA ofera locuri de cazare in perioada Pastelui care variaza intre 85 de mii de lei, de persoana, la hotel si vila de o stea, pina la un milion de lei pentru locuri de cazare de patru stele. La Cabana Secuilor si vila Speranta, din Predeal, mai sint inca locuri libere pentru perioada Pastelui. In toate restaurantele din zona vor fi servite mese festive cu friptura de miel, oua rosii si cozonac. Pentru turistii care aleg Predealul, se vor organiza excursii la Castelul Bran, la Castelul Medieval din Sighisoara, Castelul Peles din Sinaia si in orice alta localitate din tara in functie de solicitarile turistilor. CAMELIA CSIKI Manastirile din Arad, cautate de unguri Pentru aradeni, principala atractie de Paste o constituie manastirile din zona. La Hodos-Bodrog este cea mai veche manastire ortodoxa din tara, atestata din secolul al XII-lea. Manastirea se afla la doar citiva kilometri de Arad si sint asteptati aici mii de oameni din judetele limitrofe sau chiar din Ungaria. Alta manastire, cea de la Gai, la chiar marginea Aradului, este un alt loc unde mii de aradeni vin sa caute lumina in Noaptea Invierii. Manastirea de maici de la Gai, fosta resedinta episcopala in secolul al XVIII-lea, are avantajul de a fi mai usor accesibila si pentru cei care nu au masina la scara. Alt loc este micul schit de la Feredeu, in apropiere de Siria. Accesul este mai dificil insa. Pentru romano-catolici, o atractie speciala o constituie manastirea franciscana Maria Radna de la Lipova, cu o bogata istorie si o faima care depaseste hotarele Romaniei. SORIN TROCAN Vopseaua de oua neautorizata poate provoca ciroza si cancer Populatia este avertizata de seful Inspectiei Sanitare de Stat, dr. Adrian Calugaru, sa nu foloseasca pentru vopsirea oualor decit pliculete de vopsea autorizate, pentru ca "vopseaua neautorizata poate provoca, in timp, boli de ficat si cancere". "Este important ca oamenii sa verifice daca pe plic scrie ca vopseaua este de uz alimentar", a precizat dr. Calugaru. Exista persoane care comercializeaza pentru vopsirea oualor coloranti de tipografie care contin substante chimice periculoase si care, pe termen lung, se acumuleaza in organism. "Se creeaza, astfel, conditiile de aparitie a unor boli cronice (cum ar fi cirozele si hepatitele cronice) sau chiar cancere", a mai spus dr. Calugaru. ( T.D. ) Doua milioane, la Sinaia Cei care doresc sa-si petreaca Pastele in pensiunile agroturistice din Busteni au de ales intre cele categoria doua stele, unde cazarea pentru o singura noapte costa 250.000 de lei de persoana, iar pensiunea completa, inclusiv cina festiva cu meniul traditional, costa 355.000 de lei de persoana. Hotelurile mentin tarife ridicate pentru perioada 13-16 aprilie. De exemplu, pentru trei nopti de cazare la Hotelul Palace, din Sinaia (inclusiv mic dejun si cina festiva de Paste), o familie de doua persoane trebuie sa scoata din buzunar aproape doua milioane de lei, iar la Hotelul Caraiman, din Busteni, pretul se ridica la 1,7 milioane de lei. VIOLETA STOICA Particularii, la mare pret Singura oferta care a tentat in Cluj-Napoca a fost cea externa, in special in spatiul Schegen. "Am avut oferte in Grecia, la Muntele Athos, in Franta si in nordul Italiei pentru sume cuprinse intre 200 si 500 USD", ne-a declarat Marinela Oancea, directoarea unei agentii din Cluj. Pe plan intern, singurele oferte "care au prins" au fost Stina de Vale si Baile Felix, destinatii pentru care locurile s-au ocupat in totalitate. Marinela Oancea este de parere ca singura oferta tentanta pentru a putea petrece "Noaptea Invierii" vine de la particulari. Contra unei sume de 20-30 USD, cei interesati pot sa petreaca citeva zile la pensiuni particulare din Maramures. MIHAI SOICA Alternative pentru petrecerea duminicii pascale Bucurestenii care sint nevoiti sa ramina de sarbatori in Capitala au de ales intre padurile din imprejurimi si parcuri. Daca sinteti mai pretentiosi, puteti merge la Baneasa sau la baza de agrement de la Snagov. Alte amplasamente pregatite sa primeasca vizitatori sint padurea de la Cernica sau cea din Pantelimon. In cazul in care ajungeti la Baneasca, puteti vizita Gradina Zoologica, care are program "de lucru" atit simbata, cit si duminica, intre orele 8.00 si 19:00. Gradina Botanica este deschisa intre 9:00 si 18:00. Daca ajungeti aici pina la ora 13:00 aveti sansa sa vizitati muzeul si serele din interiorul gradinii. In cazul in care va trece prin minte sa mergeti la teatru, va sfatuim sa renuntati, deoarece actorii isi petrec sarbatorile de Paste in familie, toate teatrele fiind inchise. Aveti insa la indemina cinematografele, care au program normal. ( G.R., I.A. ) Madrigal si Carmen Sylva in Concerte pascale la Bucuresti Fundatia corala Madrigal, condusa de dirijorul Marin Constantin, va prezenta azi, la ora 16.00, auditia pascala discografica cu titlul "The Passion and Resurection of Jesus", spectacol gazduit de Universitatea Nationala de Muzica, sala Chopin. In cursul concertului vor fi citite versete din Biblie, cu colaborarea actorului George Oancea La Teatrul de opereta "Ion Dacian" va avea loc tot astazi, ora 18.00, primul concert al orchestrei de camera Carmen Sylva, condusa de maestrul Marian Didu, unul dintre dirijorii de marca ai muzicii culte din Romania. Concertul de astazi va reprezenta un regal pascal, o mare bucurie pentru iubitorii "celei mai aristocratice dintre ramurile culturii: muzica". DIANA EVANTIA BARCA Curier medical Operat si vindecat in 24 de ore Chirurgia de o zi se aplica si in Romania Cind auzim vorbindu-se despre operatiile chirurgicale ne gindim la zilele lungi de spitalizare care urmeaza operatiei. De curind insa si in Romania se aplica tehnica chirurgiei de o zi. Aceasta se bazeaza pe anumite procedee care elimina perioadele lungi de spitalizare. Singurul chirurg din Romania care aplica noua tehnica, dr. Stefan Jianu, precizeaza ca "acest tip de chirurgie se face fara internare sau cu internare de cel mult o zi". Datorita acestui procedeu, cheltuielile determinate de spitalizare sint mult reduse. "In general, cheltuielile determinate de spitalizarea bolnavului, chiar in regim de asigurari de sanatate, sint mai mari decit cheltuielile pe care le necesita operatia in sine. Cu cit durata de spitalizare este mai mica, cu atit costurile sint mai mici", explica dr. Jianu. In Statele Unite ale Americii, medicul de familie este cel care urmareste evolutia bolnavului, dupa o operatie. "Acesta pleaca acasa dupa o ora de la terminarea operatiei. Este destul de greu sa convingi ca e bine asa, pentru ca printre medici exista conceptia invechita ca pacientul trebuie sa stea sapte zile in spital. Sigur, atunci cind pot sa apara complicatii, bolnavul trebuie sa stea in spital mai multe zile. Pentru a face operatii fara internare, dr. Jianu foloseste metoda numita "fara tensiune". Asta inseamna ca nu se mai coase toata taietura (incizia), ci se pune un "petic", de fapt o plasa care stringe taietura pina se prinde la loc. Aceste plase se fac din material sintetic si sint produse si in Romania. "In loc sa cosi, sa stringi fortat muschii si sa te rogi la Dumnezeu sa nu plesneasca si sa nu recidiveze, pui o plasa, pacientul nu are dureri post-operatorii si, daca i s-a facut anestezie locala, poate pleca acasa de pe masa de operatie", spune dr. Jianu. Chirurgia de o zi se poate aplica la multe tipuri de hernii (inghinale, femurale, ombilicale etc.), la varice, in cazul afectiunilor proctologice (ale anusului: hemoroizi, fisuri anale, polipi). TATIANA DABIJA ABCES - inflamatie purulenta situata in interiorul unui tesut (conjunctiv, muscular) sau al unui organ (plamin, creier, ficat) formata in urma unei infectii. ALOPECIE - (chelie), lipsa sau caderea parului (mai ales de pe cap), partiala sau totala. ARTROZA - afectiune cronica in urma careia cartilajul articular care formeaza articulatiile dintre oase se degradeaza. Articulatia devine dureroasa si din ce in ce mai putin mobila. Durerile pot fi eliminate, iar mobilitatea recistigata in urma tratamentului. BACTERICID - substanta care omoara bacteriile. BACTERIOSTATIC - substanta care impiedica bacteriile sa se inmulteasca. BOLI AUTOIMUNE - boli produse de reactia imuna a organismului impotriva unor celule, tesuturi sau organe proprii. CALCUL - formatiune dura, care apare in canalele sau cavitatile organismului (vezicula biliara, vezica urinara, colecist, rinichi etc), in urma precipitarii substantelor continute in lichide. CEFALEE - durere de cap. CIFOZA - (cocoasa) deformare a coloanei vertebrale cu accentuarea convexitatii posterioare din regiunea toracica. CITOSTATIC - substanta care opreste multiplicarea celulara. DECUBIT - pozitie orizontala, relaxata a corpului. DIETA - regim alimentar. GERIATRIE - ramura a medicinei care se ocupa de aspectele medicale ale fenomenului de imbatrinire. LOMBAR - regiune situata in partea de jos a spatelui. METEORISM - balonare. METRORAGIE - hemoragie care se produce in afara ciclului menstrual obisnuit. MICTIUNE - urinare. PERITONEU - membrana de tesut conjunctiv care, pe de o parte, captuseste cavitatea abdominala si, pe de alta parte, inveleste organele abdominale. PERITONITA - inflamatia peritoneului. De cele mai multe ori, peritonita este acuta, generata de anumite infectii sau perforatii ale organelor abdominale. Decalogul din bucatarie 10 reguli de igiena alimentara In ajunul Sarbatorilor de Pasti, in majoritatea caminelor incep pregatirile pentru mesele traditionale. Din nefericire, din cauza nerespectarii regulilor de igiena, in aceasta perioada apar si foarte multe cazuri de intoxicatii alimentare. Acestea sint cauzate de diverse bacterii care se dezvolta in anumite alimente: salmonelele in oua, carne de pui, peste si vita, stafilococii in diversele soiuri de carne, listeriile in produsele lactate, legume si fructe. Pentru a evita riscul aparitiei unor intoxicatii alimentare - care au consecinte grave mai ales in cazul copiilor si al batrinilor - va prezentam citeva reguli de urmat in bucatarie: - Inainte de a incepe orice activitati culinare, spalati-va bine pe miini. - Nu recongelati alimentele care au fost congelate si apoi dezghetate deoarece germenii, existenti in orice aliment, se multiplica si genereaza o cantitate mare de toxine. - Se recomanda dezghetarea carnii, si mai ales a pestelui, in partea de jos a frigiderului sau intr-un vas cu apa, daca alimentul este inca sigilat in pungi vidate. - Pentru a evita proliferarea microbilor, este bine ca salatele de cruditati sa fie preparate inainte de masa. Evitati pastrarea acestora mai multe ore, chiar si in frigider. - Carnea proaspata este bine sa fie preparata cit mai repede posibil. - Ouale pe care le consumati nu trebuie sa fie mai vechi de 7-8 zile. - Nu pastrati alimente cu termenul de expirare depasit, chiar daca vi se pare ca "arata bine". - Schimbati cit mai des buretii cu care spalati vesela si servetul cu care stergeti vasele. Acesta, daca nu este spalat si dezinfectat in fiecare saptamina, devine o adevarata "bomba bacteriologica", sursa unor intoxicatii grave. - O data pe luna este bine sa dezghetati si sa spalati frigiderul. - Mincarurile care sint usor perisabile trebuie asezate in apropierea refrigeratorului, la o temperatura de maximum 20 C, laptele si alte alimente lactate trebuie pastrate la o temperatura care sa nu depaseasca 40-60 C, iar legumele si fructele la o temperatura de maximum 60-80 C. Dr.NICOLAE LEAHU Aparat performant la Spitalul Bagdasar Spitalul de urgenta "Prof. Dr. D. Bagdasar" din Bucuresti a primit ca donatie un microscop ultraperformant din partea guvernului japonez, prin programul de asistenta "Grant Assistance for Grassroots Projects". Microscopul costa in jur de 57.000 de dolari si este dotat cu un sistem video si monitor color. Aparatul va fi folosit pentru interventii chirurgicale de mare finete, in operatii de chirurgie reconstructiva sau in neurochirurgie. Microscopul a fost deja instalat in sala de operatie si va fi inaugurat astazi in prezenta ambasadorului Japoniei la Bucuresti si a conducerii spitalului. (Geta Roman) [37][pl.dll?rid=expresro] 