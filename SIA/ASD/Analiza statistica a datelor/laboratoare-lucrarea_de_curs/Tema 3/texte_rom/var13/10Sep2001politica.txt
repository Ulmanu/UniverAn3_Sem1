 Care viitor romanesc? O cronica romana Enervat de raspunsul meu la o ancheta a "Romaniei libere", raspuns intitulat "Ministerul Culturii e un SIDEX", ziarul PSD (fost CDR) "Cronica Romana" scrie despre Editura Compania si subsemnatul: "De unde pina mai un an se lafaia cu editura lui minuscula in banii publici, subventii si sponsorizari date de Caramitru pe ochi frumosi, pe opere extrase din excremente si se considera rentabil fara sa aiba nici un merit". Restul insanitatilor, tutarul Nicolae Iliescu le poate intoarce de unde au venit, in figura lui D.R. Popescu, doar unul dintre "maestrii" sai, N.I., fiind tutar cu multiple utilizari. In ceea ce priveste subventiile si sponsorizarile date de Caramitru, foaia PSD-ului s-a invirtit de un proces. Caci de la fondarea ei, in 1998, Editura Compania nu a beneficiat de nici o subventie si de nici o sponsorizare de la Ministerul Culturii. Cit despre "ochi frumosi", s-a intimplat sa dau mina o data cu domnul Caramitru in urma cu exact douazeci de ani. In mod paradoxal, ziarul "Cronica Romana" a comentat favorabil, chiar de cind e foaie PSD, mai multe din "excrementele" tiparite de Editura Compania: Mircea Nedelciu - "Zodia scafandrului", la 23 martie 2001, p. 3; Adriana Bittel - "Intilnire la Paris", 30 martie 2001, p. 3; Nadar - "Cind eram fotograf", 21 mai 2001, p. 7, Petru Cimpoesu - "Simion liftnicul", 1 iunie 2001, p. 7. Ciudat ziar! Lauda excrementele in paginile 3 si 7, dupa propriile afirmatii. Putem presupune ca o face si in pagina intii. Trebuie sa recunosc ca ma amuza plenar (de la plenara) felul in care mai multi rinoceri sau hipopotami ai fostului Comitet Central se balacesc in aceeasi "cada" (rubrica a ziarului, adica), etalindu-si ura impotriva blestematei de democratii care a dat cu ei de pamint. Iar foaia are un tiraj cu adevarat minuscul. Conducerea PSD, incepind cu Razvan Theodorescu, ar trebui obligata sa citeasca romanele lui D.R. Popescu, George Balaita, Dinu Sararu, Fanus Neagu, poeziile lui Mircea Micu din moment ce-i ofera pe acestia atit de generos poporului. Sau poporul i-a votat pe Theodorescu si a lui ceata doar ca ei sa-si bage mina pina la umar? PETRU ROMOSAN P.S. Editura Viitorul Romanesc, fondata de Viorel Catarama, condusa de fostul sef de cadre al Uniunii Scriitorilor, avindu-l ca subaltern pe fostul sau sef la Uniune (o revolutie romana in mic: Securitatea a batut Partidul, care devenise prea de tot incapabil), e cea mai subventionata editura sub noua guvernare PSD. Sint 43 de titluri (15 milioane de lei in medie pentru fiecare) ce se vor edita cu banii Ministerului Culturii, cu autori unul si unul: Vasile Baran, Ion Dodu Balan, Ion Brad ("Ambasador la Atena 1973-1982") etc., etc., carti achizitionate pentru bibliotecile publice in valoare de 67 milioane de lei, redactorul editurii face parte din comisia de acordare a subventiilor pentru tiparirea cartilor, piese de teatru ale aceluiasi se vor subventiona tot de la buget, doua carti ale aceluiasi sint subventionate in acelasi an. Nu e niciodata prea tirziu sa te faci complet de ris. E cazul, anul acesta, cu fostul scriitor D.R. Popescu. Iar tutarii nu sint de mare folos. Dimpotriva. Sa fie maretul viitor romanesc unul populat de comunisti si securisti? Ca prezentul colcaie. Baronii SIF - fruntasi din PSD Adrian Nastase are o problema: Consiliile de administratie sint intesate cu oameni din partidul sau Scandalul SIF-urilor, declansat dupa aparitia anchetei "Baronii SIF" in "Evenimentul zilei", ia amploare si ar putea provoca un cutremur de proportii in interiorul celor cinci fonduri de investitii. Simbata, 1 septembrie, ziarul nostru a publicat ancheta; joi dimineata, Dana Barb, sora primului-ministru, si-a prezentat demisia din Consiliul de Administratie al SIF Muntenia; peste citeva ore, Adrian Nastase anunta trimiterea la SIF-uri a trei echipe de control - APAPS, Ministerul de Interne si Ministerul Finantelor; vineri dimineata, unii dintre sefii SIF se declarau contrariati de "supararea" premierului; in replica, Nastase ordona un al patrulea control la singe - din partea CNVM; in aceeasi zi, actiunile SIF scadeau vertiginos la bursa, locul unde se stie cel mai bine ca investigatii serioase ar putea duce la decapitarea actualilor administratori ai SIF-urilor. Simbata, o noua ancheta din ziarul nostru dezvaluia intentia a trei dintre SIF-uri de a cumpara banca foarte controversatului Sorin Ovidiu Vantu (al carui nume a fost mentionat in legatura cu prabusirea FNI). Ramine de urmarit cit de ferm se va dovedi premierul in chestiunea SIF-urilor, tinind cont ca operatiunea de curatire a celor cinci fonduri inseamna un atac direct la membri marcanti ai PSD. Dupa unii, premierul va fi silit de propriu-i partid sa puna "batista pe tambal", fiind imposibil de luptat impotriva dinozaurilor PSD care s-au ingrijit nu numai de buzunarele personale, ci si de pusculita partidului. A dovedi ca SIF-urile sint prost gestionate si a scoate la iveala ilegalitatile din activitatea lor presupune a trage la raspundere (inclusiv penala), pe administratorii acestora, adica membrii CA-urilor din SIF-uri. O scurta recapitulare a componentei acestor CA-uri va demonstra cit de greu ii va fi lui Nastase sa-si pastreze un suport politic pentru lupta cu SIF-urile. SIF Muntenia detine recordul in ceea ce priveste numarul de politicieni implicati in administrarea unui fond. Din cei 11 administratori, sase sint parlamentari: senatorul PSD Viorel Stefan, deputatii PSD Cristian Dumitrescu, Constantin Teculescu si Virgil Popa, senatorul PD Viorel Marian Pana si senatorul PNL Dan Constantinescu. O a saptea persoana, Alexandru Albu, a fost parlamentar PDSR. La SIF Moldova, din sapte membri CA, doi sint parlamentari - senatorii PSD Aristide Roibu si Octavian Opris. Restul sint "doar" lideri politici locali, precum Dumitru Bontas (prieten cu Viorel Hrebenciuc si fost prefect PDSR de Bacau). SIF Oltenia este administrata de patru economisti si trei senatori PSD dintre cei mai celebri: Oliviu Gherman (ambasador in Franta, a fost pina de curind senator PSD), Ristea Priboi si Victor Neagu. La SIF Transilvania, presedinte al Consiliului de Administratie este Mihai Fercala, fost parlamentar al partidului de guvernamint si membru in Comisia nationala de control financiar al PSD. Unul dintre cei mai vechi membri in CA este deputatul PD Gheorghe Albu. SIF Banat - Crisana este cel mai "curat" dintre fonduri, fara parlamentari, dar cu politicieni PDSR de frunte. Intre cei sapte componenti ai Consiliului de Administratie apare si Ioan Rus, prefect PSD. Un dolar de caciula pentru banca parintelui FNI Dupa cum dezvaluiam in ultimul nostru numar, trei dintre SIF-uri (Transilvania, Moldova si Muntenia) au pus la cale cumpararea bancii care apartine omului de afaceri Sorin Ovidiu Vantu. Pentru aproximativ noua milioane de dolari, cele trei fonduri vor achizitiona 68 de procente din banca ce va rezulta dupa fuziunea dintre Banca de Investitii si Dezvoltare si Banca Romana de Scont (bancile lui Vantu). Cu alte cuvinte, fiecare dintre cei noua milioane de micuti actionari SIF (care primesc dividende anuale de 200 de lei pentru actiunea nominala de 1.000 de lei), vor contribui la prosperitatea lui Sorin Ovidiu Vantu, cu cite un dolar de caciula. Ceea ce nu se stie exact este pretul real al actiunilor viitoarei banci, deoarece SIF-urile n-au avut curiozitatea sa ceara o evaluare independenta, la o firma de audit recunoscuta si impartiala. Ceea ce stim precis (pe baza documentelor de la Registrul Comertului) este ca cele doua banci au o activitate modesta si o retea nesemnificativa de sucursale. Dar, gratie marinimiei guvernantilor, situatia se va schimba. Vineri, ministrul administratiei publice, Octav Cozmanca, anunta ca SIF-urile vor lansa o banca prin care vor fi rulati banii administratiilor locale. Banca lui Vantu si a SIF-urilor (unde este actionar si Nicolae Vacaroiu) va primi, asadar, si clienti, si comisioane. Un cadou ce-i va aduce lui Vantu alti bani, sub forma dividendelor pentru actiunile pe care le pastreaza dupa vinzarea bancii, actiuni care pina acum n-au insemnat mare lucru. N-avem, nu stim, nu putem! Serban Mihailescu: "Retrocedarea Pelesului nu este o prioritate" Guvernul nu va negocia cu Regele Mihai in ceea ce priveste retrocedarile. Secretarul general al guvernului, Serban Mihailescu, a declarat simbata, la Tirgoviste, ca executivul exclude varianta unei negocieri cu Casa Regala si va aplica Legea 10. "Nu se pune problema de negocieri. Este o chestiune de aplicare a Legii 10. Deocamdata nu se pune problema nici unor negocieri. Trebuie sa vedem exact drepturile tuturor celor care revendica", a afirmat Mihailescu, care participa la comemorarea a patru sute de ani de la moartea lui Mihai Viteazu. Ministrul a explicat ca retrocedarea Castelului Peles "nu este o prioritate" si ca trebuie rezolvate toate cele 50 de mii de cereri de retrocedare facute pe teritoriul intregii tari. Mihailescu a aratat ca exista o serie de neclaritati in ceea ce priveste procesul retrocedarii imobilelor nationalizate. El s-a referit, intre altele, la cladirile care, desi erau ipotecate sau deja pierdute la momentul nationalizarii, acum sint revendicate de fostii proprietari. Serban Mihailescu a mai spus ca nu a fost clarificata nici problema nationalizarilor facute cu titlu si fara titlu. Avocatul Casei Regale spune ca aplicarea legii este convenabila. "Legea 10 prevede ca guvernul trebuie sa ne faca totusi o oferta, sa ne comunice un rezultat, un fel de raspuns la notificarile respective, astfel incit sa putem vedea daca sintem de acord sau nu cu oferta", a declarat Adrian Vasiliu. El a precizat ca respectarea Legii 10 "este o solutie splendida" care convine "de minune" Casei Regale. LUCIAN PURCAREANU Full de "capete incoronate", cu popi de rosu in coada Ion Iliescu, Regele Mihai si Emil Constantinescu l-au comemorat pe Mihai Viteazul, asistati de Patriarhul Teoctist Comemorarea, la sfirsitul saptaminii trecute, a 400 de ani de la moartea voievodului Mihai Viteazul i-a reunit, la Tirgoviste, pe cei doi fosti sefi ai statului roman - Maiestatea Sa Regele Mihai I al Romaniei si Emil Constantinescu - si pe actualul presedinte al tarii, Ion Iliescu. Lor li s-au alaturat presedintele partidului de guvernamint, premierul Adrian Nastase, presedintele Camerei Deputatilor, Valer Dorneanu, si Preafericitul Parinte Patriarh Teoctist. Tot simbata s-au implinit 500 de ani de la sfintirea altarului Manastirii Dealu, locas ce adaposteste capul voievodului, si s-a sarbatorit Sfinta Maria Mica, sarbatoare care coincide cu ziua municipiului Tirgoviste. Catedrala Arhiepiscopala a gazduit slujba de pomenire a marelui voievod, urmata de dezvelirea statuii ecvestre a lui Mihai Viteazul. Orasul drapelelor si al agentilor secreti Autoritatile locale din Tirgoviste s-au pregatit cum au stiu mai bine pentru marea sarbatoare: s-au varuit borduri, s-au spalat strazi, drumul de la Tirgoviste la Manastirea Dealu a fost reasfaltat si tot municipiul a fost impinzit cu drapele tricolore. Simbata dis-de-dimineata, agenti speciali ai mai multor structuri ale sistemului de siguranta nationala au impinzit orasul, in centrul caruia circulatia a fost intrerupta. Momentul rostirii vesnicei pomeniri si al ridicarii rituale a colivei pentru sufletul Voievodului Mihai a fost singurul care i-a unit pe Regele Mihai, pe presedintele Ion Iliescu, pe fostul presedinte Emil Constantinescu, pe premierul Adrian Nastase si pe presedintele Camerei Deputatilor, Valer Dorneanu. La iesirea in procesiunea religioasa cu Icoana Maicii Domnului, preotii si invitatii de onoare s-au oprit si pentru o scurta ceremonie de dezvelire a statuii lui Mihai Voievod Viteazul, in parcul central al Tirgovistei. Pentru ca Iliescu si Nastase se oprisera sa salute multimea, in fata statuii au ajuns doar patriarhul Teoctist si Emil Constantinescu. Cei doi au stat de vorba pina au aparut presedintele si premierul. Momentul dezvelirii statuii nu a fost lipsit de incidente. Pinza ce acoperea statuia s-a agatat in coada calului lui Mihai Viteazul si s-a rupt in doua. Evident, pinza nu a cazut la simpla tragere de cordon, ci numai dupa interventia a doi organizatori. Emil Constantinescu vorbeste peste doua luni La Manastirea Dealu, o scurta ceremonie religioasa a precedat discursurile inaltelor personalitati, apelul la unitate nationala fiind numitorul comun al tuturor vorbitorilor. Emil Constantiescu nu a rostit nici un discurs. In schimb, el a marturisit presei ca va lansa, peste vreo doua luni, o lucrare ce cuprinde o buna parte din activitatea sa de la Palatul Cotroceni. Fostul presedinte a mentionat ca, practic, o data cu lansarea cartii va face si primele declaratii politice in cadrul unei conferinte de presa. Ca profesor, Constantinescu ii asteapta pe cei trei sferturi dintre studentii sai care nu si-au luat examenul de mineralogie in vara sau pe cei care vor o marire de nota. CRISTIAN OPREA Regele Mihai In timp ce seful statului si premierul s-au intrecut in discursuri bombastice, la festivitatile ce au marcat implinirea a 400 de ani de la moartea voievodului Mihai Viteazu, fostul suveran a transmis un mesaj pragmatic: romanii trebuie sa dea dovada de unitate, pentru atingerea obiectivelor fundamentale ale tarii, care sint integrarea europeana, admiterea in NATO si refacerea economica. Aceste cuvinte, rostite la o manifestare legata de voievodul care a unificat pentru prima oara in istorie provinciile locuite de romani inseamna mai mult decit zece mi de cuvinte umflate, despre trecutul maret. Glorificarea faptelor inaintasilor, oricit de luminoase au fost acestea, nu inseamna nimic in conditiile in care noi, cei de azi, nu avem curajul si inteligenta sa modernizam Romania si sa o ducem in Europa. SERBAN MIHAILESCU Secretarul general al guvernului a tinut sa-si marcheze in stil propriu prezenta la manifestarile de comemorare a 400 de ani de la moartea lui Mihai Viteazul, afirmind ca executivul nu are de gind sa negocieze cu Casa Regala problema retrocedarii imobilelor confiscate de comunisti - printre care la loc de cinste se afla Castelul Peles. Daca Mihailescu a vorbit in numele guvernului este grav, deoarece este vorba de inconsecventa. Doar acelasi guvern admisese ca ar putea purta negocieri, dupa ce a fost depusa cererea de retrocedare. Ar insemna ca executivul joaca alba-neagra cu Casa Regala. La fel de grav este daca Serban Mihailescu a vorbit cu de la sine putere. Practic, ar insemna ca el vrea sa torpileze negocierile cu Casa Regala - de-ar fi ca acestea sa aiba, totusi, loc. Noi discutii privind statutul maghiarilor Situatia aplicarii Legii statutului maghiarilor de peste hotare va fi discutata astazi la Budapesta de catre autoritatile romane si maghiare. Convorbirile vor fi purtate de catre comisia speciala pentru minoritati din cadrul Comisiei mixte interguvernamentale dintre Romania si Ungaria, delegatia romana fiind condusa de catre secretarul de stat in Ministerul de Externe, Cristian Diaconescu. Pe linga statut, vor fi abordate si problemele comunitatii romanesti din Ungaria si ale celei maghiare din Romania. (T.G.) Doi generali trimisi la pensie Ultimul decret prezidential semnat de Ion Iliescu este cel care consfinteste trecerea in rezerva a doi importanti generali din sistemul national de aparare si ordine publica. Noii pensionari sint generalul Adrian Nenu, din Ministerul de Interne, fost comandant al IPJ Vrancea si ex-director adjunct al Directiei de Cultura a acestui minister, precum si, din MApN, fostul comandant al Armatei a IV-a Transilvania, generalul de corp de armata, Dorin Gheorghiu. (C.O.) Paul Pacuraru infrunta un "delir legislativ" Senatorul PNL Paul Pacuraru considera ca deputatii si senatorii muncesc prea mult. El si-a declarat nemultumirea fata de faptul ca parlamentarii se confrunta cu un volum foarte mare de acte normative pe care nu au timp sa le parcurga inainte de a le vota, motiv pentru care a caracterizat activitatea parlamentului drept un "delir legislativ". "Este aproape imposibil sa parcurgem toate categoriile de acte normative aflate pe agenda Senatului, care sint produse de aparatul administrativ al ministerelor. Este afectata calitatea dezbaterii acestor legi", a declarat Pacuraru la Scoala de vara a tineretului liberal. (L.P.) Alianta Civica il apara pe Ciorbea Alianta Civica il acuza pe prim-ministrul Adrian Nastase de "amestec implicit in exercitarea actului de justitie" deoarece a trimis scrisoarea reprezentantilor crestin-democrati din Parlamentul European legata de situatia din PNTCD. Conducerea Aliantei Civice considera ca, astfel, PNTCD "continua sa fie sicanat si atacat" si "impiedicat sa se reformeze si reorganizeze". Pe de alta parte, Alianta Civica considera ca PNTCD trebuie "sa-si recapete luciditatea" si sa treaca printr-o "severa analiza si autoanaliza critica". (T.G.) 14 milioane de euro pentru pregatirea functionarilor Pregatirea functionarilor publici in strainatate si imbunatatirea activitatii Ministerului Administratiei Publice vor fi realizate cu ajutorul unor programe Phare in valoare de 14 milioane euro. Ministerul a obtinut finantare pentru cinci programe PHARE, banii fiind dati pentru intarirea capacitatii institutionale a ministerului, sprijinirea noului Institut National de Administratie, intarirea capacitatii institutionale a Agentiei Nationale a Functionarilor Publici, formarea tinerilor functionari publici prin specializari la diferite ministere si institutii din tarile Uniunii Europene si managementul serviciilor publice de gospodarire comunala, prin crearea unei agentii de reglementare a acestor tipuri de servicii. (T.G.) [25][pl.dll?rid=expresro] 