 Galatasaray este cu un picior in grupele Ligii Campionilor Demonstratia de forta a lui Jardel Galatasaray a reusit sa faca un pas mare spre grupele Ligii Campionilor, invingind pe elvetienii de la Saint Gall cu 2-1. Echipa romanilor Mircea Lucescu, Gabi Balint, Gica Popescu si Gica Hagi s-a impus cu emotii, insa problema calificarii pare asigurata. Galatasaray a inceput ezitant meciul, fiind putin surprinsa de viteza de joc a elvetienilor. Saint Gall l-a avut in teren, toate cele 90 de minute, pe jucatorul roman Jerry Gane, care s-a miscat foarte bine intre fundasii Galatei, trimitind mingea de doua ori in bara. Fotbalistii din Tara Cantoanelor au marcat unicul lor gol la o grava eroare a defensivei turcilor, cind Gica Popescu si Taffarel s-au invitat reciproc la minge, Amoah a profitat si a deschis scorul. Lucescu a inceput sa se agite, elevii sai au replicat, Hakan Unsal reusind sa trimita mingea in bara. A urmat o noua greseala in lant a apararii Galatei, dar elvetienii, prin acelasi Amoah, nu au mai inscris. Faza nigerianului i-a trezit pe turci, usor confuzi la centrul terenului fara Hagi - suspendat, ei incepind sa atace. A iesit la rampa Mario Jardel, inlocuitorul lui Hakan Sükür, care a egalat cu o lovitura de cap bine plasata. Elevii lui Lucescu au pus stapinire pe joc mai ales dupa pauza, cind a intrat Faruk, un mijlocas clarvazator, care a limpezit atacurile Galatei. Jardel a lovit din nou, aducind oaspetii in avantaj, brazilianul incheindu-si recitalul cu o bara. Cotidianul "Blick", care sustinea in avancronica meciului ca Jardel nu are valoarea lui Sükür, nu-l mai scotea ieri din "SuperMario". Ziaristii turci au ramas muti in fata eficientei atacantului brazilian, care a avut trei actiuni de poarta, marcind doua goluri si lovind o data bara. Hakan Sükür a fost deja uitat, iar fanaticii suporteri ai echipei "Cim Bom Bom" spera ca, avindu-l alaturi pe Hagi, Jardel va reusi din nou sa devina golgeterul Ligii Campionilor. BOGDAN GHEORGHE Alin Stoica si Adi Ilie au fost titulari Alin Stoica a fost titular in partida Anderlecht Bruxelles - FC Porto 1-0, ratind o mare ocazie la finalul primei reprize. El a fost schimbat in minutul 78 cu Iatciuk. Adi Ilie a jucat 74 de minute in linia de atac a Valenciei, care a terminat la egalitate, 0-0, cu Innsbruck Tirol. Iata rezultatele complete ale partidelor din turul al treilea preliminar al Ligii Campionilor: Helsinborgs - Inter Milano 1-0; Herfolge - Glasgow Rangers 0-3; Dinamo Kiev - Steaua Rosie Belgrad 0-0; Dunaferr - Rosenborg 2-2; AC Milan - Dinamo Zagreb 3-1; Sahtar Donetk - Slavia Praga 0-1; Polonia Varsovia - Panathinaikos Atena 2-2; Leeds United - TSV München 1860 2-1; Innsbruck Tirol - Valencia 0-0; Anderlecht - FC Porto 1-0; St. Gall - Galatasaray 1-2. Partidele retur vor avea loc pe 22-23 august. (B.G.) Becali nu insista ca Hagi si Popescu sa revina la nationala Procuratorul Ioan Becali a asistat la partida pe care echipa turca Galatasaray Istanbul a sustinut-o miercuri seara la Zürich, in compania elvetienilor de la St. Gall. Dupa meci, impresarul a purtat o discutie cu protejatii sai Gica Hagi si Gheorghe Popescu, echipieri ai Galatei. "Nu s-a pus niciodata problema ca Giovanni sa insiste pe linga cei doi jucatori ca acestia sa revina la nationala. Exista un antrenor care trebuie sa se ocupe de aceste probleme. Hagi a spus raspicat ca s-a retras definitiv de la echipa nationala, iar Gica Popescu va lua decizia pe care o doreste", ne-a declarat ieri Victor Becali, vicepresedintele de la ISM. ST. GALL - GALATASARAY 1-2 (1-1) Au marcat: AMOAH (min. 14) / JARDEL (39, 78) Stadion: "Hartdurm"; Spectatori: 16.000 ST. GALL : Stiel - Zellwegwer, Zwiyssig, Mazzarelli, Dal Santo - Muller, Jairo, Guido (min. 46 Imhof), Nixon (min. 69 Colacino) - Gane, Amoah (min. 74 Didi). Antrenor: Marcel Koller GALATASARAY: Taffarel - Capone, Popescu, Bulent (min. 85 Emre Asik)), Ergun - Okan, (min. 80 Umit), Suat, Emre, Hakan Unsal (min. 46 Faruk) - Marcio, Jardel. Antrenor: Mircea Lucescu Cartonase galbene: Mazzarelli (2) / Popescu, Bülent, Emre. Cartonas rosu: Mazzarelli (min. 90) Arbitru : M. Mejuto (Spania) Marian Albu este intubat si ventilat Marian Albu, trezorierul Federatiei Romane de Fotbal, ranit grav in urma unui tragic accident rutier, a fost operat miercuri seara la Spitalul de Urgenta din Bucuresti. Ieri, starea oficialului federal era, potrivit Gabriellei Szasz, asistent-sef, critica, dar stabila. Dupa operatia care a durat aproape trei ore, finantistul din Poligrafiei este supravegheat non-stop de medicii de garda si membrii familiei. Echilibrat hemodinamic, Albu este ventilat si intubat din cauza faptului ca are multiple leziuni pectorale. In functie de evolutia postoperatorie, Albu ar putea sa paraseasca in citeva zile rezerva pe care o ocupa in acest moment in Sectia de reanimare. El va fi mutat probabil intr-un salon luxos al clinicii private Biomedica, unde o zi de internare costa un milion si jumatate de lei. Starea sanatatii trezorierului este urmarita cu interes si la Brasov, de catre politistii care ancheteaza cauzele care au condus la producerea evenimentului rutier. Colonelul Constantin Scurtu, seful politiei din judetul Brasov, regiune pe teritoriul careia s-a produs accidentul, ne-a declarat ca deocamdata anchetatorii asteapta sa vada cum evolueaza starea de sanatate a lui Albu pentru a definitiva dosarul. Reamintim ca luni Albu a fortat trecerea printr-o bariera si autoturismul sau a fost lovit de un tren. In urma impactului, socrul trezorierului, Stefan Olaianos, a decedat. Potrivit legii, Albu trebuie sa raspunda penal pentru omor din culpa. LAURENTIU CIORNEI Flash Bani si bere la Rocar Nu mai este un secret pentru nimeni faptul ca, pentru victoria de la Ploiesti (2-0 cu Astra), fotbalistii de la Rocar aveau promisa o prima de 2.000 de dolari. Dupa o asteptare care multora li s-a parut mai lunga ca postul Pastelui, desi nu a fost vorba de nici o intirziere la plata, la putin timp dupa incheierea conferintei de presa care a avut loc la stadionul din Drumul Gazarului, jucatorii antrenati de Titi Dumitriu urmau sa intre in posesia banilor. Primita cu numai o zi inaintea meciului cu FC National, prima, care nu atinge nici jumatate din suma vehiculata, are darul sa-i stimuleze pe fotbalistii Rocarului. Chiar mai mult decit dozatorul de bere care si-a facut aparitia in clubul din Bercenei, dar la care fotbalistii nu au acces decit dupa meciuri. Evident, cele cistigate.(H.H.) Galatenii au plecat de ieri spre Bacau ca sa faca dus Otelul Galati a plecat inca de ieri dimineata spre Bacau pentru meciul de simbata din etapa a doua a Diviziei A-Ursus, cu echipa lui Chivorchian. Imediat dupa terminarea antrenamentului inceput la ora 10.30, galatenii s-au urcat in autocar in formatie completa, antrenorul Aurel Ticleanu neavind nici un jucator indisponibil. "Daca tot nu puteam sa facem dus la finalul antrenamentului, pentru ca in Galati nu ne-am mai intilnit cu aceasta «delicatesa» de doua saptamini, ne-am gindit sa mergem sa ne spalam la Bacau. Si fiindca tot vom fi acolo spre seara, ne-am gindit sa raminem pina la meci, sa avem continuitate", ne-a declarat presedintele sectiei de fotbal, Mihai Stoica. Desi imediat dupa victoria cu 4-1 in fata Pitestiului conducatorii clubului nu stiau daca vor reusi sa ii premieze pe jucatori, lucrurile s-au rezolvat, elevii tehnicianului Ticleanu primind banii pentru acest succes categoric. ( T.H.L.) Raducioiu, a 26-a rindunica Atacantul Florin Raducioiu a primit ieri confirmarea oficiala ca va ramine in lotul Bresciei, el fiind inscris la Liga Italiana cu numarul 26 in lotul "rindunelelor". Antrenorul Carlo Mazzone declarase in mai multe rinduri ca se mai gindeste daca are nevoie de serviciile fotbalistului roman, dar evolutiile sale bune din meciurile de pregatire l-au convins pe tehnicianul italian sa-l opreasca in lot. Contracandidatii lui Raducioiu la postul de atacant, bosniacul Hubner si elvetianul Turkylmaz, au primit numerele 9, respectiv 11. (B.G.) Divizia A Ursus. Etapa a 2-a Liga Profesionista de Fotbal a comunicat ieri partidele de fotbal din cadrul etapei a doua din Divizia A Ursus care vor fi televizate. Vineri, 11 august, ora 17.00 Rocar - FC National TVR 1 Simbata, 12 august, ora 17.00 FC Brasov - Astra Pro TV Duminica, 13 august, ora 17.00 Petrolul - Steaua TVR 1 Dinamo - Rapid Pro TV (ora 21.30) Celelalte partide, FC Arges-Gaz Metan Medias, FCM Bacau-Otelul Galati, Ceahlaul Piatra-Neamt-Foresta Falticeni, se vor disputa simbata, de la ora 18.00, iar meciul Gloria Bistrita-Universitatea Craiova, duminica, de la ora 18.00. Shaq O'Neal a cumparat o masina pentru LAPD Shaquille O'Neal, pivotul de la Los Angeles Lakers, a platit suma de 42.893 USD politiei din Los Angeles (LAPD) pentru una dintre masinile distruse de fani dupa ce echipa a devenit campioana NBA. Desi cecul a fost trimis acum mai bine de o luna, purtatorul de cuvint al LAPD a declarat ca suma a fost acceptata abia la inceputul acestei saptamini. Oficialii clubului din Los Angeles au dat si ei bani pentru achizitionarea unui alt automobil, deoarece suporterii campionilor au dat foc la doua autovehicule in timpul manifestatiei care a avut loc la doua zile dupa ultimul meci al finalei. (T.H.L.) 