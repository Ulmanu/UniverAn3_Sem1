 In viitorul numar din "Penthouse", Imagini cu Paula goala "Operatiile estetice i-a reparat profilul de Pinocchio, iar aparatele dentare i-au facut zimbetul stralucitor. Acum, Paula Corbin Jones ne dezvaluie restul imbunatatirilor sale", se arata intr-un material publicat in editia de weekend a ziarului american "New York Daily News". Nurii Paulei Jones, aflata la originea scandalului de hartuire sexuala impotriva presedintelui Bill Clinton, vor fi prezentati publicului larg in editia din luna decembrie a revistei erotice "Penthouse". Pe noua pagini ale revistei vor fi publicate fotografii cu Paula Jones in diverse ipostaze, in "costumul Evei" sau intr-o tinuta sumara, precum si un articol cu titlul "Paula Jones dezbracata! Arata totul, marturiseste totul: cum a fost folosita de adversarii lui Bill Clinton pentru a-l distruge pe acesta". Un purtator de cuvint al revistei "Penthouse" a declarat ca "este vorba despre o noua Paula Jones, imbunatatita". Potrivit ziarului american, fotografiile au fost realizate in California, in timpul Conventiei Partidului Democrat, si o infatiseaza pe Paula Jones intr-o camera si intr-o piscina. Acelasi ziar sustine ca cel putin doua fotografii dezvaluie in intregime corpul acesteia. Revista "Penthouse" a mai publicat in 1998 citeva imagini cu Paula Jones imbracata sumar, fotografii realizate de prietenul ei din acea perioada. (L.C.) Senzational in cartea despre regele Beatles-ilor Cel mai bun prieten al lui John Lennon a fost amantul lui Yoko Cu putin timp inainte de asasinarea lui John Lennon, Yoko Ono era hotarita sa divorteze. Afirmatia apartine lui Fred Seaman, asistentul personal al fostului Beatles si autorul unei carti de senzatie, "Ultimele zile ale lui John Lennon". Seaman a aflat despre intentiile lui Yoko de la unul dintre angajatii ei, potrivit caruia Ono avea de gind sa expedieze pe o alta adresa toate lucrurile lui Lennon, in lipsa acestuia. Yoko Ono avea de ceva timp un amant, sustine Seaman, unul dintre cei mai buni prieteni ai familiei Lennon, artistul Sam Green. Ironia e ca acest Sam Green era atit de apropiat de John, incit acesta il insarcinase, testamentar, sa aiba grija de Sean, fiul lui Lennon, asta in cazul in care copilul ar fi ramas orfan. Nu se stie de ce, Yoko a renuntat in ultima clipa la ideea divortului, iar peste trei luni, in decembrie 1980, John Lennon era asasinat. RADU MEIROSU Caprice, noua bomba sexy La cei 29 de ani pe care ii va implini peste 10 zile, supermodelul Caprice (are si nume de familie - Bourret ) poate fi considerata noua bomba sexy a lumii. Desi s-a nascut si a crescut in SUA, ea s-a impus ca manechin mai intii in Marea Britanie. A pozat pentru mari companii, printre care Pantene, Wonderbra ("sutienele-minune") sau Pizza Hut, acum reprezentind imaginea firmei de lenjerie intima Debenhams, care-si va lansa noua colectie luna viitoare. A aparut pe copertele celor mai importante reviste din lume, a prezentat show-uri pentru MTV si VH1, a jucat in filme si seriale de televiziune. Culmea este ca in loc sa-si lanseze prima linie de produse vestimentare, ea se apuca de cintat, desi nu are o voce trasnet. Caprice i-a uimit pe criticii muzicali in vara anului trecut, cind a lansat piesa pop "Oh, Yeah", care a intrat in topurile britanice. LIVIU SERBANESCU Noul guvernator al Bancii Centrale de la Belgrad acuza: Milosevici a sterpelit aurul Iugoslaviei Slobodan Milosevici este acuzat ca ar fi incercat sa treaca ilegal peste granita intreaga rezerva de aur a Iugoslaviei, unele surse afirmind chiar ca o parte din aceasta ar fi fost deja trimisa in China, relateaza East European Press Agency. Mladen Dinkici, care urmeaza sa fie numit guvernator al Bancii Centrale a Iugoslaviei, a declarat ca este posibil ca Milosevici sa fi trimis deja catre China o parte din tezaurul tarii, la bordul unui avion apartinind liniilor aeriene iugoslave, care a plecat vineri din Belgrad cu destinatia Beijing. "Avionul a fost controlat pentru a se vedea daca la bord existau explozibili, dar nu pentru aur. Controlorii nu au facut nici o referire la containerul existent la bord despre care am cerut in mod expres sa fie investigat", a declarat Mladen Dinkici. Functionari ai Bancii Nationale a Iugoslaviei, sustinatori ai opozitiei, au deconectat vineri computerul central al bancii cu intentia de a opri eventualele incercari ale lui Milosevici de a transfera rezervele valutare in conturi din strainatate. Fostul presedinte iugoslav este banuit ca ar fi sustras peste 500 milioane de dolari din bugetul tarii pe parcursul ultimilor 13 ani. Moneda sirba, dinarul, a avut o evolutie fluctuanta in ultima perioada, ceea ce sugereaza ca au existat retrageri substantiale si credite negarantate. Fostul presedinte si sotia sa, Mira Markovici, sint acuzati ca au ruinat industria tarii si si-au construit resedinte personale impresionante. Se afirma, de asemenea, ca anturajul lui Milosevici, compus in primul rind din rudele sale, a detinut controlul asupra importurilor de petrol, tigari si alcool. Marko, fiul fostului lider iugoslav, detine monopolul asupra distributiei produselor din tutun. De altfel, directorul Institutului iugoslav de criminologie si studii sociale, Dobrivoje Radovanovic, afirma ca "nu exista afacere profitabila in Iugoslavia care sa nu fie controlata de organizatii mafiote" din care fac parte apropiatii si rudele lui Milosevici. Vladimir Vukokavljevic, seful Serviciului de protectie al Partidului Democrat din Opozitie, a afirmat ca Milosevici este acela care a comandat asasinarea, anul trecut, a fostului comandant militar Arkan. Anul trecut au existat numeroase speculatii referitoare la eforturile depuse de Milosevici pentru a-si transfera banii in strainatate. De asemenea, se presupune ca fostul presedinte detine sume considerabile la banci din Cipru, Rusia, Elvetia si Grecia. El si-a cladit in Grecia un adevarat imperiu, cu multe proprietati inscrise pe numele unor apropiati ai sai, intre care o impozanta vila cu sase dormitoare intr-o suburbie de lux a Atenei. De asemenea, se spune ca ar detine proprietati in Salonic si insulele Creta si Corfu. ( C.M.) Chinezii au jucat ping-pong cu fiul lui Milosevici Marko Milosevici, fiul presedintelui iugoslav Slobodan Milosevici, a incercat ieri dimineata sa se deplaseze cu avionul de la Moscova la Beijing, insa autoritatile aeroportuare din Beijing nu i-au permis accesul pe teritoriul Chinei, astfel incit a fost nevoit sa plece mai departe. Un oficial al companiei ruse de transport aerian "Aeroflot" a precizat ca Marko Milosevici a aterizat la Beijing avind la el un pasaport diplomatic, dar doua ore mai tirziu s-a imbarcat din nou la bordul unui aparat "Aeroflot", cu destinatia Moscova, din cauza unor "probleme legate de viza". Diplomatii occidentali acreditati in capitala chineza au respins, in majoritate, posibilitatea ca Beijingul sa asigure refugiu familiei Milosevici, apreciind ca, astfel, autoritatile chineze ar fi abandonat vechiul lor principiu al neamestecului in treburile interne ale unei tari si ar fi intrat intr-un potential conflict cu noua conducere de la Belgrad. Mai mult, oferind adapost clanului Milosevici, chinezii riscau sa importe pe strazile Beijingului violente de tip balcanic, iar capitolul "drepturile omului" din dosarul Chinei, si asa criticat la nivel international, ar fi devenit tinta unor noi critici. (C.V.) Refugiul cel mai sigur pentru Milosevici ramine Serbia Proaspat investit de parlamentul de la Belgrad, noul presedinte al Iugoslaviei, Vojislav Kostunica, are de rezolvat o problema importanta pentru situatia interna si pentru relatiile cu Occidentul: soarta predecesorului sau, Slobodan Milosevici, transmit agentiile internationale de presa. Kostunica a fost insa avertizat ca Milosevici nu mai trebuie sa joace nici un rol in domeniul politic. Fostul lider de la Belgrad insa a declarat ca vrea sa ramina la Belgrad ca lider al opozitiei. Ministrul francez de externe, Hubert Vedrine, a avertizat: "Prioritatea absoluta pentru europeni, americani si alte popoare, inclusiv tarile invecinate Iugoslaviei, este ca Milosevici sa nu mai poata face rau si, pentru inceput, sa fie scos din cercurile puterii". Omologul britanic al lui Vedrine, Robin Cook, a afirmat, in acelasi sens, ca Milosevici nu trebuie sa scape de judecata pentru crimele de razboi de care se face vinovat, in ciuda dorintei Occidentului de a nu face presiuni asupra lui Kostunica pina cind acesta nu reuseste sa aiba in totalitate situatia sub control. Noul presedinte iugoslav a afirmat insa ca nu are de gind sa il predea pe Milosevici Tribunalului International de la Haga, pentru ca are treburi mai grave de rezolvat. Rusia, pina mai ieri aliat al lui Milosevici, mizeaza pe faptul ca noul presedinte nutreste fata de SUA si NATO sentimente similare cu ale lui Milosevici din cauza operatiunii aliate de anul trecut. In acest context, cel mai sigur adapost pentru fostul presedinte ramine tot Serbia. Kostunica este constient ca Occidentul va fi cel putin retincent fata de el, avind in vedere ca i se cunosc tendintele nationaliste. La Belgrad, multi cred ca Milosevici nu trebuie judecat nici in tara, nici in strainatate, deoarece considera ca o pedeapsa crunta ar fi ca acesta sa nu mai beneficieze de nici un statut politic, sa devina un simplu cetatean, cu venit de pensionar Sanctiunile impuse Iugoslaviei sint ridicate Uniunea Europeana ii rasplateste pe cetatenii iugoslavi, pentru ca nu l-au mai ales pe Milosevici, prin ridicarea sanctiunilor impuse tarii lor. Pentru inceput, la reuniunea de ieri, de la Luxemburg, a ministrilor de externe din cele 15 state membre ale UE, s-a decis ridicarea embargoului petrolier si incetarea definitiva a embargoului privind zborurile comerciale internationale intre Iugoslavia si tarile Uniunii Europene. Alte doua sanctiuni impuse Belgradului, cea privind regimul de vize si cea privind inghetarea conturilor din strainatate, vor fi ridicate treptat, din cauza precautiilor luate de UE pentru a evita crearea de facilitati pentru cei care au sprijinit regimul Milosevici. In ceea ce priveste embargoul international asupra armelor impus Iugoslaviei, el ramine in vigoare, nefiind instituit de UE, ci de ONU. Ministrul roman de externe merge la Belgrad Seful diplomatiei romane, Petre Roman, efectueaza astazi o vizita la Belgrad, fiind insotit de ministrul industriilor si comertului, Radu Berceanu, si de presedintele Agentiei Nationale de Dezvoltare Regionala, se arata intr-un comunicat al MAE. Delegatia romana va fi primita de noul presedinte al Iugoslaviei, Vojislav Kostunica, si se va intilni cu Zoran Djindjici, liderul Partidului Democrat din Serbia. Ministrul roman de externe ii va transmite presedintelui iugoslav un mesaj de felicitare din partea lui Emil Constantinescu si ii va prezenta propuneri de colaborare in domeniul economic. (I.A.) Barak trece la atac! Premierul israelian a cerut unda verde de la Washington pentru atacuri masive impotriva Libanului si a palestinienilor din teritoriile autonome, afirma "World Tribune" Premierul israelian Ehud Barak a cerut Statelor Unite sa aprobe o ofensiva masiva a statului evreu contra Libanului si a Autoritatii Palestiniene, releva publicatia americana "World Tribune". La rindul sau, Barak este supus unor uriase presiuni exercitate de ministrii cabinetului sau, care ii cer lansarea de atacuri masive in Liban, drept represalii pentru rapirea de catre gherilele Hezbollah a trei soldati israelieni. Premierul israelian a anuntat ca data-limita de incepere a razboiului ziua de marti. Autoritatea Palestiniana a respins imediat ultimatumul lui Barak. "Asta nu ne sperie. Nu ne sperie deloc", a declarat presedintele Consiliului Legislativ al Autoritatii Palestiniene, Ahmed Quirei. "Ultimatum" acordat lui Bill Clinton Autoritatile israeliene au declarat ca Barak a vorbit duminica la telefon cu Bill Clinton si cu o serie de demnitari americani de patru ori, premierul israelian fiind de acord sa-i mai dea liderului de la Casa Alba 48 de ore pentru a convinge autoritatile palestiniene sa stavileasca valul de manifestari ostile fata de statul evreu, "ultimatumul" acordat initiativelor diplomatice urmind a expira o data cu cel acordat lui Yasser Arafat. "Toata lumea isi aminteste de (razboiul declansat in 1973 chiar in ziua sarbatorii de) Yom Kippur (ziua impacarii), cind am luptat in doua razboaie si am cistigat", a declarat ministrul israelian al apararii, Ephraim Sneh. "Oamenii ar trebui sa invete aceasta lectie", a adaugat el, subliniind ca Israelul este pregatit de razboi. La rindul sau, conducerea gherilelor islamiste Hezbollah a facut cunoscut ca "atacarea Libanului, ar fi o actiune evreiasca prosteasca, la care vom raspunde sever". Eforturi diplomatice pentru evitarea unui scenariu catastrofal Secretarul general al ONU, Kofi Annan, s-a deplasat aseara in Israel si in Gaza pentru a incerca sa dezamorseze criza. Cu toate ca ciocnirile intre armata israeliana si palestinienii din Cisiordania si Gaza au continuat si ieri, pe ansamblu, violentele din teritoriile palestiniene au scazut in intensitate, contrar evolutiei din sectorul arab israelian. Ehud Barak a reafirmat ca militarii israelieni vor astepta pina luni seara, cind se incheie sarbatoarea de Yom Kippur, dupa care vor incepe sa puna capat violentelor, "prin orice mijloace". Preocupat de "riscul unui conflict major", Annan a parasit sediul ONU din New York duminica seara, cu destinatia Tel Aviv, pentru a discuta cu Barak, dupa care s-a deplasat in Gaza, unde a vorbit cu Yasser Arafat. Ministrul rus de externe, Igor Ivanov, aflat la Damasc, a tinut, de asemenea, sa se intilneasca cu liderul palestinian. Si presedintele american Bill Clinton intentioneaza sa plece spre Orientul Mijlociu, in cursul acestei saptamini, pentru a discuta cu liderii egipteni, israelieni si palestinieni despre evolutia situatiei din zona. Israelul, un Goliat al Orientului Mijlociu in materie de armament Israelul conteaza, in primul rind, pe imensa sa superioritate militara, cu care intentioneaza sa puna capat valurilor de violente din teritoriile palestiniene si sa convinga Libanul si Siria ca impiedice orice actiune ostila statului evreu. La nevoie, statul evreu poate angaja in lupta peste 2.800 de tancuri si 700 de avioane, precum si citeva mii de piese de artilerie. Aceasta putere de foc este sustinuta de 600.000 de oameni, dintre care 180.000 sint militari activi, iar restul rezervisti. Dotarea militara a Israelului este de exceptie, fiind dominata de tehnologii de ultima ora, intre care un satelit spion propriu si sistemul de aparare antiracheta Hetz, unic in lume. Atentatele, arma palestinienilor Palestinienii, care nu au dreptul la o armata proprie, nici macar nu se apropie de acest Goliat regional. Autoritatea Nationala Palestiniana dispune doar de circa 30.000 de oameni echipati in principal cu arme individuale, majoritatea de tip Kalasnikov. Palestinienii au in dotare doar doua elicoptere, care asigura transportul liderului Yasser Arafat si nu au alte aparate de zbor militare. Nu dispun de artilerie si au doar citeva transportoare blindate. In schimb, ar putea recurge la ceea ce se cheama "arme strategice", de genul atentatelor sinucigase. O adevarata amenintare o reprezinta cei 6.000 de activisti ai Tanzim (nucleul dur al miscarii Fatah). Libanul are o armata de citeva zeci de mii de soldati slab echipati, in vreme ce Siria, cu 500.000 de oameni sub arme, 500 de avioane de lupta si numeroase piese de artilerie, este de temut pentru rachetele sale cu incarcatura chimnica sau bacteriologica. CONSTANTIN VLAD Un glont tras in Cisiordania a ricosat spre Casa Alba O ruda indepartata a candidatului democrat la vicepresedintia Statelor Unite, senatorul Joseph Lieberman, a fost gasita moarta duminica, in Cisiordania, victima, fara indoiala, a violentelor dintre palestinieni si israelieni, au anuntat responsabili ai comunitatii evreiesti din New York, citati de AFP. Hillel Lieberman, in virsta de 37 de ani, cetatean american, locuia de 13 ani in colonia evreiasca de la Elon Moreh, in Cisiordania. Apropiatii sai au povestit ca a plecat de acasa simbata dimineata in directia Nablus pentru a merge la Mormintul lui Iosif, deoarece auzise ca este devastat de atacatori. Hillel era membru al Scolii Mormintului lui Iosif, care promoveaza idei evreiesti extremiste. Corpul sau neinsufletit, ciuruit de gloante, a fost gasit duminica intr-o cariera de piatra intre Elon Moreh si Nablus, ceea ce a dat nastere la presupunerea ca ar fi fost rapit si ucis, iar asasinii au scapat de cadavru aruncindu-l in cariera de piatra. Tatal lui Hillel Lieberman, un respectat rabin, este var primar cu senatorul american. (I.A.) Americancele vor aventuri studentesti cu printul William Adolescentele americane dau navala sa se inscrie la Universitatea St. Andrews din Scotia pentru ca au aflat ca acolo va studia, timp de patru ani, chipesul print William, fiul printului mostenitor Charles si al printesei Diana, disparuta in urma cu trei ani intr-un tragic accident de masina la Paris, transmit agentiile internationale de presa. Proaspat absolvent al Colegiului Eton, printul William a anuntat in august ca va face o pauza de un an pentru a colinda lumea, dupa care, din toamna anului viitor, va incepe sa studieze la Universitatea St. Andrews. De atunci, afirma oficialii Consiliului Britanic din Statele Unite, numarul cererilor de inscriere la universitatea respectiva din partea tinerelor americane a atins un nivel fara precedent. Intre timp, cel care face sa bata nebuneste inima adolescentelor din Statele Unite se distreaza de minune. El a fost pina acum in Belize si insulele Rodrigues, in Oceanul Indian, si se afla in prezent intr-o expeditie in Patagonia, unde studiaza fauna locala. William doarme in cort, face alpinism si canotaj si va pune mina sa ajute la construirea unor poduri. ISABELLA ALEXANDRESCU Flash Fostii comunisti se intorc la putere in Lituania Doua partide de centru-stinga au cistigat majoritatea locurilor in parlament duminica cu ocazia alegerilor legislative, in detrimentul partidului conservator aflat la putere, atesta rezultatele partiale dupa numararea a 90 la suta din voturi, relateaza AFP. Alianta social-democrata a fostului presedinte Algirdas Brazauskas (fostii comunisti reformati) a obtinut 31,54 la suta din voturi, cistigind astfel 50 de locuri in viitorul legislativ. Partidul Noua Uniune a obtinut 19,39 la suta si 27 de locuri, iar partidul conservator la putere, Uniunea pentru Patrie, este marele invins la acest scrutin, obtinind 8,2 procente din voturi. (C.M.) Bulgaroaicele isi gonesc copiii in strainatate Jumatate din mamele din Bulgaria isi bat copiii la cap incercind sa ii determine sa plece din tara, pentru ca sint convinse ca numai in strainatate acestia vor avea sansa sa isi construiasca un viitor, arata datele ultimului sondaj sociologic efectuat de Gallup International. 80 la suta din bulgaroaicele cu virste cuprinse intre 18 si 35 de ani nu considera ca odraslele lor pot avea sanse de reusita in propria tara, iar 64 la suta din ele au pus pe primul loc al piedicilor in fata reusitei copiilor lor saracia si mizeria. Doar cinci la suta au declarat ca nu se confrunta cu probleme deosebite. (PETIO PETKOV, Sofia) Papagalul GSM In momentul in care intra in magazinul de animale "Tyne & Wear" din localitatea britanica Wallsend, unii clienti scotocesc disperati dupa telefoanele mobile pentru a raspunde apelurilor insistente, insa mare le este mirarea in momentul in care, dupa citeva clipe de descumpanire, realizeaza ca sunetul vine dintr-o colivie, unde este cazat papagalul Blue. Majoritatea "victimelor" raspund la telefon inainte sa-si dea seama ca pasarea, altminteri destul de linistita, e pusa pe sotii. In momentul in care Blue "da tonul", prietenul si colegul sau de colivie, papagalul Victor, incepe sa ciriie formule de salut, debusolindu-i si mai tare pe clienti. Patronul magazinului, John Sibley, spune ca sunetele emise de Blue sint deosebit de stridente si ca papagalul se amuza teribil observind reactiile oamenilor in momentul in care imita soneria telefonului. (L.C.) Mai intii a fost masina, apoi a ouat gaina! Jim Smith, un comisvoiajor din localitatea britanica West Kingsdown, comitatul Kent, era disperat. Gainile sale refuzau sa mai faca oua, astfel ca, dupa tot felul de incercari fara succes, a gasit solutia salvatoare: o plimbare zilnica cu masina prin oras, in compania orataniilor. Jim Smith a incercat aproape totul pentru a convinge zburatoarele sa-si faca datoria, de la schimbarea hranei pina la renovarea cotetului, insa toate eforturile sale s-au dovedit zadarnice, dar Smith a avut o idee pe cit de bizara, pe-atit de eficienta. El si-a luat gainile si le-a bagat in masina, gindindu-se ca o calatorie le-ar putea reface moralul. Pentru ca gainile au inceput sa oua in fiecare zi, Jim isi ia dupa el gainile in timpul programului de lucru.(L.C.) Pensionarii bulgari vor lapte acru de la Brigitte Bardot! Pensionarii bulgari ajunsi in pragul saraciei i-au trimis o scrisoare actritei franceze Brigitte Bardot, cunoscuta iubitoare si protectoare a animalelor in suferinta, in care o roaga sa ii "infieze" si pe ei. Ideea le-a venit batrineilor dupa ce vedeta franceza a adoptat trei ursi din Bulgaria, care erau pusi de fostul stapin sa danseze pe strazi pentru bani. Primarul satului Belita se ocupa personal de hrana ursilor, carora le da la prinz cite o piine cu gem, fructe si legume, iar seara, piine cu unu-doi litri de lapte acru. Batrinii care au facut apel la marinimia fostei actrite asigura ca s-ar multumi numai cu un litru de lapte acru pe zi si o piine. (PETIO PETKOV ,Sofia) 