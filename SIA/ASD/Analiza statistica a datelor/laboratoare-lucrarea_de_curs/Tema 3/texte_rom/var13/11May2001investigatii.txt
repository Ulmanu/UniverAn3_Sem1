 Vinatoarea blatistilor Un numar record de "blatisti" au fost prinsi ieri dimineata in trenul personal 3464, care circula pe ruta Maneciu-Ploiesti Sud: peste 800 de calatori clandestini. Sutele de oameni au fost coboriti, in jurul orei 6.10, din garnitura in Gara Blejoi, din judetul Prahova. Actiunea care a condus la depistarea celor fara bilet a fost la un pas de a degenera intr-o incaierare, dupa ce aproximativ 200 dintre "blatisti" au fortat cordonul de jandarmi care inconjurase trenul. Lupte corp la corp intre jandarmi si blatisti Peste 70 de politisti si jandarmi au fost mobilizati la actiunea de ieri dimineata, organizata de Regionala Transporturi Feroviare de Calatori. Fortele de ordine au insotit 14 inspectori de specialitate din cadrul Serviciului Control Trenuri. Din partea Inspectoratului de Politie Transporturi Bucuresti, actiunea a fost condusa de maiorul Ion Vaduva si de capitanul Marcian Colman, iar inspectorii de la Cai Ferate au fost coordonati de seful Serviciului Control din cadrul regionalei si de revizorul Florin Soare. Pentru reducerea numarului de calatori clandestini a fost ales unul dintre cele mai aglomerate trasee de pe Valea Prahovei, Maneciu- Ploiesti Sud precum si ruta Urziceni- Ploiesti Sud.Trenul personal care face legatura intre Maneciu si Ploiesti este mai totdeauna plin de navetisti care circula "cu nasul". Fenomenul a luat o asemenea amploare incit dintre cele aproximativ 1200 de persoane care calatoresc la ore de virf, cel putin 800 nu au bilet. Organizatorii actiunii au ales pentru descindere gara Blejoi. Trenul personal 3464 a ajuns in statie in jurulei 6.10, cu o intirziere de citeva minute. La scurt timp dupa ce trenul a oprit la Blejoi, inspectorii au inceput sa ii controleze pe pasageri. In doar citeva minute, in fata garii au fost "debarcati" circa 800 de persoane. Cei care aveai bani sa achite contravaloarea biletelor la tariful de taxare in tren ( 50 de mii lei), erau lasati sa urce in vagoane. Cea mai mare parte insa nu aveau acesti bani. La un moment dat, un grup masiv de indivizi au inceput sa ii impinga pe cei aflati in fata lor si masa de oameni a rupt cordonul fortelor de ordine. Au urmat adevarate lupte corp la corp intre jandarmi si "blatisti". Mai bine de 200 de persoane au scapat atunci din incercuire. Multimea a fost stavilita cu greu, iar la final 581 de oameni ai fost nevoiti sa plateasca contravaloarea biletelor in valoare de peste 26 de milioane. La alti 21 de calatori clandestini care nu au avut bani li s-au intocmit procese-verbale de contraventie si au primit amenzi in valoare de aproximativ 6 milioane de lei. Controlorii au fost informati despre actiune Surprinzator este faptul ca in invalmaseala care a urmat actiuni din gara Blejoi, doi dintre controlorii din tren au disparut. Doar unul dintre acestia a fost sesizat de politisti si condus la sediul garii. La scurt timp insa i s-a permis sa plece, spre nedumerirea politistilor. Oamenii legii ne-au declarat ca cei care au drept de control asupra conducatorilor de tren sint inspectorii, iar daca acestia hotarasc ca totul este in regula ii pot lasa sa plece. Numai ca toti calatorii clandestini chestionati de noi ne-au declarat ca au dat spaga la controlori. Viorel Filipoiu(45 de ani), din Maneciu- Prahova ne-a spus: "Controlorii vin pur si simplu si ne cer bani, nu ne mai spun sa platim biletul. Cistiga fiecare dintre ei cam un milion pe fiecare cursa. Pina si supracontrolul cere spaga. Cred ca doar 10 la suta dintre calatori platesc biletul. Si le convine sa dea sume cuprinse intre 2000 si 5000 de lei pentru o cursa". Un bilet pe distanta Maneciu-Ploiesti costa 18 000 de lei. "Saptamina trecuta, s-a urcat unul imbracat civil, ne-a aratat o legitimatie de CFR si a inceput sa ne ceara bani. Cind a coborit, pe la Scaieni, a zis <<mi-am facut banii pe ziua de azi>>", a mai adaugat Filipoiu. Unii dintre calatori ne-au mai spus si ca "nasii" au fost anuntati prin statie despre razie, cu putin timp inainte ca trenul sa ajunga la Blejoi. Jogging obligatoriu pentru blatisti, asa cum a prezis Mitrea Actiunea de Blejoi a fost urmata de un control al trenului personal 7064, care circula pe ruta Urziceni-Ploiesti Sud. In statia Corlatesti, au fost depistati "doar"121 de calatori care nu aveau bilete si carora li s-au eliberat bilete cu tarif de taxare in tren in valoare totala de 6,05 milioane lei. La 19 dintre calatori, inspectorii le-au intocmit procese verbale pentru ca nu aveau cu ce sa plateasca. Conductorul acestui tren, Constantin Andrei, 40 de ani, a fost insa verificat la singe. I s-au gasit ...27.500 de lei in plus in gestiune si risca sa fie sanctionat. Cei mai multi dintre calatorii coboriti din tren la Blejoi si Corlatesti au fost nevoiti sa plece pe jos. PETRISOR CANA Bagati la apa de CICO Arestarile de primavara - promise de PDSR inca din campania electorala din toamna - au ajuns intr-o noua faza: cea a trecerilor dupa gratii a directorilor "grei" ai FPS. Dupa ce, la inceputul lunii aprilie, Adrian Nastase, dar si mai marii politiei si Ministerului de Interne au anuntat ca a inceput urmarirea penala in 31 de dosare de privatizare, iata ca ieri, controversatul directorul general executiv al FPS, Alin Giurgiu - fosta mina dreapta a ex-directorului general al FPS Radu Sirbu - impreuna cu alti trei directori din aceeasi inalta institutie a privatizarii au fost retinuti de politie cu propunerea de a fi arestati in legatura cu o paguba de 31 de miliarde de lei, dusi pe apa simbetei in afacerea CICO. Cei trei directori retinuti alaturi de Alin Giurgiu sint: Dan Grozia- directorul Departamentului pentru privatizare, Cornel Mandrescu - directorul Departamentului de buget - finante, si Mihai Dimonie, directorul Departamentului pentru restructurare. Cei patru sint invinuiti de abuz in serviciu prin subevaluarea Cico SA, vinduta cu mare tam-tam, dar si cu scandalul de rigoare. O tranzactie contestata Afacerea CICO a facut timp de peste doi ani obiectul multor controale si rapoarte. In iunie 1999, Departamentul de Control al Guvernului, condus pe atunci de Ovidiu Grecea, a finalizat un raport amanuntit al afacerii CICO. Itele destul de incilcite ale acestei afaceri conduceau la diverse grupuri de interese: fie la vechii actionari, fie la grupul Beraru, fie la Stefan Boboc, de la CNVM. Cercetarile efectuate de Politia Capitalei, Directia Cercetari Penale din IGP si Parchetul General dureaza de mai mult timp si au ca punct de plecare sesizarile din "raportul Grecea" si cele ale Consiliului de Administratie al CICO, impotriva lui Alin Giurgiu. La inceputul lunii martie, FPS a cedat, prin compensare, catre SIF Muntenia pachetul de 76,46a din actiunile pe care le detinea la CICO SA, societate producatoare de bauturi racoritoare si proprietara a Halelor Obor. Astfel, SIF Muntenia a devenit actionar majoritar la CICO SA. Imediat dupa preluarea actiunilor de la FPS, SIF Muntenia a decis sa vinda pe piata secundara (RASDAQ) actiunile detinute la CICO, iar la sfirsitul lunii martie a acceptat oferta ca societatea de valori mobiliare HB INVEST SA sa se ocupe de tranzactie. Dupa vinzare, SIF Muntenia a primit de la HB INVEST peste 59,445 miliarde lei, din aceasta suma statul roman urmind sa incaseze aproximativ 30 miliarde lei. La acea vreme actiunile au intrat in posesia Pharma Tech Ltd. (28,07a), Grup Industrial Titan (28,07a) si Sorin Beraru (20,38a). Potrivit colonelului Dumitru Sorescu, prim adjunct al sefului Politiei Romane, pachetul majoritar de actiuni ale societatii CICO a fost cumparat de proprietarii holding-ului Pharma la un pret mult mai mic decit cel real, fapt posibil cu ajutorul celor patru angajati ai FPS. Surprinzator este ca scandalul in cazul CICO n-a inceput atunci cind FPS a cedat catre SIF Muntenia actiunile CICO, ci mult mai tirziu, in a doua decada a lunii mai 1999, dupa ce Comisia Nationala a Valorilor Mobiliare (CNVM) a anulat tranzactia pe motiv ca aceasta contravine prevederilor imperative ale Legii 52/1994 privind valorile mobiliare si bursele de valori. APAPS a declarat ieri ca in momentul in care FPS a cesionat actiunile CICO catre SIF Muntenia, institutia condusa pe atunci de catre Radu Sirbu nu a intrat in posesia dividendelor corespunzatoare anului 1998, in valoare de peste 31 miliarde lei. Totodata APAPS a anuntat faptul ca va cere despagubiri persoanelor care vor fi gasite vinovate de acest prejudiciu. Conform APAPS, Alin Giurgiu si Mihai Dimonie nu mai lucreaza in aceasta institutie de la data de 24 aprilie a.c., respectiv de la 3 august 1999. Ceilalti doi retinuti ieri de Politie, Dan Gozia si Corneliu Mandrescu sint inca angajati ai APAPS, primul fiind seful directiei de Analiza Economica si Portofoliu Postprivatizare, iar cel de-al doilea director Departamentului Buget-Finante-Economic. Alin Giurgiu si "grupul de la Cluj" La mijlocul lunii martie, seful Departamentului de Control si Anticoruptie al Guvernului, Ovidiu Grecea, arunca in aer pacea politica a guvernarii Nastase - Iliescu. Grecea a facut public un raport in care, pe linga neregulile descoperite de un control efectuat in judetul Neamt, apareau tot felul de reglari de conturi intre diverse clanuri din politica sau servicii secrete. "Se comenteaza ca marea majoritate a privatizarilor nelegale din judetele Neamt, Vaslui, Harghita, Cluj, in spatele carora s-au aflat interesele oculte ale clanului Ouatu (n.r.- colonelul de informatii Ioan Ouatu, fostul sef al UM 0962 Piatra Neamt si fratii acestuia, oameni de afaceri), are la baza sistemul relational practicat de un "grup de interese" de la Cluj, constituit din Virgil Ardelean, Radu Sirbu, Alin Giurgiu, Sorin Nas si Andrei Marga", se arata in raport. In afara de acest raport, directorul executiv al FPS, Alin Giurgiu, a aparut de nenumarate ori in presa, ori de cite ori a fost vorba despre un scandal mai mare privind privatizarile "grele" - in rezilierea contractului dintre Tepro - Iasi si Zelezarny Veseli, in tentativele de privatizare ale SIDEX Galati, in scandalul "Imperiul fratilor Cristescu", din Timisoara, in unele privatizari de la Cluj sau Brasov (mai ales in scandaloasa afacere Bod, unde implicat omul de afaceri Tartaga). CHRISTIAN LEVANT VASILE SURCEL OVIDIU ZARA AFP raspindeste protestul investitorilor francezi tepuiti de un primar "Nu ne asteptam sa fim escrocati de un reprezentant al partidului la putere" Primarul din comuna Tormac, judetul Timis, membru al PDSR, a inselat un grup de oameni de afaceri francezi care intentionau sa investeasca aproximativ 1,53 milioane de euro in agricultura romaneasca, au declarat Agentiei France Presse pagubitii. "Ne asteptam sa intimpinam dificultati in Romania, dificultati inerente pentru o tara in tranzitie, dar nu sa fim escrocati de un reprezentant al legii si al partidului la putere", a afirmat conducatorul societatii Romarca International, Jean-Baptiste Hemard. Pacaliti cu acte Potrivit lui, investitorii francezi au inchiriat, prin Aurica Baran, intermediarul primarului, o suprafata de 537 de hectare de teren agricol aflat in paragina, de pe raza comunei Tormac, pe care urmau sa planteze soia. Dupa ce a cheltuit aproximativ 800.000 de franci francezi (aproximativ 121.900 euro) pentru diverse lucrari de pregatire a terenului si achizitionarea de masini agricole din Franta, societatea franceza a constatat ca documentele semnate in luna august a anului 2.000 contineau ilegalitati comise de primar. Acesta le inchiriase terenuri care apartineau statului, precum si 237 de hectare, proprietate a 20 de tarani care nu fusesera niciodata consultati sau informati asupra acestei tranzactii. Politia le da dreptate francezilor Romarca International imputa, de asemenea, primarului din Tormac faptul ca a infiintat o societate prin intermediul careia a bagat in propriul buzunar subventiile acordate de guvernul roman agricultorilor, sume ce reveneau de drept investitorilor francezi. In luna februarie a acestui an, societatea franceza a depus plingere pentru uz de fals si escrocherie. Politia a deschis o ancheta, iar comandantul Inspectoratului Judetean de politie Timis, Viorel Golosie, a declarat ca "elementele disponibile pina in prezent confirma acuzatiile" avansate de reprezentantii societatii franceze. CAMELIA MUNTEAN Doua plingeri penale contra lui Baran Cu privire la cazul primarului care i-a "tepuit" pe investitorii francezi, "Ev. z", semnala inca de acum doua luni faptul ca Aurica Baran, primarul PDSR al comunei Tormac, din judetul Timis, este cercetat de Politia Deta in baza a doua plingeri penale depuse impotriva sa. Baran trebuie sa dea socoteala pentru ca ar fi intocmit o hotarire a Consiliului Local pe care a depus-o la Directia Generala a Finantelor Publice Timis, pentru modificarea bugetului comunal pe anul 2000, fara stiinta consilierilor. Cea mai grava acuza adusa primarului din Tormac vine de la SC Romarca - International SRL, o societate mixta romano-franceza care a arendat in perimetrul comunei Tormac o suprafata de 537 de hectare de teren agricol, prin intermediul primarului Baran, fost sef de sector la SMA-ul din localitate. Firma Romarca a efectuat lucrari agricole de arat si insamintat griu pe o suprafata de 430 ha, iar din bonurile de combustibil, Baran si-a insusit banii, fara a avea acest drept, lucru recunoscut de el in fata comisiei de cercetare administrativa de la Directia Agricola Timis. Primarul nu a vrut sa mai returneze suma de 86 de milioane de lei adevaratilor beneficiari, desi a promis in mai multe rinduri acest lucru. Cu toate pinzele sus in barca puterii Aurica Baran a fost ales primar in comuna Tormac la alegerile din anul trecut, cind a candidat ca independent. Dupa ce PDSR a ajuns la putere, Baran si-a dat independenta politica pe sprijinul formatiunii de guvernamint si s-a inscris in partidul lui Adrian Nastase. Desi plingerile penale au inceput sa curga la adresa lui, Baran s-a ascuns in spatele proptelei politice, fiind sustinut si de unii procurori de la Parchetul de pe linga Judecatoria Deta, care i-au protejat matrapazlicurile. Cazul sau a ajuns si pe masa prefectului de Timis, Horia Ciocirlie, care a dispus si el efectuarea unei anchete administrative. In functie de rezultatul ei, prefectul va decide daca-l va suspenda din functie pe primarul pedeserist sau nu. SERGIU MIAT Politist, acuzat de viol O fata de 16 ani a depus plingere la politie acuzind un ofiter al Biroului Judiciar din cadrul Politiei Toplita ca ar fi violat-o, transmite Mediafax, citind surse din cadrul acestei institutii. Plutonierul-major Nicolae Colceriu este acuzat ca, marti seara, a ademenit-o pe minora in apartamentul sau, promitindu-i ca ii face rost de o masina care sa o transporte in comuna in care locuieste. In plingerea depusa la politie tinara sustine ca, imediat ce au ajuns in apartament, politistul a violat-o. Minora a fost supusa, joi, unei expertize medico-legale, pentru a se stabili daca a fost violata. Parintii fetei au refuzat sa dea declaratii presei, dar au precizat ca sint multumiti de modul in care politia conduce ancheta. Conducerea Inspectoratului de Politie Judetean Harghita nu a dat declaratii referitoare la acest incident. ( A.M. ) Hot de masini, prins cu focuri de arma Un celebru hot de masini de lux a fost prins, in noaptea de miercuri spre joi, de politistii din Otelu Rosu, la o ora si 40 de minute dupa ce a furat un autoturism. Potrivit IGP, in jurul orei 0.30, un barbat a anuntat Politia Municipiului Resita ca i-a fost furat autoturismul marca Mercedes, cu numarul de inmatriculare italian TO-63505-P, de culoare neagra, chiar din parcarea blocului in care locuieste. Politistii si jandarmii au organizat imediat filtre la iesirea din municipiu si in orasele Caransebes, Resita, Bocsa si Otelu Rosu. In jurul orei 2.10, masina, in care se aflau doua persoane, a fost reperata in orasul Otelu Rosu de un echipaj de politie care l-a somat pe sofer sa opreasca. Pentru ca cei doi indivizi aflati in masina nu au oprit, iar cel aflat la volan a accelerat, politistii i-au urmarit si au tras sapte focuri in directia autoturismului. La scurt timp, cei doi pasageri ai Mercedes-ului au abandonat masina si au fugit. Oamenii legii au reusit sa-l prinda pe Florin Vasile Homan, 23 de ani, din Timisoara. Homan era dat in urmarire generala din 19 mai 1999, fiind cercetat de politisti pentru mai multe furturi de masini de lux. Politistii actioneaza in prezent pentru prinderea complicelui lui Homan. ( A.G. ) Potrivit prim-adjunctului IPJ Timis, Sasa Disici era urmarit de "persoane virtuale" Colonelul Ioan Roibu, prim-adjunct al sefului Politiei Timis, a declarat ieri ca in noaptea de 3/4 martie cind a fost ucis politistul Sasa Disici, Raul Opris, principalul suspect, a fost insotit la Ianova de "persoane virtuale". La aproape doua luni si jumatate de la asasinarea politistului timisorean, IPJ Timis a renuntat la alarma de gradul zero. In toata aceasta perioada, politistii nu au reusit sa stabileasca motivul real al furtului masinii Mercedes, cea care a transportat "echipa mortii" in locul crimei de la Ianova. Exista controverse privind numarul complicilor pe care i-a avut Raul Opris in noaptea crimei, desi majoritatea declaratiilor luate de la martorii oculari precizeaza ca au vazut mai multe persoane, cifra cel mai des vehiculata fiind de trei. Acelasi lucru este sustinut si de colegul lui Sasa, plutonierul Mateescu. Disici i-ar fi spus inainte sa fie impuscat ca in masina furata sint trei persoane. SERGIU MIAT RECTIFICARE In materialul "Vantu duce FNI la Sofia", publicat in ziarul de ieri, au aparut sumele incasate de la FNI de firma "Tempo Advertising SRL". Dintr-o eroare, aceasta firma a aparut intr-un tabel unde figurau mai multe firme controlate de omul de afaceri Sorin Ovidiu Vantu. Facem precizarea ca "Tempo Advertising SRL" nu face parte din grupul de firme controlate de Vantu. Prin decizia Curtii Militare de Apel, Condamnarea gen. Kemenici, redusa la jumatate Cea de-a doua etapa juridica a procesului "Revolutia de la Tirgoviste" s-a incheiat ieri, la Curtea Militara de Apel, o data cu solutionarea apelului inaintat de generalul Andrei Kemenici, impreuna cu MApN - partea responsabila civilmente, impotriva sentintei nr. 118, pronuntata la Tribunalul Militar Teritorial, in prima instanta, la data de 5 iulie 2000. Tinind cont de anumite circumstante atenuante, instanta militara de apel a dispus reducerea condamnarii fostului comandant al garnizoanei Tirgoviste, de la zece la cinci ani de inchisoare. Intrucit Kemenici este ofiter in retragere, prin aceeasi sentinta s-a hotarit ca el isi poate pastra gradul militar deoarece masura juridica complementara a degradarii se aplica doar ofiterilor activi si celor in rezerva. Prin aceeasi sentinta s-a dispus reducerea despagubirilor civile pe care condamnatul trebuie sa le achite, impreuna cu MApN, catre partea civila Gheorghe Rotaru, de la 500 la 50 de milioane lei. Sentinta pronuntata ieri poate fi atacata cu recurs, in termen de zece zile de la pronuntare. Si la Tirgoviste, joaca de-a teroristii a ucis oameni Gen. Andrei Kemenici a fost trimis in judecata pentru comiterea infractiunii de omor deosebit de grav in participatie improprie. El a fost acuzat ca, la data de 26 decembrie 1989, a determinat moartea soldatilor Costel Dascalu si Sorin Rotaru, militari in termen aflati in subordinea sa. In acea perioada el era comandantul UM 01417, locul in care au fost judecati si executati sotii Ceausescu. In acelasi timp, Kemenici indeplinea si functia de comandant al Garnizoanei Tirgoviste. Moartea celor doi soldati s-a produs pe fondul psihozei provocate de ipotetica prezenta a teroristilor "superinstruiti", despre care se afirma ca ar fi dorit sa-l elibereze pe Ceausescu. In rechizitoriul cauzei se arata ca, in acele zile, se raspindise prin oras zvonul ca teroristii vor ataca diferite obiective, dar ca aveau in vedere si lichidarea familiei comandantului unitatii. Acest fapt l-a determinat pe Kemenici sa trimita, la citeva ore distanta, doua grupuri de soldati care sa apere imobilul din str. Al.I. Cuza, nr. 34, unde se refugiasera sotia si cele fiicele sale. In dimineata de 26 decembrie, intre acei militari au avut loc doua schimburi de focuri in cursul carora si-au pierdut viata soldatii Costel Dascalu si Sorin Rotaru. In ordine cronologica, Kemenici a fost, dupa Stanculescu si Chitac, cel de-al treilea general condamnat in legatura cu evenimentele din 89. Dupa el au urmat Dumitru Draghin si Ghita Grigorie, generalii condamnati definitiv si trimisi deja dupa gratii, in legatura cu masacrul produs, in noaptea de 25/26 decembrie 89, la Otopeni. Primii doi asteapta in libertate recursul in anulare promis de actualul procuror general. Aflati in arest, ultimii doi asteapta si ei sa li se aprobe cererile de intrerupere a executarii pedepsei. Doar pentru Kemenici decizia finala se amina pina dupa solutionarea recursului sau, care va fi judecat la Curtea Suprema de Justitie. VASILE SURCEL O tinara din Galati acuza ca a fost Violata sub amenintarea sabiei O adolescenta de 17 ani din Galati a depus o plingere la Politia din Braila, in care reclama faptul ca un om de afaceri a sechestrat-o timp de mai multe zile, ca a violat-o sub amenintarea sabiei si a pistolului a supus-o la perversiuni sexuale. Totul a inceput de la un anunt in ziarul local, dat de Mircea Danila, proprietarul unui magazin de pesti si de animale, aflat in centrul Galatiului. In anunt se spunea ca se cauta vinzatoare. Adriana N., in virsta de 17 ani, eleva la scoala profesionala, in clasa a X-a, s-a hotarit, pe fondul unui scandal cu parintii, sa renunte la scoala si sa isi gaseasca un loc de munca. Ea sustine ca s-a prezentat la magazin unde a dat un interviu in fata lui Mircea Danila, care are 27 de ani, si a prietenei sale, Ana-Maria. Fata povesteste ca patronul magazinului de animale ar fi obligat-o sa dea o declaratie scrisa in care sa consemneze ca are 18 ani. "M-a intrebat despre situatia mea, si eu i-am spus ca m-am certat cu parintii si ca vreau sa plec de acasa. El si prietena lui mi-au propus sa stau cu ei, in apartamentul lor de la Braila, ei fiind din Braila. M-am dus. Primele trei zile s-au purtat foarte frumos cu mine, dar nu ma lasau sa ies din casa. Cind le-am spus ca as vrea sa merg la mine acasa, la parintii mei, au inceput sa se poarte rau cu mine. El m-a obligat sa intretin relatii sexuale cu el, amenintindu-ma cu sabia si cu pistolul. M-a obligat sa fac si sex oral. Apoi el a intretinut relatii sexuale cu prietena lui, obligindu-ma sa ma uit. Mi-a adus si un prieten de-al lui si am fost obligata sa ma culc cu acesta". Fata sustine ca Mircea Danila ar fi batut-o, dar la examenul medico-legal efectuat ulterior nu s-au descoperit urme. Ea sustine ca trebuia sa se ocupe de curatenia casei, sa spele si sa calce si ca cei doi ar fi vrut sa o vinda unor tigani din Timisoara. Dupa sase zile fata a reusit sa scape, inscenind un lesin. Mircea Danila a dus-o la medic, impreuna cu prietena lui, medicul de la Maternitatea Braila confirmind acest fapt. Fata i-a povestit doctoritei ca este sechestrata si ca a fost violata. Medicul a chemat politia. Parintii adolescentei au depus o plingere la Politia Braila. Lt. -col. Dan Stefan, adjunct al Inspectoratului de Politie, spune: "Mircea Danila este cercetat in stare de libertate, pentru lipsire de libertate si viol. Peste citeva zile vom putea spune mai multe, avind in vedere ca ancheta este in desfasurare". Contactat telefonic, Mircea Danila a declarat ca fata minte si ca lucrurile nu stau asa cum le-a povestit ea. In schimb, a refuzat sa prezinte propria vesriune asupra lucrurilor, declarind ca, "deocamdata, nu e momentul sa dau vreo declaratie". Avocatul sau, Aurelian Iordan, ne-a spus ca "nu este vorba despre vinovatia clientului meu, fata a inventat totul". Politistii braileni cerceteaza cazul minorei Adriana N., urmind a stabili daca acuzatiile de viol, sechestrare si amenintare cu moartea sint reale. Mama fetei afirma ca nici una dintre cele patru fiice pe care le are nu i-a facut atitea probleme ca Adriana. Ea s-a intors acum la parinti, spunind ca regreta faptul ca a vrut sa-si paraseasca domiciliul si sa renunte la scoala. ALINA COMSA-DURBACA Cristian Tintareanu: "Bebe Ivanovici este cel mai abject produs al Romaniei!" Cristian Tintareanu, patronul complexului comercial "Prisma" si al zonei rezidentiale Paradisul Verde, pregateste scrisori deschise adresate presedintiei, primului-ministru si parlamentului, in care doreste sa atraga atentia asupra cazului Bebe Ivanovici. Tintareanu declara ca daca institutiile statului nu sint capabile sa faca dreptate, se va adresa direct Consiliului Europei. El afirma ca Bebe Ivanovici este "extrem de periculos pentru Romania", constituindu-se intr-un adevarat "pericol public". Potrivit lui Tintareanu, Ivanovici l-ar fi cautat inainte de ultimele alegeri pentru a incerca sa il determine sa sponsorizeze campania politica a PDSR. "I-am spus ca ma vad cu el, dar ca, din 1990, de cind m-am apucat de afaceri, nu am dat nici un ban pentru politica si nu vreau sa ma implic nici acum", declara Tintareanu. El spune ca, imediat dupa ce in urma alegerilor a ajuns presedinte al Consiliului Judetean Ilfov , Bebe Ivanovici a ordonat o adevarata ofensiva impotriva firmelor la care Tintareanu este asociat. Aceste atacuri au culminat in ultima saptamina cind, peste Tintareanu au venit in control citeva zeci de persoane de la Consiliul Judetean, Primaria Corbeanca, Inspectia de Stat pentru Constructii, Apararea Locala, Oficiul de Cadastru si Disciplina in Constructii. Tintareanu spune ca a hotarit sa lupte impotriva lui Bebe Ivanovici, "cel mai abject produs al Romaniei post-decembriste, omul care a pingarit ce e mai sfint pentru romani, dupa Ô90 incoace". "Il consider un pericol public, spune Tintareanu, prin faptul ca, prin grupuri de presiune, poate sa tina in sah presedintele si Guvernul Romaniei. Cu banii pe care i-a strins din vinzarea de certificate de revolutionar cumpara si mituieste pe oricine in Tara Romaneasca". Cu jalba la primul-ministru Tintareanu spune ca se mira cum un "guvern care are inca sustinere populara" poate sa il tina in brate pe "unul de teapa lui Bebe Ivanovici". El afirma ca mai mult de 40 de deputati si senatori din PDSR au fost la primul-ministru si la presedinte pentru a le cere sa il schimbe pe Bebe Ivanovici din functia pe care o detine. Tintareanu afirma ca, desi cei din conducerea PDSR au fost initial de acord cu punctul de vedere al deputatilor si senatorilor, Ivanovici si-a pus in miscare sistemul clientelar si a reusit sa determine pastrarea lui pe aceeasi pozitie. "Cred ca presedintelui Romaniei si primului-ministru nu trebuie sa le fie frica de grupuri de presiune constituite din infractori", spune Tintareanu. El se intreaba cum se face ca Ivanovici "scapa de atita timp", cu toate ca o gramada dintre infractiunile pe care le-a savirsit au fost facute publice. Buba certificatelor de revolutionar Tintareanu este in posesia rechizitoriului Parchetului General, din 16 noiembrie 1999, prin care Bebe Ivanovici a fost trimis in judecata pentru ca "in perioada octombrie-decembrie 1996, in calitate de secretar de stat, subsecretar de stat si respectiv director economic in cadrul Secretariatului de Stat pentru Problemele Revolutionarilor (impreuna cu Babos Ioan si Dumitrescu - n.r.) a aprobat si dispus tiparirea unui numar de 39.756 certificate de revolutionar, acte indeplinite in mod defectuos si prin care s-a produs un prejudiciu avutului public in cuantum de 65.570.965 lei". Este intr-adevar surprinzator ca, la sase ani de la revolutie, dupa ce s-au imprastiat cu rost sau fara rost mii de certificate de revolutionar, Bebe Ivanovici se pregatea sa creeze peste noapte alti aproape 40.000 de revolutionari. Acest proces este inca in derulare. Tintareanu este in posesia unui exemplar in alb, cu timbru sec, a unuia dintre certificatele de participant la revolutie pe care senatorul Vasile Vetisanu si deputatul Bebe Ivanovici "le-au imprastiat prin tara, facind revolutionari chiar si in orasele in care nu s-a intimplat nimic la revolutie". Fiul si fiica lui Ivanovici au primit si ei certificate de "participant la revolutie" desi aveau atunci 16, respectiv 18 ani. De asemenea, au primit certificate de revolutionar o serie de politisti si procurori care in mod cert "erau la revolutie printre tortionari". Tintareanu este surprins cum a reusit Ivanovici sa scape basma curata dupa ce, in decembrie 1997, o tinara in varsta de 19 ani a depus la Parchetul General o plingere pentru viol. De asemenea, actualul presedinte al Consiliului Judetean Ilfov a fost gasit nevinovat si, in urma unei alte plingeri depuse de mama deputatului SAI Dan Nicolae, mort in conditii suspecte in 1994. In document, Ivanovici era acuzat de implicare in disparitia tuturor bunurilor din locuinta si firma lui Nicolae. "Nu pot sa fiu de acord ca grupuri mafiote sa conduca Romania!", declara Cristian Tintareanu. El cere sprijinul tuturor celor care detin date sau documente despre ilegalitatile savirsite de Ivanovici si care doresc ca ilegalitatile din aceasta tara sa se termine. "Nu mi-e rusine" "In tot ceea ce este, nu ma simt cu nimic vinovat si nu mi-e rusine de ceea ce am facut si ce fac", ne-a declarat Bebe Ivanovici. El sustine ca nu are nimic impotriva lui Tintareanu si ca nu ar fi ordonat puzderia de controale la firmele acestuia. El neaga ca ar fi tras sforile pentru a se mentine in functie atunci cind cei 40 de parlamentari ar fi cerut schimbarea lui. "Este o minciuna crasa si nu este treaba lui!", explodeaza iritat Ivanovici. El neaga ca ar fi dat certificate de revolutionar in fals, pretinzind ca toate au fost date de "o comisie de 21 de oameni". De asemenea, considera ca cei doi copii ai lui meritau certificate deoarece "in noaptea revolutiei i-am cautat pina la 3 noaptea". Ivanovici spune ca a scapat de procesul de viol pentru ca medicii legisti au constatat ca fata era virgina si neaga orice implicare in disparitia bunurilor deputatului Nicolae despre care spune ca ar fi fost cel mai bun prieten al lui. El considera ca toate acuzatiile care i s-au adus de-a lungul anilor sint cauzate de Nicolae Dide, liderul unei grupari rivale de revolutionari. EMIL POP Drept la replica 1. Nu sint cercetat de politia din Zürich si nici de o alta politie cantonala elvetiana pentru nici o infractiune, deci nici pentru trafic de carne vie. 2. Asocierea numelui meu cu "Americanul" Nucu Marius Dumitriu, liderul autoritar al pietei elvetiene, este inexplicabila si vadit tendentioasa, din moment ce nu am avut nici un fel de relatie de colaborare sau prietenie cu aceasta persoana. 3. Cabaretul "Moldova" si restaurantul "Mica Elvetie" nu functioneaza pe firma "Moulin Rouge Serv." SRL. 4. "Cinderella Agency Serv." SRL este o firma romaneasca si, drept urmare, nu poate lucra direct si nici deci "sa plaseze dansatoare in cluburile de noapte elvetiene". Agentia nu are decit colaborari cu agentii de impresariat elvetiene. 5. Este clar ca nu pot trimite dansatoare in Elvetia si nici sa am un profit de 300.000 USD pe an din aceasta activitate, comisionul respectiv fiind platit direct agentiilor elvetiene. 6. Din moment ce se recunoaste ca nu am avut niciodata nici un fel de probleme cu politia romana, nu vad de ce se mai bate moneda pe o implicare a mea in retelele de prostitutie transfrontaliera. 7. Sint situatii cind unele dansatoare urmaresc sa obtina viza de lucru pentru Elvetia pentru a se casatori, lucru care este ilegal, si acest scop l-a urmarit si domnisoara Gianina Saptelei, care ajunsa in Elvetia s-a casatorit si nu s-a prezentat la serviciu, neonorindu-si contractul. Atunci, legal, a fost instiintata sa respecte prevederile contractuale. Specific ca in acest sens am depus o plingere impotriva sa la politie. Domnisoara Gianina Saptelei neonorindu-si contractul a inscenat acest "scandal", in plasa caruia, din pacate, au cazut si redactorii dumneavoastra. Cu respect, JAKOB HAUSMANN Profesorul, prins la furat in SUA, preda engleza la Iasi Invatamintul preuniversitar iesean a fost anul trecut zguduit din temelii de scandalul unui reputat profesor de engleza prins in timp ce incerca sa sustraga marfuri dintr-un supermarket. Raul Vulcanescu, fost profesor de engleza si director adjunct al Colegiului "Costache Negruzzi" Iasi, a fost arestat de politia americana pe 3 martie 2000, dupa ce a furat din magazinul alimentar "Safeway" marfuri in valoare de 120 de dolari (vin, carne, caviar, smochine si biscuiti). Profesorul roman preda limba engleza elevilor de la Liceul "Mountain View High" din orasul Bend, statul Oregon (USA). Acesta ajunsese aici in 1997 ca bursier Fulbright, bursa care ii aducea un venit anual de aproximativ 20.000 de dolari. Prejudiciul a fost recuperat, iar autoritatile SUA i-au pus in vedere profesorului sa paraseasca tara pina pe 22 martie 2000. Desi anul trecut Raul Vulcanescu si-a prezentat demisia din invatamint, anul acesta a revenit la catedra, predind limba engleza la o scoala particulara din Iasi. "Raul Vulcanescu preda engleza la Colegiul "Richard Wurmbrand" din Iasi", a declarat Gica Popescu, inspector de engleza in cadrul Inspectoratului Scolar Judetean Iasi. Decizia acestuia de a reveni la catedra este in contradictie cu hotarirea din martie anul trecut cind si-a prezentat demisia din invatamintul de stat. Toata lumea a presupus atunci ca profesorul de engleza nu va mai reveni la catedra. "Conducerea unui liceu particular este cea care isi angajeaza propriii salariati. Inspectoratul nu poate verifica decit daca sint respectate planurile de invatamint", a precizat Mihai Dumitriu, inspector scolar general al ISJ Iasi. "Nu stiam ca domnul Vulcanescu preda la Colegiul "Richard Wurmbrand". Stiam de sotia dumnealui, dar nu de el. Probabil conducerea liceului a vrut sa-l ajute sa treaca de momentele grele cunoscind faptul ca este un profesor foarte bun", a spus Liviu Burlec, fost inspector scolar general adjunct al Inspectoratului Scolar Judetean Iasi. La intoarcerea in tara, Raul Vulcanescu si-a prezentat demisia din invatamint profesorului Camelia Gavrila, fost inspector scolar general. "Eu stiu doar ca si-a dat demisia din invatamintul de stat si a luat cartea de munca. Probabil acum i s-a deschis o poarta spre invatamintul preuniversitar particular. Daca l-a primit Colegiul "Richard Wurmbrand" este treaba scolii", a spus Camelia Gavrila. Profesorul Vulcanescu nu a dorit sa comenteze in vreun fel subiectul. CATALIN DUMITRESCU [29][pl.dll?rid=expresro] 