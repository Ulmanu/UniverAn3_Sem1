 [hint1.gif] [5]Romanii au ales raul cel mic [hint1.gif] [6]Zorro a votat la Jean Monet [hint1.gif] [7]Vila lui Vadim - cartierul general al PRM [hint1.gif] [8]Al nostru, dintre noi, pentru noi! [hint1.gif] [9]Culisele campaniei electorale la Pro TV [hint1.gif] [10]Mai bine pensionar decit dictator [hint1.gif] [11]Ion Iliescu: A sosit vremea renasterii [hint1.gif] [12]Corneliu Vadim Tudor: Este o victorie a Antichristului in Romania [hint1.gif] [13]Umilica Intr-o atmosfera de lehamite generala, Romanii au ales "raul cel mic" Tinerii sub 18 ani se gindesc deja responsabil la alegerile viitoare "Sper ca in 2004 sa votez, nu doar ca nu-mi place celalalt candidat" Generatia care urmeaza sa aiba drept de vot abia in 2004 se intereseaza deja de alegerile prezidentiale. Tinerii sub 18 ani pe care i-am abordat ieri in Capitala se bucura ca nu trebuie sa voteze acum pentru ca, spun ei, nu ar avea de unde alege. Si isi doresc sa se schimbe situatia la alegerile de peste patru ani. Unii spun ca ar fi votat cu Iliescu pentru ca Vadim e prea dur. Cel mai mult ii deranjeaza ca "Vadim vrea sa limiteze dreptul la libera exprimare si se ia aiurea de presa". Altii spun ca ar fi tinut cu Vadim "pentru ca Iliescu a mai fost". Iata parerea citorva tineri cu virstele cuprinse intre 15 si 17 ani pe care ii preocupa deja viata politica a Marilena Voinea - 17 ani/ Colegiul Industrial Alimentar " Eu as fi votat cu Iliescu pentru ca Vadim e prea extremist. Limiteaza dreptul la libera exprimare si asta nu-mi place. Nu-mi place nici Iliescu, dar n-as fi avut de ales daca ar fi trebuit sa votez. Sper ca pina la alegerile viitoare sa votez cu cineva din convingere, nu doar pentru ca nu-mi place celalalt Oana Lozneanu - 16 ani /Liceul Tudor Vianu "Am urmarit destul de mult alegerile de anul asta. In special la televizor. As fi votat cu Iliescu pentru ca Vadim este prea dur. Desi imi place pina la un punct nationalismul lui. De exemplu as fi vrut sa simtim si noi ca a fost Ziua Nationala a Romaniei. Ca si la americani: artificii, sa fie sarbatoare. Dar nu-mi plac solutiile lui cu arme si violenta. In orice caz sper ca la alegerile viitoare, cind voi putea vota, sa am de unde alege. Sa nu fie aceeasi situatie ca Razvan Rosu - 16 ani/ Liceul Electrotehnica "As fi votat cu Iliescu. Vadim e prea rau. Se ia de televiziuni si de presa si nu are dreptate. Ca nu au facut nimic rau. Fiecare are Grigore Lucian - 17 ani / Liceul Electrotehnica "Cu Vadim as fi votat. Iliescu a mai fost la putere de doua ori si n-a facut nimic. Vadim a zis clar ca nu impusca pe nimeni". LAURA LICA La Butimanu, in circiuma "Vaporul", taranii l-au preferat pe cel care le-a cumparat CAP-ul: "A fost primu' care a venit sa ia «colectivu'»!" Drumul pina in comuna Butimanu, din judetul Dimbovita, unde Corneliu Vadim Tudor a cumparat in 1991 cladirile fostului C.A.P., este pavoazat cu bannerele lui Iliescu. Nici macar un singur afis nu aminteste de "tribun". La scoala din localitate, unde este amenajata Sectia de votare nr.129, votasera ieri, la 12.30, din cei 1.322 de cetateni cu drept de vot, doar 200 de persoane, in general oameni in virsta care au venit la urne dupa slujba de la biserica. Foarte putini, fata de data trecuta. In primul tur, la Butimanu, Ion Iliescu l-a batut pe Vadim cu 263 la 215 voturi. Ieri, in crisma de peste drum de scoala, "Vaporul", patronata de Ion Cucu (un mare admirator al tribunului), era sarbatoare. La citeva mese slinoase si inghetate, suporterii PRM inchinau de zor pahare cu tuica si votca, desi Legea electorala interzice vinzarea bauturilor alcoolice in ziua alegerilor. "A fost primu' care a venit la noi dupa Revolutie si a luat colectivu'. L-am votat pe Vadim, sa mai fie presedinte si unu' tinar", ne-a declarat proprietarul "Vaporului". "Daca iese Vadim, dam o palma Occidentului", crede Stefan Constantin, un alt alegator venit sa se "incalzeasca" alaturi de ceilalti. "Dom'le, si eu tot pe Vadim l-am votat!", ne asalteaza un barbat cu o caciula tuguiata, infipta in crestetul capului. "Eu sint Mosu Nebunu, asa sa scriti despre mine!", ne spune acesta. Tot pentru Vadim a votat si Ene Stefan Marin, venit si el la "Vaporul" sa se mai incalzeasca. Mama sa, Ioana, o batrina de 80 de ani, fusese dusa la urne de baiat, sa voteze in locul sotiei lui, careia i se furase buletinul. I se spusese batrinei sa voteze cu Vadim, dar nu stia pe cine a pus stampila. Cind am iesit din circiuma, am zarit, lipite pe un gard, doua afise jerpelite, cu chipul "binefacatorului" sarbatorit in "Vaporul" lui Cucu. Nu toata lumea s-a dus beata la vot Alti cetateni din comuna, pe care i-am intrebat ce parere au despre posibila victorie a lui Vadim, ne-au privit cu oarecare teama si ne-au marturisit ca lucrul acesta nu este posibil. Cel putin la ei in comuna, chiar daca scorul a fost atit de strins in primul tur. Ei cred ca Iliescu il va bate din nou pe Vadim, pentru ca "nu toata lumea s-a dus beata la vot". La Butimanu, oamenii nu prea vorbesc despre Vadim Tudor. Unii chiar nu inteleg de ce i s-a acordat atita atentie si nu se mindresc deloc cu "faima" pe care le-a adus-o afacerile lui. De altfel, n-a facut nimic pentru satul in care peste 100 de oameni sint someri si nu au ce pune pe masa. Daca ar fi fost sincer interesat de Butimanu, Vadim Tudor ar fi trebuit sa inceapa sa-i milostiveasca mai intii pe localnici cu locuri de munca. DUMITRU MANOLACHE VASILE BRICEAG Votare fara imbrinceli, in Gara de Nord "Inchidem ochii si-l votam pe Ilici" Multi dintre romanii aflati ieri in Gara de Nord au preferat sa nu se abata, in drum spre tren, si pe la sectia de votare. "Ce rost are sa ma calc pe picioare cu oamenii care stau la coada la urne ca sa ajung sa votez? Tara va ajunge de ripa oricum. Poate ca va fi mai rau daca va iesi Vadim presedinte, dar nici pe Iliescu nu pot sa-l votez", ne-a spus Maria B., din Timisoara. Linga Biroul de Informatii, citiva tineri incercau sa se incurajeze unul pe altul pentru a merge la vot: "Hai, ma, du-te tu primul, ca vin si eu! Gindeste-te ca daca iese Vadim ajungem in lagare. Mai bine inchidem ochii si il votam pe Ilici". Cu toate acestea, prezenta la vot, in Gara de Nord, a fost mai ridicata decit la primul tur. Pina la ora 15.00, votasera circa 1.400 de persoane, in conditiile in care, in 26 noiembrie, in Gara de Nord au apucat sa voteze, pina la inchiderea urnelor, doar 1.900 de romani. Cei mai multi dintre cei aflati ieri in fata sectiei de votare din gara erau tineri - studenti sau stagiari, care l-au votat pe Iliescu. Surprinzator, lumea nu s-a mai calcat pe picioare, ca sa poata ajunge in cabina de votare. Daca in 26 noiembrie coada la sectia de votare era de sute de persoane, multi neapucind sa voteze pina la inchidere, ieri, la ora 14.00, asteptau sa intre la urne aproximativ 50 de persoane. MONA STOICA , GETA ROMAN In Ferentari se stie deja: "Desi Vadim e mai viril si o sa ne-o traga la toti, Iliescu are scoala politica mai multa decit tot PRM-ul la un loc" Atmosfera de lehamite generala care a pus stapinire pe electoratul romanesc era prezenta din plin, ieri, si in cartierul Ferentari. Ca in multe alte zone periferice ale marilor orase, circiuma este locul spre care se indreapta cei mai multi. De la aceasta regula nu a facut exceptie nici Ferentariul. Fie ca veneau de la sectiile de votare, fie ca se pregateau sa se duca, aproape toti treceau pe la circiuma. Sustinatorii unuia sau altuia dintre cei doi candidati isi prezentau cu aprindere argumentele pro sau contra. Desi este un cartier locuit in majoritate din tigani (carora liderul PRM le-a promis rezervatii speciale), in mod surprinzator, CV. Tudor a avut sustinatorii sai. Argumentul forte a fost ca Vadim, fiind mai tinar, este mai viril. La rindul lor, sustinatorii lui Ion Iliescu replicau spunind ca virsta de 50 de ani e destul de critica si ca "s-ar putea ca Vadim sa nu mai poata". Fanii liderului PRM nu renuntau cu una, cu doua la teoria cu virilitatea si ii amenintau pe adversarii de idei: "O sa vedeti voi ca tot Vadim o sa iasa presedinte si atunci o sa v-o traga la toti". In fata unui program electoral de o asemenea profunzime, multi cadeau pe ginduri. Nici sustinatorii lui Ion Iliescu nu au ramas mai prejos, oferind argumente la fel de convingatoare ca si fanii lui Vadim. Astfel, in afara vechilor teme, cum ar fi marirea pensiilor si a salariilor, a mai aparut una, care nu a fost utilizata pina acum. "Ba, sa stiti de la mine, ca Iliescu e de o suta de ori mai bun decit Vadim al vostru, pentru ca Iliescu are scoala politica mai multa decit tot PRM-ul la un loc" isi argumenta optiunea un batrin care isi facea curaj cu "una mica" inainte de a se duce la vot. PETRISOR CANA, MARIUS GUTA Duminica electorala pe centura Capitalei Duminica electorala a fost complet neproductiva pentru prostituatele care isi fac meseria pe soseaua de centura a Capitalei. Si nu pentru ca potentialii clienti ar fi mers la urne, in loc sa mearga la curve. Citeva echipaje ale Politiei Ilfov, care patrulau prin zona, au "speriat" si clientii, si "fetitele". In jurul orei 14.30, doar doua prostituate jigarite erau "la post", la marginea padurii Tunari. Oprim masina la semnalele energice ale celor doua si intram in vorba cu ele. Denisa, o bruneta in virsta de 22 de ani, zgribulita de frig, ne invita la "o scurta" printre copaci. Refuzam politicos si o intrebam daca a votat. "De ce sa votez, mosule? Imi da cineva ceva?", ne raspunde ea, intrigata de subiect. Nici cealalta, Cristina, nu a votat si ne spune ca nu o intereseaza alegerile, ca "tot aia o sa faca, indiferent cine vine". Dialogul prelungit cu "fetitele" ii alerteaza pe doi "pesti" jerpeliti, care apar din boschetele de peste drum si vin rapid spre noi. Unul scund si indesat, care pare sa fie seful, incearca sa impuna respect: "Hai, ba, ati venit la treaba, sau ce vreti? Ori mergeti la «scurta», ori duceti-va de-aici, ca-mi speriati clientii. Si-asa sint speriati, ca a venit «garda» de trei ori azi, nu mai putem sa facem si noi un ban". Il intrebam daca el este "pestele" si proxenetul se burzuleste la noi: "Ce «peste» ba, pai eu traiesc in balta!?". Discutia se incheie brusc: o Dacie alba, inmatriculata in Giurgiu, trage pe dreapta si face semn cu farurile. Fetele fug spre masina, iar pestii dispar inapoi in spatele boschetelor de unde supravegheaza zona. Este ora 17.00, inca devreme, insa nimeni din lumea pestilor si prostituatelor nu are chef de mers la vot. Pentru ca, ei "tot aia fac", indiferent cine vine la putere. Daniel Neamu PETRISOR CANA Bacau: Sectia de votare Enachesti a ars pina la temelie Un incendiu izbucnit ieri dimineata, in jurul orei 8.25, a mistuit din temelii Sectia de votare nr. 168, din satul Enachesti, comuna Beresti-Tazlau, judetul Bacau. Focul a pornit din podul cladirii - veche de la 1889 - si s-a extins apoi pe o suprafata de 400 de metri patrati. Doua masini ale pompierilor din Moinesti au intervenit prompt, dar fara succes. Locotenent-col. Leonard Croitoru, purtator de cuvint al Grupului de Pompieri Militari - Bacau, ne-a declarat ca, in timpul operatiunilor de stingere a focului, masinile au ramas fara apa. Acesta a adaugat ca, deocamdata, cauzele incendiului nu sint cunoscute - se presupune ca ar fi un scurtcircuit. Presedinta Biroului Electoral de Circumscriptie - Bacau, judecator Ioana Vorniceasa, ne-a declarat ca procesul de votare a fost intrerupt doar doua ore, cit prevede legea. Membrii sectiei de votare au salvat in extremis documentele legate de alegeri si toate buletinele de vot. (Claudiu Tarziu) Constanta: Reprezentantul PDSR din Sectia 42, urmarit penal din prea multa dragoste de Iliescu Biroul Electoral Constanta a inregistrat ieri, din partea presedintelui unei sectii de votare din municipiu, o contestatie privind existenta asupra unuia dintre membrii comisiei electorale a mai multor buletine de vot stampilate in favoarea candidatului PDSR, Ion Iliescu. Lidia Pirvu, presedintele Sectiei de votare nr. 42, a sesizat BEC ca, in jurul orei 15.00, la sectie s-a prezentat Valentin Adam, reprezentant PDSR, care a venit cu pachete de mincare pentru membrii comisiei electorale. Valentin Adam si-a exprimat intentia de a vota, drept pentru care, in timp ce era cautat pe liste, a luat mai multe buletine de vot si o stampila si a intrat in cabina. Manevra a fost observata de presedintele sectiei care a intervenit si i-a luat stampila si toate buletinele, pe care le-a anulat, moment in care impricinatul a fugit din sectie. In urma acestui incident, Lidia Pirvu a verificat foile aflate pe masa, in dreptul reprezentantului PDSR, Constantin Ovidiu Petcu, gasind sub listele permanente sase buletine stampilate in favoarea liderului PDSR, Ion Iliescu. Constantin Petcu a declarat ca din cauza stresului si a oboselii, nu a stiut ce face. Lidia Pirvu a intocmit proces verbal si i-a cerut lui Petcu sa paraseasca sectia, dar acesta a refuzat sa faca acest lucru pina la sosirea politiei si a presedintelui BEC Constanta, Cornelia Tifanov. Aceasta din urma a declarat ca impotriva lui Petcu se va incepe urmarirea penala, fiind acuzat de tentativa de a vota a doua oara, conform articolului 77, alineatul 3 din Legea 69/1992 privind desfasurarea alegerilor. (Mihaela Constantinescu) Focsani: Tinerii au dat cu banu' ca sa afle cu cine voteaza Frigul si vremea "ciinoasa" i-a tinut pe vrinceni in casa. Mai multi tineri pe care i-am intrebat cu cine vor vota ne-au spus ca or sa dea cu banu'. "Cap e Ion Iliescu, pajura Vadim. Sa vedem cine o sa aiba noroc cu carul, ca de-ar fi fost dupa mine nu-l votam pe nici unul. Nici in zilele mele cel mai groaznice n-am crezut ca o sa-l votez pe Ion Iliescu. Bem o sticla cu votca si ne ducem sa-l votam, desi cred ca o sa mi se usuce mina. Cit despre Vadim, e destept, n-are scrupule, dar e ceva in neregula cu el. Asta e combinatie fatala, asa ca n-am ce-i face", ne-au spus citiva tineri, care se incalzeau pentru votare intr-un bar din apropierea Sectiei de votare numarul 16, din Focsani. (Silvia Vrinceanu) Hirsova: Doi tigani au furat steagurile de la o sectie de votare Doi tigani au furat, ieri dimineata, steagurile de la o sectie de votare din localitatea Hirsova, judetul Constanta. Ovidiu Stoica si Claudiu Lupu, in virsta de 23, respectiv, 20 de ani, s-au dus, in jurul orei 7.30, la Sectia de votare nr.287, din localitate, si au smuls drapelele din fata scolii unde urmau sa voteze alegatorii. Gestul celor doi a fost observat de o patrula mobila formata dintr-un subofiter de politie si doi jandarmi. Ajunsi din urma si somati sa se opreasca, ei i-au lovit pe oamenii legi. A fost chemata in ajutor o alta patrula. Stoica si Lupu au fost retinuti si prezentati, apoi, Parchetului Constanta. (P.C., D.N.) Oltenita: PDSR a invins PRM si la fotbal! Fara indoiala, ziua de ieri a fost una speciala pentru locuitorii municipiului Oltenita, din judetul Calarasi. Motivul a fost acela ca localnicii au mers la vot pentru a-l alege in functia de presedinte al tarii pe Ion Iliescu, nascut in aceasta localitate de pe malul Dunarii. Locul copilariei lui Iliescu, Oltenita a fost orasul in care cel care avea sa devina peste ani presedintele Romaniei a urmat primele doua clase primare. Despre "Ionel" - asa cum era alintat Iliescu - fostii colegi de scoala inca isi mai amintesc ca fiind "baiatul linistit, neexuberant, intr-un cuvint - cuminte". Toate aceste amintiri au facut ca, la turul I al alegerilor prezidentiale, Ion Iliescu sa isi surclaseze adversarii prin scorul electoral obtinut in Oltenita si in localitatile invecinate: peste 60% din numarul total de voturi exprimate. Asta, in conditiile in care Corneliu Vadim Tudor abia daca a trecut de 20%. Procesul electoral s-a desfasurat normal in cele trei sectii de votare de pe teritoriul Oltenitei. Chiar daca, in jurul prinzului, in fata uneia dintre sectii doi tineri cu insigne cu Vadim in piept ii indemnau pe oameni sa nu-l voteze pe Iliescu. Ca fapt divers, in curtea unei scoli se incinsese un meci intre baietii din cartier care isi botezasera echipele "PDSR" si "PRM". Si la fotbal, "PDSR" si-a intrecut echipa adversa cu scorul de 6-4. (Petronel Tudor) Cluj: Infarct in cabina de vot Turul doi al alegerilor s-a desfasurat in judetul Cluj intr-o atmosfera calma, pina la inchiderea editiei la Biroul Electoral neinregistrindu-se nici un fel de incidente. Totusi, scrutinul de ieri a adus un om in pragul mortii. La Sectia de votare nr. 59, din Cluj-Napoca, un barbat in virsta de 51 de ani a facut stop cardio-respirator. Spre norocul bolnavului, presedinta sectiei, Ancuta Grad, este cadru medical si a reusit sa-l resusciteze. (Stelian Gorgan) Zorro a votat la "Jean Monet" Presedintele de onoare al PNTCD, Ion Diaconescu , a venit la urne, ca de obicei, insotit de sotie. Pentru Diaconescu, votul de ieri a fost dificil deoarece a avut de ales intre "doi candidati apartinind unor partide care sint adversari politici ai PNTCD". Diaconescu a precizat ca s-a calauzit totusi dupa interesul national. Intrebat cum crede ca va evolua imaginea externa a Romaniei in urma alegerilor din 10 decembrie, Ion Diaconescu a spus ca nici una dintre optiunile de vot "nu era mai fericita", dar un vot acordat lui Corneliu Vadim Tudor ar fi fost receptat "foarte negativ". "Exista o mare diferenta intre un candidat si celalalt", a spus Diaconescu, aratind ca, pentru interesul national si imaginea tarii, nici unul nu reprezinta "idealul", dar ca dintre doua rele trebuie ales raul cel mai mic. Varujan Vosganian, liderul UFD , spune ca, "din nefericire", romanii au avut de ales intre "socialismul moderat" si "comunismul ceausist". "Mi-am jurat azi dimineata ca o sa fac astfel incit asa ceva sa nu se mai repete niciodata", a declarat presedintele UFD, exprimindu-si speranta ca, dupa esecul inregistrat de dreapta in aceste alegeri, vor veni vremuri mai bune pentru "reprezentantii acestei parti a esichierului politic". Virgil Magureanu a declarat ca a votat in turul doi al alegerilor "pentru a ne desparti, o data pentru totdeauna, de impulsuri extremiste si impotriva imposturii in politica". Magureanu a mai afirmat: "Este obligatoriu ca romanilor sa le fie mai bine in Liderul interimar al PNTCD, Constantin Dudu Ionescu , a venit la urne pentru ca avea obligatia de a-si exercita acest drept. Cit priveste soarta romanilor dupa aceste alegeri, Dudu Ionescu a Liliana si Manuela Fedorca, componentele formatiei Elixir , au venit la vot insotite de Zorro. Cel putin asa au crezut membrii comisiilor de la sectiile de votare si alegatorii aflati intr-una dintre sectiile de votare de la liceul "Jean Monet", cind in sala au intrat cele trei personaje. Identitatea celui din Theodor Stolojan , fostul candidat al PNL la Presedintia Romaniei, a venit la vot cu o singura parere de rau: "As fi vrut sa fiu la aceeasi circumscriptie electorala cu Nicolae Manolescu, Doina Cornea si Ana Blandiana ca sa-l votam impreuna, cu bucurie, pe Ion Iliescu". Theodor Stolojan a mai apreciat ca acest al doilea tur de scutin este de fapt "o formalitate", situatia in care s-a ajuns datorindu-se "dreptei, care nu a stiut sa fie in consens". Prim-vicepresedintele PDSR, Adrian Nastase , a votat "pentru normalitate si stabilitate". El s-a declarat increzator in succesul lui Ion Iliescu. Nastase a spus ca, intre tururile de scrutin, electoratul "a inteles ca nu trebuie sa se adreseze fenomenului Vadim", pentru ca nu asa se rezolva problemele. Nastase a reamintit ca guvernul pe care il va forma va fi instalat dupa Craciun, iar parlamentul va incepe sa lucreze dupa Anul Nou. Intrebat cum isi va petrece restul zilei, liderul PDSR a raspuns ironic: "Sint in greva", precizind ca nu va avea actiuni politice. In holul sectiei de votare, Adrian Nastase s-a intilnit cu Traian Basescu . Primarul general a declarat ca a avut de ales intre un "clovn dezaxat" si un "tatuc", si a ales tatucul. "Nu aveam prea multe de ales. Intre un nebun si tatuc, votez tatucul", a afirmat Basescu. Primarul general al Capitalei a precizat ca a optat pentru "stabilitate si o politica moderata", in raport cu "ceea ce oferea celalalt candidat". Senatorul PDSR, Nicolae Vacaroiu , a fost insotit la vot de sotia sa. "Sper ca vom cistiga", a declarat Vacaroiu. El a mai spus ca procedurile de instalare a guvernului si parlamentului vor fi finalizate rapid, astfel incit "Sarbatorile sa ne prinda cu un guvern si un parlament nou". Cornel Dinu , antrenorul echipei de fotbal a Clubului Dinamo, alintat cu prietenie "Procuroru'", a declarat ieri, dupa ce a votat la Sectia nr. 120, ca si-a dat votul pentru "speranta acestui neam". Cu tonul sfatos, Procuroru' a spus ca este timpul ca societatea romaneasca sa se reintoarca la respectarea legilor si a regulilor democratiei pe care "nu le-a inteles inca pe deplin", completind: "Democratia nu inseamna sa ne facem de cap". Optiunea electorala a fost clara: "Am votat pentru Ion Iliescu, un bun om politic; nu sintem noi la nivelul domniei sale de democratie". MIHAELA CONSTANTINESCU, CRISTINA SOFRONIE, LUCIAN PURCAREANU, C RISTIAN OPREA Vila lui Vadim - cartierul general al PRM Cartierul Cotroceni este cunoscut pentru vilele sale superbe. Intr-una din ele locuieste Corneliu Vadim Tudor, pe strada gen. Butoianu Mihail. E vecin cu fostul premier Radu Vasile. Casa lui Corneliu Vadim Tudor este usor de recunoscut pentru ca linga poarta, pe trotuar, exista o cusca din lemn, facuta cam in pripa, si in care sta un maidanez. Ciinele maninca dintr-un castron mov, iar pe cusca este un afis de asta-vara, cu candidatul PRM la primarie. E dimineata votului. Garzile de corp plimba ciinii si uda trotuarul Parcam masina in apropierea casei. Oamenii lui Vadim ne privesc curios, incep sa se agite, sa intre si sa iasa din casa printr-o poarta laterala. De-o parte si de alta a vilei sint doua Dacii. Intr-una alba, cu numarul B-20-MXR, sta unul dintre oamenii de paza. Cealalta este o Dacie break, gri, cu numarul B-33-EVR, ocupata de un alt om de paza. Pe afara, casa pare a fi pazita doar de cei doi, care din cind in cind ne privesc urit si il mai tin de vorba pe sepepistul lui Radu Vasile, un blond spalacit. Timpul trece greu, cercetam casa lui Vadim, care are tabla verde. La intrare, de-o parte si de alta, doi braduti, iar pe usa o coroana din brad. La 10.05, din curtea lui Vadim iese un barbat la costum, cu cravata care scoate la plimbare un ciine dalmatian. Pe poarta mai iese un ciine, care merge greu, semn ca este bolnav. La 10.35 unul dintre paznici dispare si revine cu cinci franzele, probabil ca celor din casa li s-a facut foame si se pregatesc pentru micul dejun. Oamenii de paza ai liderului PRM ne privesc din ce in ce mai nervosi. Fumam ca turcii, bem cafele si mincam pufuleti. "Parca sintem politisti americani, numai ca aia maninca gogosi", ride fotoreporterul nostru Andrei. Dacia alba pleaca si este inlocuita imediat cu una de vizavi, B-23-XXL. Dupa un sfert de ora apare o Dacie galbena, 8-B-7245, din care coboara un tip cu tenul masliniu. Dupa cum vorbesc ceilalti doi cu el si dupa cum arata inspre noi, ne dam seama ca este ceva sef. Pe la 11.00, cei trei incep sa ude trotuarul cu furtunul, sa dea cu matura si sa spele Daciile. Mereu cu ochii atintiti asupra noastra. Mihai Lupoi are cioc si il pazeste pe Vadim La 11.10 se opreste linga noi un Daewoo Nubira cu numarul B-99-AVO. Nici nu ne dezmeticim bine ca la geam apare un tip cu chelie si cioc alb, bine aranjat. "Sint colonelul Lupoi. Cine sinteti?" Cu greu l-am recunoscut pe bravul ofiter MApN care la revolutie vorbea in direct cu automatul la git si facea apeluri la armata. "Oamenii mei de paza m-au informat ca ati fost si aseara, iar acum stati cam de mult timp aici. Cu ce treaba?" Ii explicam ca scriem un reportaj despre pregatirea sefului lui, Corneliu Vadim Tudor, pentru mers la vot. Pe larg, pentru ca liderul PRM a anuntat in nenumarate rinduri ca este tinta unor asasinate. Omul intelege, ne lasa in pace. Ba mai mult, ma duce la tipul cu ten masliniu si cu Dacie galbena, mi-l prezinta, il cheama Popescu si este sef acolo. "Daca aveti probleme, vorbiti cu el". Lupoi le mai spune ceva oamenilor lui, apoi pleaca, la fel de repede, cum a venit. Peremistii asteapta respectuos afara Oamenii de paza parca s-au mai linistit si freaca cu indirjire trotuarul. Un pensionar ne da ture, ca un James Bond ratat, iar dupa ce ajunge in spatele masinii fuge la cei de la paza si le povesteste ceva. Probabil ca a observat aparatul de fotografiat. E tare mindru de el, de parca a salvat viata cuiva, a dat o informatie vitala. Ne priveste suspect, ca pe niste dusmani ai poporului. Pleaca Dacia gri si se intoarce cu o naveta cu piine. Pe la 11.30 se intoarce si bodyguardul care a plimbat dalmatianul. Incep sa apara oamenii de la partid. Fratele lui Corneliu Vadim Tudor, Marcu, se plimba prin fata casei. "Nu mai intru ca acolo se calca camasi", auzim. Mai apar un peremist de la organizatia municipala si deputatul Stanciu, care vrea sa-i duca pe ziaristi la Canal, apoi "greii": Mitzura Arghezi, venita la brat cu o doamna imbracata in uniforma MApN, fostul ministru Palade, capitanul Bucur, deputatii Neacsu si Ciontu. Toti asteapta respectuos afara. Doar sora tribunului, Lidia, proaspat coafata, intra in casa, dupa ce este pupata de toti cu stima. In fata casei parcheaza o Dacie B-63-MER, din care coboara colonelul Ilie Merce. Cauta in portbagaj niste chei si mestereste ceva. Bliturile nu-i scapa nici o miscare. Ride: "Ce, vreti sa ma prindeti cu ceva compromitator?" La 12 fara cinci minute, C.V.Tudor iese din casa cu cele doua fetite, sotia si sora. La git are un fular rosu. Saluta lumea, isi drege vocea, da un scurt interviu in engleza si pleaca pe jos la vot, cu alaiul dupa el. FLORIAN BICHIR Bolnavii de la Spitalul de Psihiatrie "Alexandru Obregia" declara ca l-au votat pe Vadim Al nostru, dintre noi, pentru noi! Ca si in urma cu doua saptamini, la Spitalul de Psihiatrie "Alexandru Obregia" au votat aproape 300 din cei 1.250 de pacienti internati in sectiile de psihiatrie, majoritatea preferindu-l pe liderul PRM, Corneliu Vadim Tudor. "L-am votat pentru ca este sclerozat ca noi", a tinut sa ne explice unul dintre pacientii "veseli" care se plimbau prin spital. "El o sa aduca ordinea si legea in tara. Pe linga Vadim, Iliescu este soft", ne-a spus Octavian Basarat, un alt bolnav de la Sectia 12 psihiatrie. Majoritatea pacientilor care au votat la urna mobila lasau impresia ca nu stiu pe ce lume se afla. "Va rog sa ma credeti ca nu stiu cu cine am votat. Oricum, am pus stampila la intimplare", ne-a spus o femeie care ne-a declarat ca e prea batrina ca sa-si mai aminteasca ce virsta are. Clienta fidela a sectiilor de psihiatrie, ea ne-a mai spus: "Am votat ca asa se face, da' nu ma intereseaza cu cine". O pacienta in virsta de 70 de ani, Teodora Saulea, internata de o luna in spital pentru ca sufera de sindrom nevrotic depresiv, ne-a declarat, vesela, ca l-a votat pe Vadim "pentru ca este mai bun, o sa faca mult bine, iar Iliescu a mai fost". Alexandru Ene, membru al comisiei care insotea urna mobila, ne-a spus ca "nu au fost incluse pe liste persoanele care au interdictie juridica, cei care sint cercetati penal, bolnavii sedati si cei izolati", medicii fiind cei care au selectat bolnavii "apti" pentru vot. O infirmiera ne-a spus cu convingere in glas: "Schizofrenicii sint foarte destepti si sigur voteaza cum trebuie". GETA ROMAN, MONA STOICA Culisele campaniei electorale la Pro TV Pro Tv va transmite in aceasta seara, de la ora 22.30, documentarul "ANTIPA", realizat de Sorin Bogdan si Marius Toader. Acest film oglindeste culisele campaniei electorale pentru alegerile parlamentare si prezidentiale. "ANTIPA" continua seria deschisa de documentarul "PRIM'AR VREA SA FIE", care a aratat fata nevazuta a campaniei electorale pentru Primaria Capitalei. "PRIM'AR VREA SA FIE" a fost apreciat de critica si a fost premiat la Festivalul DaKino cu premiul special al juriului. Noul documentar contine imagini socante din timpul campaniei electorale, care arata ce sint in stare sa faca politicienii pentru voturi. CRISTIAN OPREA Mai bine pensionar decit dictator Conform sondajelor efectuate la iesirea de la urne, Ion Iliescu l-a zdrobit pe Corneliu Vadim Tudor Candidatul PDSR, Ion Iliescu, este cistigatorul detasat al alegerilor prezidentiale, obtinind in turul al doilea 70,2 la suta din sufragii, contracandidatul sau, Corneliu Vadim Tudor, obtinind 29,8 la suta din voturi, releva rezultatele unui exit-poll realizat de IMAS, la comanda Antenei 1, dupa procesarea a 95 la suta din raspunsuri. Potrivit sondajului, Ion Iliescu a fost votat de 65 la suta dintre barbati si de 75 la suta dintre femei, in timp ce C.V. Tudor a fost votat de 35 la suta dintre barbati si de 25 la suta dintre femei. Persoanele avind intre 18 si 29 de ani au votat cu Ion Iliescu - 61 la suta, iar CV Tudor - 39 la suta, cele intre 30 - 44 de ani au votat 65 la suta - Iliescu, 35 la suta - CV Tudor, categoria 45 - 59 de ani a votat 74 la suta Iliescu, 26 la suta - CV Tudor, iar cele peste 60 de ani au optat 82 la suta - Iliescu, 18 la suta - CV Tudor. In ceea ce priveste nivelul de educatie, cei cu pina la 8 clase l-au ales pe Ion Iliescu - 76 la suta si pe CV Tudor - 24 la suta, cei cu scoala profesionala si treapta intii de liceu au optat pentru Iliescu - 62 la suta, CV Tudor - 38 la suta, cei cu liceu si cu scoala postliceala - 68 la suta - Iliescu si 32 la suta - CV Tudor, iar cei cu studii superioare - 79 la suta Iliescu si 21 la suta - CV Tudor. Electoratul din Transilvania a optat, in proportie de 68 la suta, pentru Ion Iliescu si 32 la suta pentru Corneliu Vadim Tudor. In Muntenia, Iliescu a obtinut 70 la suta din voturi, iar CV Tudor 30 la suta din voturi, in Moldova, Iliescu - 71 la suta, CV Tudor - 29 la suta, iar in Bucuresti, Iliescu - 75 la suta, CV Tudor - 25 la suta. In ceea ce priveste nationalitatea, romanii au votat 68 la suta - Iliescu si 32 la suta - CV Tudor, maghiarii - 95 la suta Iliescu si 5 la suta - Vadim Tudor, rromii - 88 la suta Iliescu, 12 la suta - CV Tudor, iar alte minoritati au votat 74 la suta - Iliescu, 26 la suta - CV Tudor. Din electoratul lui Ion Iliescu, 96 la suta si-au reconfirmat votul, in timp ce 4 la suta au votat in turul doi cu CV Tudor; candidatul PRM a obtinut 84 la suta din partea celor care l-au votat in primul tur, iar 16 la suta dintre acestia l-au preferat pe Ion Iliescu. Alegatorii lui Theodor Stolojan au votat in proportie de 83 la suta cu Iliescu si 17 la suta cu CV Tudor, cei ai lui Mugur Isarescu - 80 la suta cu Iliescu si 20 la suta cu CV Tudor, cei ai lui Gyorgy Frunda - 97 la suta pentru Iliescu si 3 la suta pentru CV Tudor, iar cei ai lui Petre Roman - 76 la suta pentru Iliescu si 24 la suta pentru Vadim Tudor. Un sondaj similar, realizat de insomar la comanda TV Romania 1, indica victoria liderului PDSR, cu un scor foarte apropiat: 70,5% - 29,5%. (M.F.) Ion Iliescu: "A sosit vremea renasterii" Bucurie mare in sediul PDSR. Presedintele partidului, Ion Iliescu, a cistigat fotoliul de sef al statului. Liderii de partid, simpatizantii si jurnalistii veniti in numar mare, se calcau in picioare pentru a-l auzi pe Iliescu vorbind, la citeva minute de la anuntarea rezultatelor preliminare. Un Iliescu emotionat, care misca nervos din picior. Linga el, Adrian Nastase, mult mai stapin pe sine, dar nereusind sa isi ascunda bucuria. In spatele tribunei de unde a vorbit Ion Iliescu, Ioan Mircea Pascu o tinea protector pe dupa umeri pe Hildegard Puwak, viitorul ministru al integrarii. Atmosfera a fost sobra, fara balonase, stegulete si alte manifestari exaltate. Doar pe fatada cladirii trona un ecran urias unde putea fi urmarit discursul proaspatului presedinte. In cautarea consensului pierdut Ion Iliescu s-a intors la expresiile care l-au consacrat atitia ani, in ciuda incercarii de a-si face un discurs occidental. "A sosit vremea renasterii", "refacerea solidaritatii nationale", "a venit vremea faptelor", "timpul nu mai e aliatul nostru", "vremea reconcilierii", sint doar citeva din expresiile folosite de liderul PDSR. Iliescu a prezentat pe scurt prioritatile sale si ale partidului sau: "restaurarea autoritatii statului, eliminarea saraciei extreme si integrarea demna in institutiile euroatlantice". El a indemnat la toleranta si la "cautarea consensului". Iliescu a tinut sa specifice ca "hotarirea de a adera la NATO ramine neclintita", "ca parteneriatul cu Statele Unite este extrem de important" si ca "guvernul PDSR va lucra indeaproape cu viitoarea administratie americana". Liderul PDSR nu a uitat sa mai arunce o sageata in fosta coalitie de guvernare: "Cetatenii au sanctionat la alegerile din aceasta toamna proasta guvernare a unei coalitii aflate in permanenta criza, in lupte nesfirsite pentru putere". El a mai promis si ca va accelera ritmul reformelor. Iliescu si-a incheiat discurul apoteotic, cerindu-le romanilor "sa ridice ochii din pamint". "Traiasca Romania!", a strigat Iliescu uitind insa sa faca semnul victoriei. Noroc cu Adrian Nastase care i-a reamintit discret. Adrian Nastase a rabufnit: "Vadim - o dejectie!" "E foarte clar ca pe tevile de canalizare comuniste au mai ramas dejectii, iar Vadim face parte dintre ele. Dar votul de astazi sterge asta". Aceasta a fost declaratia lui Adrian Nastase care l-a vizat pe fostul contracandidat al lui Ion Iliescu. Foarte sigur pe el, Nastase a afirmat ca rezultatul votului era "un lucru firesc" la care PDSR se astepta. El a anuntat ca de astazi PDSR va relua negocierile pentru sustinerea parlamentara cu PD, PNL si UDMR. Dupa aproximativ o ora in care s-au tinut discursurile, liderii PDSR s-au retras. Aproape imediat multimea din sediu a inceput sa plece. Usor-usor, intr-o jumatate de ora, cladirea s-a golit. TEODORA GEORGESCU LUCIAN PURCAREANU Corneliu Vadim Tudor: "Este o victorie a Antichristului in Romania" La sediul PRM, atmosfera nu a mai fost aceeasi ca la turul intii al algerilor. Prima deosebire a constituit-o ora mai tirzie la care a sosit Corneliu Vadim Tudor, care, chiar la coborirea din Jeep-ul sau cu numar B-10-PRM, nu a mai afisat aceeasi mina surizatoare. El a urcat repede "n biroul sau de la etaj, de unde nu a coborit in sala de conferinte decit cu cinci minute inainte de ora 21.00. Vadim acuza "cea mai mare frauda a secolului 20" Corneliu Vadim Tudor nu a coborit pina nu a vazut care sint estimarile rezultatelor. Sora sa, Lidia Samson, a fost cea care i-a "facut pirtie": "De o saptamina stia ca va fi furat. Si-a pregatit si discursul". In fine, liderul coboara, insotit de o parte din staff-ul partidului, care, cu mare greutate, incearca, dind din coate, sa-i faca loc prin multimea prezenta in sala de conferinte. Mitzura Arghezi, deputatul Nicu Vasilescu, Lidia Samson, trebuie sa ajunga in spatele biroului unde va sta Vadim, pentru a intregi tabloul gen "poza de familie", unde deja si-au ocupat locurile deputatii Anghel Stanciu, Corneliu Ciontu, precum si citiva membri ai organizatiei de tineret. In asteptarea intrarii in emisie, Vadim Tudor bate cu pixul in birou si incearca sa-si mascheze dezamagirea. Liderul PRM incepe sa-si rosteasca discursul citind de pe o foaie de hirtie: "Stimati compatrioti! Ne aflam in fata celei mai mari fraude din istoria politica a Romaniei secolului 20, frauda pe care noi am anticipat-o inca din ziua de vineri, 8 decembrie, cind am adresat presedintelui Emil Constantinescu, primului-ministru, Mugur Isarescu, ministrului de interne, Dudu Ionescu, directorului adjunct al SRI, Mircea Gheordunescu si seful observatorilor OSCE, doamna Linda Edwards, doua rapoarte in care avertizam ca PDSR-ul a pus la bataie, intr-o prima faza, pentru fraudarea alegerilor, nu mai putin de 3,5 miliarde de lei pentru sondajele de opinie mincinoase si pentru mituirea unor operatori si observatori la sectiile de votare pentru actiunile de transport". In toata interventia sa, Vadim nu a facut decit sa repete aceasta idee, apreciind, totodata, ca presedintele BEC, Leonida Pastor, "se face vinovat de incalcarea grava a legislatiei tarii si de complicitate la tentativa de fraudare a alegerilor". "Va fi un guvern monocolor in sensul ca cei mai multi dintre ei sint tigani" C.V. Tudor a pus esecul sau pe seama "mafiei": "mafia din politica si mafia din mass-media, inclusiv din sondajele de opinie", care "si-au dat mina". "Am fost vinat, am fost haituit. In timpul acesta, domnul Ion Iliescu, care se considera un invingator, este un invingator fara glorie pentru ca fugit tot timpul, ca un las, de orice confruntare televizata cu mine", a afirmat Vadim Tudor. El a precizat ca, in functie de rezultatele oficiale ale votului, va face "plingere la Tribunalul International de la Haga", asigurindu-l pe Ion Iliescu "ca nu poate sa incheie acest deceniu asa cum l-a inceput", adica "prin minciuna si prin crima". "Aceasta este o victorie a ateismului, a Antichristului in Romania. Doamne apara si fereste poporul roman!", a fost fraza cu care si-a incheiat Vadim interventia televizata. Dupa acest moment, el a continuat in aceeasi tema, declarind ca partidul sau nu va colabora cu PDSR: "Nu se mai poate vorbi cu un partid de gangsteri. Din clipa asta, acest partid de gangsteri se poate considera terminat. Vom merge la alegeri anticipate si in loc de 37 la suta va avea 3,7 la suta". Raspunzind unei intrebari, el a afirmat ca va da in judecata, la Tribunalul de la Haga, "statul roman si BEC" pentru fraudarea alegerilor. "Sint multe cai de atac si vom apela la ele in calea cea mai democratica", a adaugat Vadim. Liderul PRM a parasit sala de conferinte a partidului cu o apreciere la adresa viitorului guvern. "Credeti ca va fi un guvern monocolor ?", a fost el intrebat. Raspunsul nu s-a lasat asteptat: "Va fi un guvern monocolor in sensul ca cei mai multi dintre ei sint tigani". Impreuna cu staff-ul sau, C. V. Tudor urcat la biroul de la etaj. Pe holuri, membrii si simpatizantii au ramas "sa-si linga ranile". MADALINA SISU CRISTIAN OPREA Emil Constantinescu a fost minjit ieri cu vopsea albastra de catre un timisorean Umilica Emil Constantinescu nu va uita, cu siguranta, ultimul scrutin la care a participat ca presedinte al Romaniei. El a fost agresat ieri, la iesirea din sectia de votare aflata in cartierul rezidential Primaverii, de catre timisoreanul Faur Isaia, care i-a aruncat in fata continutul unei sticle din plastic cu vopsea albastra pentru zugraveli. Agresorul a reusit sa ia prin surprindere agentii Serviciului de Protectie si Paza (SPP), preocupati de inghiontirea ziaristilor. Vopseaua s-a intins pe toata fata presedintelui, a curs pe haine si pe trotuarul Strazii Gradina Bordei (in dreptul sediului vechii televiziuni nationale publice, TVR), unde s-a petrecut incidentul. Agentii SPP s-au trezit dupa incident, l-au inconjurat pe presedinte, i-au dat o batista sa se stearga, l-au imobilizat pe agresor, si au actionat ca "paravan", pentru ca fotoreporterii sa nu-l surprinda pe Constantinescu mizgalit cu albastru pe fata. Presedintele a fost urcat rapid in autoturismul de constructie speciala, un Audi de culoare argintie, care a demarat in tromba spre resedinta oficiala din Strada Ermil Pangratti nr. 20. Recipientul din care Isaia a aruncat vopsea asupra lui Emil Constantinescu a fost recuperat de SPP, atit pentru analiza continutului, cit si pentru pastrarea lui ca proba intr-un eventual proces penal care ar urma sa fie dispus de procuratura impotriva agresorului. "Am 45 de kilograme de dosare, vreau un pic dreptate!", a motivat actiunea sa Faur Isaia. Isaia ii era cunoscut presedintelui inca de la alegerile locale din vara, cind la turul intii, i-a dat un memoriu referitor la problemele sale. "Nu mi-ati raspuns la memoriu. A mai ramas aici un pic de cerneala", au fost cuvintele pe care le-a rostit timisoreanul inainte de agresiune. CRISTIAN OPREA Isaia - protestatar de profesie Faur Isaia este un personaj cunoscut in Timisoara. Originar din Maramures, el s-a stabilit in urma cu citiva ani la Timisoara unde a gasit tot felul de motive pentru a protesta. Acum trei ani se plimba in plina vara prin oras, imbracat in costum popular si colinda. Avea legata de git o pancarta pe care scria "colindator autorizat". Dupa ce i-a colindat pe timisoreni, barbatul care l-a improscat ieri cu vopsea pe presedinte a inceput sa protesteze. Locul sau preferat era in fata Operei. Isaia delimita un patrulater intre stilpii din centrul orasului cu o sfoara de care atirna tot felul de pancarte. Omul avea probleme cu Primaria pentru un apartament, cu justitia pentru un spatiu comercial si cu toate institutiile din oras. In decembrie 1998 in timpul vizitei Regelui Mihai la Timisoara, Isaia s-a urcat pe statuia lupoaicei din centrul Timisoarei pentru a-si manifesta simpatia fata de Rege. A fost coborit cu forta de pe statuie cu ajutorul pompierilor. La inceputul lunii mai din acest an Isaia s-a certat cu primarul Timisoarei si dupa un dialog cu urlete si tipete l-a scuipat pe Gheorghe Ciuhandu in fata. Protestatarul a fost arestat pentru cinci zile pentru tulburarea linistii si ordinii publice, dar a fost eliberat. La ultima vizita in Timisoara a presedintelui PDSR Ion Iliescu, in timpul campaniei electorale din aceasta toamna, Faur Isaia a reusit performanta sa sparga mitingul electoral de la Casa Tineretului. El s-a urcat pe scena alaturi de liderii PDSR si dupa ce l-a laudat pe Ion Iliescu i-a cerut acestuia sa renuntela imunitatea paralamentara pentru a putea fi cercetat in legatura cu mineriadele din '90. Isaia a fost scos cu forta de pe scena in timp ce simpatizantii lui Iliescu din sala murmurau "e o provocare". Desi a avut mai multe iesiri destul de violente si era cunoscut de autoritati in Timisoara nimeni nu a luat nici o masura serioasa importiva vesnicului protestatar Isaia care era considerat inofensiv. (T.F.) SPP sustine ca Faur Isaia este membru PRM Faur Isaia, barbatul care l-a improscat cu vopsea pe Emil Constantinescu, este membru PRM, sustine Serviciul de Paza si Protectie. Isaia a mai fost anchetat si chiar retinut de politie pentru ultraj impotriva unor magistrati si a unor oficialitati publice locale, se arata intr-un comunicat al SPP. Acesta avea ieri asupra sa carnetul de membru al PRM. Directorul SPP a dispus inceperea unei investigatii asupra imprejurarilor in care s-a produs incidentul de la Sectia de votare "Jean Monet". Cerneala cu care a fost stropit presedintele nu este nici toxica, nici radioactiva Printr-un comunicat remis redactiei noastre, Serviciul de Protectie Paza anunta ca "substanta de culoare inchisa cu care Faur Isaia l-a stropit pe presedintele Romaniei nu contine componente toxice sau radioactive". SPP nu e in stare sa-l apere pe presedinte Desi "vigilenta" garzilor de corp ale lui Emil Constantinescu putea lasa Romania fara presedinte, sefii Serviciului de Paza si Protectie nu se pronuntasera la inchiderea editiei, la sase ore dupa incident, asupra unor eventuale sanctiuni. Mai ceva decit diplomatii de cariera, colonelul Dobre de la SPP se exprima evaziv, de parca s- ar feri sa nu declanseze al treilea razboi mondial: "In functie de concluziile investigatiei interioare" se vor aplica si pedepsele corespunzatoare. Ce alte concluzii mai sint de cautat cind cei patru bodyguarzi vizibili (SPP refuza, sub pretextul secretului de serviciu, lamurirea numarului exact al celor aflati in misiune) au reactionat cu incetinitorul pentru imobilizarea agresorului? La intrebarea noastra de amatori - "Daca ar fi fost un pistol?" -, colonelul Dobre a replicat mindru: "Putem sa afirmam cu certitudine ca stiam ca persoana in cauza nu are pistol". Dar cutit sau cianura putea fi. Si atunci, presedintele ar fi fost deja plecat dintre cei vii, la ora cind colonelul se dezvinovateste.(M.B.) Amendat cu 400.000 de lei Dupa incident, Isaia Faur a fost urcat intr-un ARO al Jandarmeriei si dus la Parchetul Tribunalului Bucuresti pentru cercetari. Dupa un scurt interogatoriu si dupa ce s-a constatat ca substanta respectiva era cerneala, el a fost invinuit de ofensa adusa autoritatii, dupa cum au declarat surse judiciare citate de Mediafax, si amendat cu suma de 400.000 lei. Isaia Faur a platit amenda pe loc. Cei patru ofiteri SPP care-l insoteau in acel moment pe presedinte, sint vizati intr-o ancheta a Parchetului Militar Bucuresti fiind invinuiti de neglijenta in serviciu.(M.C.) 