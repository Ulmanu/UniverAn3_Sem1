 Victor Piturca a luat ilegal un fotbalist de la Rapid "Frasineanu a fost drogat!", spune impresarul Rasuceanu Cornel Frasineanu a fost vindut de Universitatea Craiova Rapidului cu 700.000 de dolari si 50% din valoarea unui transfer in strainatate. Fotbalistul a fugit insa in Olanda cu Steaua, sustragindu-si printr-o stratagema pasaportul de la sediul clubului giulestean si semnind un contract lipsit de valabilitate, pe Aeroportul Otopeni, cu echipa antrenata de Victor Piturca. Aceasta manevra a declansat un lant de reactii care mai de care mai ciudate, care ne intaresc convingerea ca practicile unor conducatori din fotbalul nostru nu sint nici pe departe atit de curate pe cit sustin presedintii FRF si LPF. Universitatea zice ca Steaua a modificat contractul Universitatea Craiova si Steaua au ajuns vineri noapte la un acord de principiu privind transferul fotbalistului Cornel Frasineanu. Acesta se antrenase in perioada de vara cu Rapid, dar fara a avea acceptul clubului din Banie, cu care mai are contract pina in anul 2001. Cel putin asa sustine Jean Nitulescu, vicepresedintele craiovean. In acea noapte, la Hotelul "Lido" din Bucuresti, negociatorii au cazut de acord si s-a semnat o ciorna de contract care trebuia avizata de conducerile executive ale celor doua cluburi. A doua zi, Steaua a prezentat spre semnare un document cu multe clauze schimbate fata de cele convenite cu citeva ore inainte. In aceste conditii, Universitatea Craiova a renuntat la tranzactie si a vindut fotbalistul Rapidului, care a respectat toate conditiile puse de olteni. Frasineanu i-a pacalit pe oficialii din Giulesti Cornel Frasineanu avea pasaportul la Rapid, club care i-a scos viza Schengen pentru a participa la turneul din Belgia. Simbata dimineata, jucatorul s-a prezentat la sediu si a solicitat eliberarea actului, mintind ca ar fi avut nevoie de el la notariat. Increzatori, conducatorii Rapidului i-au inminat pasaportul. Imediat dupa prinz, Frasineanu a semnat pe Aeroportul Otopeni o conventie cu Steaua si s-a urcat in avionul care a transportat echipa in cantonamenul din Olanda. Victor Piturca, managerul clubului, a acordat interviuri reporterilor prezenti la aeroport in care isi exprima bucuria pentru "realizarea" acestui transfer. Intrebarea noastra este urmatoarea: care transfer? "Cornel nu ar fi spus niciodata ca Iordanescu este nebun!" In doua ziare de sport a aparut ieri declaratia lui Cornel Frasineanu luata in Belgia. "In primul rind, mie nu-mi place sa lucrez cu nebunu' ala de Iordanescu", publica "Pro Sport". "Nu lucrez cu nebunul de Iordanescu", titreaza pe prima pagina si "Gazeta sporturilor". Familia fotbalistului, aflata la Craiova, era consternata. "Cornel nu ar fi putut spune niciodata asemenea cuvinte urite despre domnul Iordanescu. Noi credem ca declaratia i-a fost sugerata de domnul Piturca. El vrea sa-i taie orice cale de intoarcere spre Rapid", ne-a declarat, aproape plingind, un membru al familiei Frasineanu. Rudele au luat legatura telefonic cu jucatorul, care le-a spus ca, la o adica, se lasa de fotbal pentru ca i-a promis Victor Piturca bani pentru toata perioada de inactivitate. Apropiatii lui Frasineanu spun ca avea vorba greoaie si ca articula cuvintele ciudat. Agentul fotbalistului crede ca i s-au administrat medicamente Varianta avansata de familia lui Frasineanu si intarita de agentul Cezar Rasuceanu, cel care ii reprezinta interesele, conform caruia fotbalistul ar fi fost drogat, ni se pare greu de acceptat. Relatia dintre Cornel Frasineanu si Victor Piturca este una mai mult decit cordiala. Piturca este cel care l-a convocat pe mijlocasul stinga pentru prima data la echipa nationala de tineret si l-a ajutat constant in cariera. Mai mult, la Steaua, Frasineanu si-a regasit multi dintre fostii colegi de la echipa care s-a calificat la turneul final al CE din 1998. Sintem convinsi ca, din acest motiv, i-ar fi convenit mai mult Steaua. De la dorinta explicabila a unui tinar neexperimentat in solticariile din fotbal si pina la acuzele grave aduse Rapidului sau antrenorului Iordanescu este insa cale lunga. Anghelache e scirbit Constantin Anghelache era stupefiat. "Il cunosc pe fotbalist si sint convins ca nu a declarat asa ceva. Am vorbit de multe ori cu el si l-am ajutat ori de cite ori mi-a cerut-o. Este o manevra a unor iresponsabili si imi vine foarte greu sa cred ca un club de talia Stelei s-a putut preta la asa ceva. Frasineanu este al Rapidului, avem acte doveditoare pentru aceasta. Felul in care au procedat conducatorii Stelei cu Frasineanu ma scirbeste de ce se intimpla in fotbalul romanesc. Nu poti trata cu atit dispret viitorul unui tinar. Ma bate gindul sa ma retrag din fotbal pentru ca nu pot accepta asemenea practici", ne-a declarat vicepresedintele Rapidului. Concluzie Am incercat sa-i contactam pe Cornel Frasineanu si pe Victor Piturca. Telefonul din camera 211 a Hotelului "Carlton de Brug" din localitatea olandeza Mierlo, camera pe care fotbalistul o ocupa impreuna cu Eugen Trica, a sunat ore in sir in gol. La fel, telefonul mobil al managerului general al Stelei. Daca din punctul lor de vedere situatia ar fi fost clara, atunci poate ne-ar fi raspuns macar la unul dintre multele apeluri. Universitatea Craiova a trimis ieri un memoriu Ligii Profesioniste de Fotbal, careia ii solicita ajutorul pentru recuperarea fotbalistului cedat legal Rapidului. Daca Frasineanu nu va pleca spre cantonamentul din Belgia al echipei antrenate de Anghel Iordanescu, fotbalistul va fi suspendat pina la sfirsitul contractului. Timp de doi ani nu va avea nici o sursa de venit, in afara banilor promisi in particular de Victor Piturca, un manager mult mai atent cu razbunarile personale decit cu respectarea regulamentelor in vigoare. Grupaj realizat de OCTAVIAN TOPA Pete Sampras, legenda din iarba de la Wimbledon Tenismanul american Pete Sampras a cistigat duminica seara, la finele unei partide care a durat efectiv doua ore si 52 de minute (dintr-un total de aproape sase ore, cauzate de intreruperi), finala turneului de simplu barbati de la Wimbledon, intrecindu-l pe australianul Pat Rafter cu scorul de 6-7 (12-10), 7-6 (7-5), 6-4, 6-2 si adjudecindu-si astfel un premiu de 720.000 de dolari. Nici ploaia care a intrerupt de doua ori disputa, nici puzderia de duble greseli comise (12-8), nici macar caderea serii peste Centre Court nu l-au putut impiedica pe americanul in virsta de 28 de ani sa intre in istoria tenisului mondial dupa ce a egalat sau a spulberat recorduri care pareau inexpugnabile. Sampras a cucerit pe covorul verde englezesc al saptelea sau titlu, in ultimii opt ani, de la All England Club, performanta care o egaleaza pe cea stabilita in secolul al XIX-lea de britanicul William Renshaw, si a izbutit sa cistige al 13-lea turneu de Mare Slem, record absolut, care devanseaza cele 12 victorii datind de-acum trei decenii ale australianului Roy Emerson. Acasa, departe de casa Sufocat de imbratisarile parintilor sai Sam si Gloria, aflati in premiera la Wimbledon, cu ochii inecati de lacrimi, Pete Sampras, poate cel mai valoros tenisman "all-time'', avea sa declare la finele dramaticei partide cu Pat Rafter: "Iubesc Wimbledonul si publicul de aici, terenurile acestea sint cele mai bune din lume. Aici ma simt acasa departe de casa. Am crescut fiind educat sa iubesc acest loc, unde voi reveni si cind nu voi mai juca tenis. Ma voi aseza in loja regala si ii voi privi pe altii cum nadusesc''. Locul 3 in ATP In pofida netei diferente dintre forma sportiva a celor doi finalisti, Big Pete a inceput meciul ezitant, facind numeroase duble greseli, inclusiv in tie-break-ul primului set. Treptat insa, Sampras si-a revenit si a reusit sa provoace uralele multimii - pina si arbitrului Allan Mills ii jucau lacrimile de emotie la sfirsitul partidei! - , poate si datorita asilor (27-12) pe care i-a servit, determinindu-l pe "cangurul'' Rafter sa creada ca americanul minuia nu o racheta de tenis, ci o bita de baseball! "Servind de la scorul de 4-1 in al doilea tie-break oscilam intre senzatia ca voi pierde meciul si cea ca aveam sa il cistig in urmatoarele doua minute'', remarca americanul, care a intrat definitiv in Cartea Recordurilor din sportul alb. Succesul repurtat duminica seara, al patrulea consecutiv la Wimbledon, i-a adus lui Pete Sampras un salt de sapte locuri in clasamentul ATP. In ierarhia data ieri publicitatii, Pete se claseaza pe pozitia a treia, fiind devansat de brazilianul Gustavo Kuerten si suedezul Magnus Norman. Rafter, care si-a umflat conturile dupa finala cu 360.000 de dolari, a urcat pe locul 13 intr-un clasament in care cel mai bine situat tenisman roman, Andrei Pavel, ocupa treapta a 25-a. HORIA GHIBUTIU "Tricolorii" ar putea juca un amical cu campioana mondiala si europeana Mircea Sandu, presedintele Federatiei Romane de Fotbal, a declarat ieri ca meciul de retragere al lui Hagi de la echipa nationala va fi organizat anul viitor, in luna mai. "Am discutat joi cu Gica si era extrem de catranit. Mi-a spus ca n-ar mai juca la nationala. Voi mai vorbi cu el despre acest lucru, dar in orice caz dorim sa-i facem meciul de retragere in primavara anului urmator", a spus Nasu'. Seful FRF a mai anuntat ca partida amicala cu Polonia, din 16 august, se va disputa pe stadionul "Cotroceni". "Toate intilnirile oficiale jucate in preliminarii pe teren propriu vor avea loc pe Ghencea. Alte meciuri amicale ne gindim sa le programam in provincie, cum ar fi, de exemplu, la Craiova", a precizat Mircea Sandu. Vorbitorul a anuntat ca federatia a angajat tratative cu Anglia, Germania, Franta si Spania, in vederea disputarii unui amical la data de 11 octombrie. "Vizam in special un contract cu Franta", a punctat Mircea Sandu. De asemenea, este foarte posibil ca "tricolorii" sa joace un amical cu Irlanda, la Dublin, spre sfirsitul lunii februarie 2001. "Preconizam si un turneu in Asia, la sfirsitul lunii ianuarie a anului viitor. Avem de ales intre India, Hong Kong si Indonezia. Nu excludem insa si varianta Cipru". Ienei regreta ca n-a luat titlul la EURO 2000 Selectionerul Emeric Ienei a marturisit ca singurul repros pe care si-l face dupa aceste Europene este acela de a nu fi reusit sa cistige titlul. Antrenorul spune ca nu are cunostinta de afirmatiile unora dintre jucatori, care s-au declarat nemultumiti de pregatire, ca si de modul in care s-a alcatuit echipa. "Mi-a spus si mie cineva despre afirmatiile lui Dorinel Munteanu. Am discutat cu el si mi-a spus ca o sa-mi aduca o caseta cu inregistrarea interviului". Relativ la pregatirea efectuata inainte de Europene, Ienei a spus ca "le-am dat zece zile libere jucatorilor pentru ca apoi sa vina virgini, curati de fotbal". Afirmatia selectionerului i-a prilejuit o replica prompta lui Mircea Sandu: "Au venit cusuti". Antrenorul a avut o iesire mai putin controlata atunci cind a fost intrebat daca s-a gindit vreo clipa sa renunte la nationala: "Dumneavoastra credeti ca sintem tot in Evul Mediu si tot cu bita se rezolva problemele. Confundati civilizatia cu brutalitatea. Se poate discuta si in mod civilizat. Asta este diferenta intre oameni si animale". MATEI UDREA Iordanescu si-a pierdut vocea La primele doua antrenamente pe care le-a efectuat de cind este la Rapid, antrenorul Anghel Iordanescu si-a pierdut vocea. "Puiu doreste sa faca totul ca un mare meserias ce este. De aceea se implica foarte mult in timpul sedintelor de pregatire", ne-a marturisit ieri un oficial giulestean. Plecati luni seara spre Belgia, unde vor efectua un turneu de pregatire, fotbalistii de la Rapid si-au stabilit cartierul general la Houffalize, o micuta localitate de linga granita cu Luxemburg. Generalul a organizat ieri citeva antrenamente, "numai doua portii, cu cite trei felii fiecare", la care jucatorii au raspuns cu "deosebita solicitudine si mult drag". Pentru meciul de miine seara, pe care Rapid il va disputa in compania formatiei belgiene Beveren, Iordanescu a anuntat ca va rula intreg lotul de jucatori. LAURENTIU CIORNEI Tragedie pe Stadionul National din Harare 12 morti si 40 de raniti la meciul de fotbal Zimbabwe-Africa de Sud Partida de fotbal dintre Zimbabwe si Africa de Sud, desfasurata duminica seara, s-a transformat intr-o adevarata tragedie. Intilnirea conta pentru preliminariile Campionatului Mondial din 2002 si a fost intrerupta in minutul 82 de arbitrul senegalez Falla Ndoye, la scorul 0-2, dupa ce jucatorul sud-african Delron Buckley a marcat al doilea gol al formatiei sale. In acel moment, asupra sa au fost aruncate sticle si alte obiecte contondente, motiv pentru care arbitrul a decis sa intrerupa partida. Au urmat minute de confuzie si interventia energica a fortelor de ordine, dar meciul nu a mai fost reluat. Tragedia s-a produs atunci cind cei 60.000 de spectatori au dorit sa paraseasca rapid stadionul, din cauza gazelor lacrimogene folosite de politie. S-a produs o "avalansa" umana, in urma careia, la portile stadionului, citeva persoane au murit, iar multi dintre spectatori au intrat pe terenul de joc. Dupa cum informeaza France Presse, un jurnalist a vazut opt persoane decedate in principalul spital din capitala Harare. Politia si medicul spitalului au anuntat ca mai sint patru cadavre, plus patruzeci de raniti. FIFA a anuntat ca nu exclude sanctiuni dure impotriva Federatiei de Fotbal din Zimbabwe, fiind posibila inchiderea arenei din Harare. DANIEL NAZARE Flash Celta Vigo ii face cu ochiul "Cobrei" Oficialii gruparilor spaniole Celta Vigo si Valencia au purtat o noua serie de negocieri pentru transferul francezului Claude Makelele la gruparea galiciana. Deoarece conducerea din Vigo a solicitat o suma mare pentru transferul fotbalistului, Valencia a dat inapoi. Celta ar fi de acord cu scaderea valorii transferului, daca l-ar lua pe Adrian Ilie si inca o suma de bani. "Acordul ar putea fi parafat daca romanul ar intra in operatiune", noteaza ieri cotidianul "El Mundo Deportivo". Acelasi ziar mai scrie ca, daca brazilianul Vagner nu va trece la Celta Vigo, echipa pregatita de Victor Fernandez se gindeste tot mai mult la posibilitatea de a-l achizitiona pe internationalul roman Costel Gilca, desi pretentiile sale financiare sint considerate exagerate de toate cluburile care l-au ofertat. (D.N.) Farinos nu-i speriat de "Il Calcio" Spaniolul Francisco Javier Farinos, prezentat duminica drept noul jucator al formatiei italiene Internazionale Milano, a afirmat ca nu este deloc intimidat de campionatul italian, considerat de majoritatea specialistilor ca fiind cel mai puternic din lume. "Obiectivul meu este sa joc in cit mai multe partide", a declarat fostul jucator al Valenciei, care a semnat un contract pe patru sezoane cu echipa milaneza.(D.N.) Gazul se imputineaza Gaz Metan Medias continua pregatirea inceputa saptamina trecuta la Simbata de Sus. Desi se afla la o manastire, unde se pregatesc atit fizic, prin alergari pe munte, cit si psihic, prin rugi adresate Domnului ca echipa sa ramina in Divizia A, mediesenii nu sint scutiti de necazuri. Antrenorul Jean Gavrila vede tot mai putini jucatori la antrenamente, din cauza accidentarilor suferite de Lungu, Somfalean, Cl. Moldovan Ghiozdean, Vitan si Grosu. In continuare, Gaz Metan va sustine patru partide amicale, doua cu ASA Tirgu Mures si doua cu Corvinul Hunedoara, iar in finalul pregatirii va participa la "Memorialul Mircea Chivu", organizat la Resita. (B.G.) 