 Adrian Severin a fost ales presedinte al Adunarii Parlamentare a OSCE Bursucul cu colti de argint Adrian Severin a fost ales ieri, cu unanimitate, presedinte al Adunarii Parlamentare a OSCE. Deoarece nu a avut contracandidat, alegerea s-a facut la scena deschisa, adica prin aplauze. Aplauze care au facut sa rasune sala plenului Parlamentului Romaniei, locul desfasurarii celei de-a noua sesiuni a APOSCE. Emotionata, cu ochii in lacrimi si cu nasul rosu de plins, fosta presedinta a APOSCE, daneza Helle Degn, i-a predat stafeta lui Severin oferindu-i un mic elefant din argint "pentru a-l pastra in buzunar atunci cind va trebui sa indure unele jigniri". Adrian Severin s-a bucurat de sprijinul declarat al grupului social- democrat, din care face parte, al celui liberal, al rusilor si al americanilor. Prin alegerea lui Adrian Severin in fruntea APOSCE, Romania da nastere unui precedent: este pentru prima data in istoria Organizatiei cind o tara detine atit presedintia in exercitiu, adica a partii guvernamentale, cit si presedintia parlamentara. Si aceasta deoarece, daca acum Romania se afla in troica OSCE, alaturi de Norvegia si Austria, din 2001 va prelua efectiv presedintia Organizatiei. "Asta ne va ajuta sa depasim unele dificultati legate de trecut si sa promovam o mai buna cooperare intre cele doua dimensiuni ale OSCE, parlamentara si guvernamentala", a declarat Adrian Severin. Ca presedinte al APOSCE, Adrian Severin va trebui sa colaboreze foarte bine cu ministrul roman de externe, Petre Roman, din partidul caruia a plecat in urma cu doi ani. "Nu am nici un fel de emotii in privinta colaborarii cu Petre Roman. Va trebui sa cooperez cu MAE. In ceea ce priveste chestiunile tehnice, intotdeauna m-am inteles bine cu Roman. Intr-o reasezare politica oamenii se mai intimpla sa se si desparta. Sint fapte de viata. Relatiile mele cu celelalte partide, inclusiv cu PD, sint excelente", a declarat Adrian Severin. El a precizat ca "la un moment dat, voi ajunge la concluzia de a ma asocia unui partid politic", dar a preferat sa pastreze tacerea in legatura cu numele acestuia deoarece "nu este elegant din partea mea sa vorbesc in public despre discutii care nu sint publice". Deocamdata, Adrian Severin si-a propus, ca presedinte al APOSCE si beneficiind de un buget largit, sa intareasca rolul Adunarii Parlamentare, care sa poata trasa viziunea politica a Organizatiei, sa structureze APOSCE pe grupuri regionale, sa se axeze mai mult pe prevenirea conflictelor in zona mediteraneeana si sa inmulteasca "echipele democratiei" care intervin pentru gestionarea situatiilor de criza. Declaratia de la Bucuresti Ultima zi a reuniunii Adunarii Parlamentare a OSCE s-a incheiat cu adoptarea Declaratiei de la Bucuresti, declaratie in care sint incluse toate rezolutiile discutate, inclusiv cele cu Moldova si Grupul Ilascu. Acestea din urma cer Federatiei Ruse sa-si retraga armata de pe teritoriul Moldovei, iar transnistrenilor sa coopereze pentru mutarea procesului Grupului Ilascu intr-o tara a OSCE. Pentru punerea in practica a acestor rezolutii APOSCE nu beneficiaza insa de nici o masura de constringere, ci doar de calea dialogului. De asemenea, printre altele, Declaratia de la Bucuresti intareste necesitatea respectarii drepturilor omului, condamna continuarea manifesarilor violente in Kosovo, si reafirma integritatea si suveranitatea Iugoslaviei si cere deferirea lui Slobodan Milosevici Tribunalului International de la Haga. TEODORA GEORGESCU Felicitari cu "noduri" diplomatice din partea lui Petre Roman Petre Roman, ministrul roman de externe, ii doreste "deplin succes" lui Adrian Severin in "aceasta noua si importanta misiune parlamentara si diplomatica", considerind alegerea sa ca "un eveniment prestigios pentru Romania". Adrian Severin a fost vicepresedinte al partidului condus de Petre Roman, dar a fost exclus acum doi ani din PD ca urmare a scandalului provocat de asa-zisa "lista a lui Severin". In declaratia sa, Petre Roman nu a facut nici un fel de referire la trecutul sau viitorul politic al lui Severin, multumindu-se sa vorbeasca despre faptul ca alegerea lui Severin dovedeste increderea si aprecierea de care se bucura tara noastra in rindul parlamentarilor OSCE. "In contextul participarii Romaniei, in acest an, la Troica OSCE, a marelui act de raspundere care este exercitarea presedintiei organizatiei anul viitor, prezenta romaneasca la virf si la nivel parlamentar reprezinta o garantie in plus ca dificilul proces de consensualizare pe care il presupune rezolvarea temelor aflate in atentia presedintiei romane va fi dus la bun sfirsit", afirma Petre Roman intr-un limbaj suta la suta diplomatic. NARCISA IORGA O pata de culoare intr-o reuniune sobra Vladimir Jirinovski: ursul APOSCE Liderul ultranationalist rus Vladimir Jirinovski a fost mascota Adunarii Parlamentare a OSCE. De fapt, mascota este putin spus, ci mult mai corect este "ursul" APOSCE. Si aceasta deoarece, ca la circ, liderul ultranationalist s-a pozat pe culoarele Parlamentului Romaniei cu toti cei care doreau sa pastreze o amintire cu el, a oferit autografe, mai ales pe cartile sale, si a facut declaratii incendiare in stilul sau caracteristic. Imbracat intr-o camasa galbena, cu cravata maro si pantaloni verzi, transpirat si rosu la fata, permanent agitat, Jirinovski a provocat chiar prelungirea sedintei finale a APOSCE mai mult decit trebuia deoarece a avut de obiectat cite ceva la fiecare paragraf al Declaratiei Finale. Gesticulind tot timpul, vicepresedintele Dumei de Stat a fost pata de culoare a unei sesiuni parlamentare sobre. Motiv pentru care colegii sai parlamentari nu s-au sfiit sa-l califice "nebun de-a binelea". Este adevarat ca astfel de clasificari erau facute printre dinti de teama sa nu se trezeasca din partea lui Jirinovski cu vreun pahar cu apa aruncat in cap. Tintele atacurilor sale au fost americanii, englezii si francezii. Americanii sint vesnicii dusmani ai "mamei Rusii", motiv pentru care Jirinovski refuza sa vorbeasca limba engleza, desi o stapineste destul de bine. Asta nu-l impiedica, insa, sa ceara un pret fix pentru a oferi un interviu: 500 de dolari americani. In rest, parlamentarii OSCE nu au avut parte de prea multe aventuri cit au stat la Bucuresti. Doar ca li s-a intimplat, unora dintre ei, sa se duca la un restaurant bucurestean, nu-i spunem numele ca sa nu ii facem reclama, si sa fie retinuti de catre politie. Si aceasta deoarece au platit inainte de a consuma, iar dupa ce au baut si s-au ridicat sa plece s-au trezit cu chelnerul alergind dupa ei ca nu au platit. Cum parlamentarii nu au vrut sa fie luati de prosti, iar chelnerul o tinea pe-a lui, ca nu au platit, a trebuit sa vina politia si patronul, si abia atunci sa se clarifice lucrurile. In ciuda acestui incident, parlamentarii OSCE au fost foarte multumiti de modul in care romanii au organizat reuniunea. Ca dovada sta si o scrisoare a delegatiei americane, scrisa cu litere de tipar pe o foaie dictando, si trimisa Directiei de presa a Camerei Deputatilor, scrisoare in care aceasta este laudata pentru modul in care si-a facut treaba. TEODORA GEORGESCU Dupa refuzul ferm al lui Basescu, Se cauta sef pentru organizatia PD Bucuresti Dupa ce a cistigat functia de primar general, Traian Basescu este tras de mineca si de organizatia PD Bucuresti, ramasa fara presedinte in urma demisiei lui Nicolae Staiculescu. "Avem nevoie de o mina forte, de un om in fata caruia sa nu cricneasca nimeni din nici un sector, or, Basescu ar fi cel mai bun", spune liderul organizatiei sectorului 3, Daniel Zamfir. "Este omul care poate sa aduca plusul de valoare de care are nevoie organizatia", adauga presedintele de la sectorul 4, Romeo Raicu. Traian Basescu spune insa NU. "Imi dau seama ca e o necesitate, dar imi dau seama, totodata, ca nu am timp sa ma ocup si de organizatie", ne-a declarat Traian Basescu. Sectoarele 1, 2 si 5 sint mai rezervate, fie ca ar fi de acord sa sustina candidatura unei persoane indicate de Basescu, fie ca sint mai aproape de realitatea care le spune ca Basescu nu poate ocupa orice scaun ramas gol. Cine ar fi acea persoana recomandata de Traian Basescu? Chiar daca oficial vicepresedintele PD spune ca deocamdata nu vrea sa faca nici o recomandare, mai multi membri sustin ca Basescu ar fi spus intr-o sedinta ca presedintele PD Bucuresti trebuie sa fie tinara, dinamica, cunoscuta de opinia publica si, dupa unii, femeie. Am spus dupa unii pentru ca nu toate urechile care au auzit caracteristicile portretului-robot au retinut si preferinta pentru sexul feminin. Cea care ar raspunde si ar corespunde cel mai bine nu ar fi alta decit Simona Marinescu, actualmente unul dintre cei sase vicepresedinti ai organizatiei PD Bucuresti. Cei care n-au "auzit", spun surse din partid, ar putea fi un pic misogini, dar ar putea fi si dintre aceia care s-au impotrivit si alegerii, asta-primavara, a Simonei Marinescu in functia de vicepresedinte al PD. Atunci s-au depus eforturi serioase ca functia sa-i revina lui Alexandru Sassu, la un moment dat iesind la numaratoare mai multe voturi decit prezenti in sala. Organizatiile de sector ale PD urmau sa discute aseara in sedinte separate cum vor pune problema: este necesara sau nu organizarea de alegeri pentru ocuparea functiei de presedinte inaintea alegerilor generale din toamna. Liderii de la sectoarele 2, 4 si 5 gasesc ca fiind imperioase alegerile, cu atit mai mult cu cit ei spera ca se vor aduce si unele modificari de structura in conducerea organizatiei municipale. Presedintii de la sectoarele 1 si 3 se arata sceptici fata de organizarea de alegeri la filiala Bucuresti, atita vreme cit aceasta organizatie a mai avut o perioada de interimat intre aprilie 1996 (cind Traian Basescu a renuntat la presedintie si la toate functiile detinute in PD, precum si la calitatea de deputat) si noiembrie 1999, cind a fost ales Nicolae Staiculescu. Vicepresedintele democrat Bogdan Niculescu-Duvaz ne-a declarat insa ca " trebuie organizate alegeri la PD Bucuresti pina la 1 septembrie". Decizia se va lua joi, cind are loc Biroul Permanent National al PD, unde se vor discuta si rapoartele asupra tuturor organizatiilor din tara care au obtinut rezultate slabe in alegerile locale. NARCISA IORGA Diaconescu sustine ca liberalii manipuleaza opinia publica Presedintele PNTCD, Ion Diaconescu, contesta veridicitatea afirmatiilor prim-vicepresedintelui liberal, Valeriu Stoica, conform carora taranistii ar fi refuzat o invitatie la negocieri pe tema participarii pe liste CDR in alegerile din aceasta toamna. Diaconescu sustine ca ar fi convenit intr-o discutie telefonica cu vicepresedintele PNL, Radu Stroe, ca o eventuala intrevedere sa aiba loc chiar in aceasta saptamina, dupa revenirea in Bucuresti a negociatorilor celor doua partide. Mai mult, liderul taranist afirma ca in ultima intrevedere dintre cele doua formatiuni, liberalii au aminat definitivarea pozitiei fata de mentinerea angajamentului privind participarea la alegerile din toamna in cadrul Conventiei, pina la sfirsitul Consiliului National al PNL, care va avea loc pe 16 iulie. Intre cele doua partide exista deja un protocol care prevede ca PNL si PNTCD sa mearga la alegerile generale in cadrul Conventiei, sustinind un candidat unic la presedintie. Diaconescu afirma ca a fost in permanenta sustinatorul acestei aliante, "cei care trebuie sa-si defineasca pozitia fata de aceste negocieri sint liderii PNL si nu noi, asa cum acuza domnul Valeriu Stoica. Consider ca este nepermis sa se incerce manipularea opiniei publice cu afirmatii care nu corespund adevarului". Presedintele PNTCD acuza ca in cadrul PNL exista mai multe curente de opinie, care determina "lansarea de semnale contradictorii. O parte din liberali, in frunte cu Stoica, doresc sa se rupa de CDR, iar cealalta parte doreste sa continue pe linia inceputa, prin semnarea protocolului dintre PNL si PNTCD, participarea pe liste comune la alegerile din toamna". Diaconescu a adaugat ca partidul sau "are un punct de vedere unitar si sustine mentinerea Conventiei chiar si fara PNL". MIHAELA CONSTANTINESCU Sondajul CURS, un trasnet in plus in furtuna din politica romaneasca Sondajul CURS, dat publicitatii ieri, a stirnit reactii contradictorii. Conform acestuia, Theodor Stolojan l-a egalat brusc pe Melescanu in topul prezidentiabililor, cu 10%, si este prezentat drept candidatul cu cele mai mari sanse pentru a accede la Palatul Cotroceni al tuturor formulelor de aliante din care nu face parte PDSR: PNL-ApR, CDR-PNL-PD-ApR, CDR-PNL-ApR. Rezultatele CURS au fost contestate de unii comentatori politici, care au acreditat ideea ca se incearca manipularea opiniei publice, si prezentarea lui Theodor Stolojan drept candidat la presedintie cu sanse mai mari decit presedintele ApR, Teodor Melescanu. Aceasta in timp ce ApR l-a propus pe Stolojan pentru postul de premier, iar pe Melescanu pentru presedintie. Deci, au considerat comentatorii, se incearca inlocuirea lui Melescanu cu Stolojan. Nici liderii partidelor nu au putut sta deoparte, fiecare avind o parere proprie despre rezultatele sondajului, dupa cum rezulta si din grupajul alaturat. (L.P.) Ion Diaconescu: "Este o aberatie" Presedintele PNTCD, Ion Diaconescu, califica sondajul CURS drept "o aberatie". Motivul pentru care Diaconescu contesta veridicitatea mesajului il constituie, dupa cum declara liderul taranist, faptul ca PNTCD apare singur, in timp ce alaturi de PNL apar specificate si formatiuni din CDR. Drept pentru care verdictul dat de Diaconescu a fost clar: "Nu cred in acest sondaj".(M.C.) PD crede ca sondajul este "coafat" Democratii ramin sceptici in privinta sondajelor de opinie, mai ales ca, spun ei, au trait de curind experienta diferentei dintre prognoze si rezultatele obtinute la vot. "Sintem foarte rezervati fata de sondajele de opinie. Ele sint date publicitatii de obicei cu intentie. Nu spun ca institutele de sondare a opiniei publice nu le fac profesionist, dar spun ca ele sint date publicitatii cu o anumita intentie. Tocmai de aceea, inainte de a le publica, rezultatele sint putin coafate", apreciaza Bogdan Niculescu-Duvaz, vicepresedinte al Partidului Democrat. El este de parere ca institutele de sondare a opiniei publice care accepta asemenea "coafari" fac o greseala care le discrediteaza. (N.I.) Pe Valeriu Stoica il bucura rezultatele CURS Prim-vicepresedintele PNL, Valeriu Stoica, este pe deplin increzator in sondajele CURS, ale caror estimari "au fost confirmate, de cele mai multe ori, de evolutia ulterioara a evenimentelor". Stoica ii acuza de partizanat pe cei care au reactionat negativ fata de rezultatele prezentate in sondaj, mentionind ca au mai existat si alte doua sondaje anterioare "care aveau destule date discutabile", dar care nu au stirnit nici o reactie adversa. Doua lucruri esentiale se desprind din acest sondaj, sustine liderul liberal: o alianta PDSR-PD-ApR ar avea un cistig detasat la alegerile din toamna, ceea ce ar strica dezechilibrul politic, in lipsa unei formatiuni de centru-dreapta care sa contrabalanseze o posibila viitoare guvernare de stinga; o alianta PNL-ApR ar reprezenta varianta politica ideala pentru cursa electorala din toamna, constituindu-se intr-o forta capabila sa asigure un echilibru in fata nucleului de stinga. In opinia lui Stoica, sondajul reprezinta un semnal de alarma pentru formatiunile de centru-dreapta, dar "in loc sa se inteleaga acest lucru, specialistii, jurnalisti, analisti, se precipita in ideea de a apara dreapta, intr-o formula care ar distruge dreapta politica", a concluzionat prim-vicepresedintele liberal, Valeriu Stoica. (M.C.) PDSR se abtine sa comenteze PDSR se abtine sa comenteze rezultatele sondajului CURS. Purtatorul de cuvint al PDSR, Ioan Mircea Pascu, ne-a declarat ca nu poate exclude "teza conform careia sondajele de opinie manipuleaza politic". Pascu spune insa ca nici nu poate acuza un sondaj ca nu este facut corect.(L.P.) Liderul ApR are "dubii" Presedintele ApR, Teodor Melescanu, are "dubii" in legatura cu veridicitatea sondajului deoarece "unele dintre rezultatele sale difera foarte mult de cele ale votului alegerilor". Totusi, liderul ApR considera ca acest sondaj este un instrument de lucru care reflecta, cu erorile sale, situatiile din trecut. "Este un instrument de lucru de care trebuie sa tinem seama". (T.G) UFD: "E un sondaj imposibil" Vicepresedintele UFD, Laurentiu Ulici, apreciaza ca sondajul CURS "mizeaza in mod stupid pe lipsa de inteligenta a romanilor. E un sondaj imposibil". Ulici considera ca sondajul este menit "sa induca romanului o alta posibilitate de optiune", care are ca premisa "un fals grosolan care priveste modul de a fi si de a gindi al romanului istoric". Ulici asaza sub semnul intrebarii posibilitatea ca, la zece ani dupa 1989, romanii sa vadeasca "o inclinatie atit de profunda spre stinga (66 la suta, conform sondajului), pe care n-au avut-o nici macar in timpul regimului comunist". (M.C.) Bref Biroul permanent al PD Cugir a fost destituit in bloc Conducerea Biroului Permanent din orasul Cugir-Alba a Partidului Democrat a fost destituita in bloc, la sfirsritul saptaminii trecute. Biroul Judetean Alba al PD a luat aceasta decizie drastica dupa ce a analizat rezultatele obtinute de filiale din Cugir in alegerile locale. Conducerea judeteana a partidului lui Petre Roman a considerat rezultatele organizatiei Cugir foarte slabe, fapt ce a condus la destituirea presedintelui Toader Ulise si a celor patru secretari ai Biroului Permanent Local. Acest organism a fost dizolvat, in locul lui numindu-se un nou comitet de initiativa, ce are sarcina de a pregati alegerea noului Birou in citeva zile. (L.D.) Revolta muiereasca impotriva unui viceprimar afemeiat Femeile din comuna Gura Riului, judetul Sibiu, au decis sa boicoteze orice actiune a administratiei locale si sa recurga la ample actiuni de protest, dupa ce au aflat duminica faptul ca viceprimar a fost ales Nicolae Turcu (PNL), in virsta de 30 de ani. Primarul comunei, Ioan Jinariu (PDSR) ne-a declarat ieri, in exclusivitate: "Exista voci care contesta aceasta victorie, la mustata, a viceprimarului, despre care se stie ca este tinar, divortat si ar fi facut curte mai multor femei din sat. Votul a fost insa unul democratic, iar contestatarii nu vor impiedica functionarea respectivului tandem ales al executivului local".(I.G.) Deputatul PRM Ion Dutu a decedat Ion Dutu, deputat PRM, a decedat luni dimineata, la Spitalul Vitan, dupa ce a suferit de cancer. Dutu avea 57 de ani, era membru al Comitetului Director al PRM si a fost deputat incepind cu anul 1994. El a fost presedintele Comisiei "Apartamentul" pina in 1996 si vicepresedinte al Comisiei de abuzuri din Camera Deputatilor in actuala legislatura. Ion Dutu va fi inmormintat miercuri. Decanul Baroului Bucuresti - virful de lance al PDSR in razboiul cu Costea Avocatul Toma Dragomir, seful Baroului Bucuresti, a fost angajat de PDSR in procesul cu Adrian Costea. Purtatorul de cuvint al PDSR, Ioan Mircea Pascu, a declarat ieri ca avocatii PDSR sint mandati sa faca situatia publica, dupa ce o vor cunoaste in amanunt. Pascu a spus ca PDSR a primit o scrisoare din partea avocatului francez al firmei Saintonge Edition, in urma careia avocatii PDSR au cerut lamuriri suplimentare. "Nu le-am primit", a precizat liderul PDSR. El a reafirmat ca afisele electorale trimise de Adrian Costea au reprezentat o sponsorizare, dar a precizat ca "nu exista un contract de sponsorizare". Intr-un comunicat al PDSR se arata ca Adrian Costea nu a trimis, in afara de acea scrisoare, o alta lui Ion Iliescu, iar corespondenta dintre avocati nu este publica. (L.P.) PNL si UDMR doresc sesiune extraordinara la Senat PNL si UDMR au cazut ieri de acord asupra organizarii unei sesiuni parlamentare extraordinare a Senatului, la sfirsitul lunii august, pentru adoptarea legii imobilelor nationalizate. Dupa cum ne-a declarat liderul UDMR, Marko Bela, la intilnirea de ieri a celor doua partide s-a cazut de acord ca "o parte din pachetul cu legi pentru reforma in justitie sa fie adoptat prin asumarea raspunderii. Aici PD si PNTCD, care aveau obiectii, trebuie sa ajunga la un compromis". De asemenea, PNL si UDMR nu accepta decalarea alegerilor parlamentare si prezidentiale si au decis sa sustina ca data acestora sa fie la termen: "Primul tur de scrutin la sfirsitul lunii noiembrie, iar al doilea tur de scrutin la inceputul lunii decembrie", dupa cum a afirmat Marko Bela. In privinta unui candidat comun la prezidentiale sau a unei alianta preelectorale nu s-a ajuns la nici o concluzie. (T.G.) PDSR umple "golurile de informatie" ale lui Chris Smith PDSR a dat ier publicitatii o declaratie oficiala privind criticile aduse de congresman-ul american Cristopher Smith lui Ion Iliescu. In declaratie, PDSR "ii reaminteste dlui Cristopher Smith plingerile investitorilor americani care ezita sa vina in Romania", de "afacerea Tigareta" si de "privatizari dubioase" dintre care aminteste de cea a SN Tutunul Romanesc, anulata de justitie. PDSR considera ca declaratiile lui Smith, dupa ce Emil Constantinescu l-a decorat, "reprezinta o implicare directa in campania electorala din Romania". "Nu intelegem de ce congresman-ul american nu are nici o reactie fata de arestarile abuzive din Romania regimului Constantinescu, facute la comanda politica", se mai arata in declaratie. (L.P.) 