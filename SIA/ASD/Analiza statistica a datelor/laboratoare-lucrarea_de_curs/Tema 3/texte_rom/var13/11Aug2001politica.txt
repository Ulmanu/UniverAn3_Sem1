 Regele Mihai a bagat in priza clasa politica Cererea Regelui Mihai de a i se retroceda Castelul Peles a pus pe jar autoritatile romane. Ieri, vestea i-a luat prin surprindere pe reprezentantii guvernului. Secretarul general Serban Mihailescu, nu a putut furniza un raspuns clar in privinta sanselor de retrocedare. De-abia saptamina viitoare, guvernul se va reuni pentru a analiza situatia. Un comunicat al purtatorului de cuvint de la Palatul Victoria arata ca o comisie formata din istorici si juristi va da un raspuns la cererea inaintata de ultimul suveran al Romaniei, silit de catre comunisti sa abdice, la 30 decembrie 1947. De la preluarea puterii, dupa alegerile din noiembrie 2000, presedintele Iliescu si guvernul PSD au depus eforturi staruitoare pentru imbunatatirea relatiilor cu fostul suveran, relatii mult deteriorate in perioada 1990-1996. In acei ani, regelui Mihai i s-a refuzat in mai multe rinduri intrarea in tara si discursul oficial al Bucurestiului a fost unul putin magulitor la adresa fostului suveran. Lucrurile s-au schimbat dupa anul 2000, cind, reveniti la putere pe fondul unei increderi scazute din partea comunitatii internationale, Ion Iliescu si Adrian Nastase si-au dat seama ca trebuie sa transmita alt fel de semnale in exterior. Intr-o perioada in care Romania este mai curind izolata diplomatic - nici un sef de stat din categoria marilor puteri mondiale nu a venit la Bucuresti - solutia aleasa a fost aceea a apropierii de Regele Mihai. Presedintele Iliescu si fostul suveran s-au intilnit deja de trei ori - de doua ori la Bucuresti si o data la resedinta regala de la Versoix. Discursul, atit de aspru in primii ani de dupa revolutie, s-a schimbat radical. Presedintele, fostul suveran si Patriarhul Teoctist au semnat un apel comun in favoarea integrarii Romaniei in structurile euroatlantice. In plus, autoritatile au recunoscut familiei regale dreptul de proprietate asupra Castelului Savirsin si a Palatului Elisabeta din Bucuresti. Reactia de acum a autoritatilor arata insa ca Regele Mihai a mers ceva mai departe decit se putea specula in mediile puterii de la Bucuresti. Anuntul privind convocarea unei sedinte a cabinetului si formarea unei comisii speciale alcatuite din juristi si istorici sugereaza ca Palatul Victoria se pregateste mai degraba pentru o replica, decit pentru a-i intinde Regelui Mihai covorul rosu la intrarea in Castelul Peles. Ion Iliescu si Adrian Nastase se afla acum in fata unei alegeri dificile. Pe de o parte, ei trebuie sa-si dovedeasca in fapte promisiunile privind respectarea dreptului la proprietate. De asemenea, relatia cu Regele Mihai trebuie cultivata, macar pentru ca alte mari lovituri diplomatice nu se intrevad. Iar summit-ul NATO de la Praga se apropie cu pasi repezi. Pe de alta parte, liderii PSD au motive sa se teama ca reactia propriilor alegatori nu va fi una foarte favorabila. Este greu de crezut ca simpatizantii PSD vor intelege asa de usor ce jocuri politica subtile i-au facut pe favoritii lor sa inceteze atacurile impotriva Regelui Mihai si sa se aseze la masa impacarii. Retrocedarea Castelului Peles ar putea insemna mult prea mult pentru alegatorii PSD. Si asta intr-un moment in care imbunatatirea vietii de zi cu zi, promisa in campanie, incepe sa se lase cam mult asteptata. Nu este clar nici in ce masura retrocedarea va fi bine primita chiar printre fruntasii PSD, care se pot imparti in doua tabere. Deja, publicatii favorabile indeobste politicii PSD au pus cererea Regelui Mihai intr-o lumina cu totul negativa. Iar acesta nu este decit inca un element care ne demonstreaza ca, o data cu solicitarea de retrocedare a Castelului Peles, fostul suveran a pus in miinile guvernantilor de la Bucuresti o bila extrem de fierbinte. OVIDIU NAHOI Castelul Peles va ramine in circuitul turistic Maestrul Adrian Vasiliu, avocatul Casei Regale a Romaniei, a declarat ieri, pentru "Evenimentul zilei", ca Majestatea sa Regele Mihai I, "fiind convins de importanta istorica dar si pentru societate a Castelului Pales, precum si de interesul natiunii romane pentru acest edificiu, va lua o decizie in consecinta. Sigur, noi asteptam sa fim chemati la guvern pentru negocieri; am fi onorati daca acest lucru s-ar intimpla inaintea sedintei de saptamina viitoare a executivului, in care va fi dezbatuta solicitarea Majestatii Sale". Mai mult ca sigur, Majestatea sa va lasa Complexul Peles, asa cum e el azi, in circuitul turistic. CRISTIAN OPREA PNL si UDMR considera cererea Regelui normala PNL si UDMR sint de parere ca retrocedarea castelului regelui este una "normala". Vicepresedintele PNL Andrei Chiliman considera insa ca Pelesul trebuie sa ramina obiectiv turistic. Dar asta nu inseamna ca nu trebuie sa-i fie retrocedat castelul familiei regale. "Nu vad care este diferenta daca un muzeu este gestionat de persoane particulare si nu de catre stat". La rindul sau, vicepresedintele executiv al UDMR, Laszlo Borbely, a declarat ca "orice cetatean roman, si Regele Mihai este cetatean roman, poate si trebuie sa-si revendice proprietatile avute, din moment ce acum avem un cadru legal in acest sens". PD o scalda Democratii lui Traian Basescu sint adeptii unei solutii intermediare. Vicepresedintele Emil Boc e de parere ca trebuie gasita o solutie de mijloc "intre necesitatea de a conserva Castelul Peles ca bun national si aplicarea Legii retrocedarii caselor nationalizate". Boc a declarat ca trebuie sa se tina cont de faptul ca acest castel face parte din patrimoniul national. PRM injura Cererea Regelui Mihai a incins spiritele liderilor PRM, care il califica pe fostul suveran drept un nesimtit. Vicepresedintele Corneliu Ciontu a declarat, conform Mediafax, ca "este curata nesimtire" ca fostul suveran sa solicite retrocedarea castelului si ca acesta "forteaza nota". El considera cererea "nerusinata" si e ferm convins ca regele nu are nici un drept asupra castelului "care este avutie nationala". Mai mult, PRM ameninta, printr-un comunicat, ca toate proprietatile care i-au fost sau ii vor fi restituite regelui vor fi luate inapoi de stat cind Vadim va ajunge la putere. PUR are idei inovatoare Cea mai "nastrusnica" idee a avut-o insa PUR. Astfel, desi se pronunta pentru retrocedarea castelului deoarece, vezi Doamne, este "consecvent principiului respectarii proprietatii", PUR considera ca familia regala "trebuie sa plateasca toate cheltuielile de intretinere si reparatii efectuate de statul roman pina in prezent obiectivelor vizate". In plus, PUR nu uita, fara nici o legatura cu subiectul in cauza, sa incerce sa se mindreasca cu un lucru care nu ii apartine, considerind ca este prima formatiune "care a initiat proceduri pentru modificarea Constitutiei in sensul garantarii si nu doar a ocrotirii proprietatii private". Razvan Theodorescu recunoaste dreptul Regelui Ministrul culturii si cultelor, istoricul Razvan Theodorescu, considera ca dreptul de proprietate al Regelui Mihai asupra Castelului Peles nu poate fi pus la indoiala, dar ar fi un gest superb din partea fostului suveran sa doneze poporului roman acest monument istoric de mare valoare. "Muzeul Peles este unul de importanta nationala care apartine patrimoniului spiritual al poporului roman, si ar fi firesc sa ramina in proprietatea statului", a declarat ministrul culturii. Theodorescu admite ca din documentele care se afla in dosarul notificarii "reiese limpede" ca domeniul Peles a fost proprietatea personala transmisa prin mostenire de la Regele Carol, care a construit castelul, la Regele Ferdinand si apoi la Mihai. "Niciodata familia Bourbon nu a cerut inapoi Palatul Luvru", a spus insa Razvan Theodorescu. El a adaugat ca, potrivit unor rumori din epoca, sustinute de un membru al familiei Bratianu, in dosarul mostenirii Castelului Peles nu s-ar fi platit anumite taxe succesorale, ceea ce ar pune sub semnul intrebarii dreptul de proprietate. Ministrul considera ca numai istoricii pot elucida acest caz, informatiile putind fi verificate in arhivele romanesti. Razvan Theodorescu aminteste si de dreptul de preemtiune al statului roman, pe care il stipuleaza Legea monumentelor istorice. Ministrul a evocat si investitiile masive facute de stat pentru restaurarea Pelesului, cea a Foisorului, care are acum o alta structura, si a Pelisorului, care are o alta infatisare. In plus, bunurile mobile din castel au fost aduse din toate colturile tarii. Theodorescu considera ca Regele Mihai si familia sa vor intelege ca Pelesul este azi un bun al poporului roman, ca nu ii este contestata proprietatea, dar ca se poate vorbi si despre proprietatea morala si spirituala a poporului roman. Pelesul, care este de jumatate de secol muzeu, ar trebui sa ramina muzeu", a incheiat Razvan Theodorescu. LUCIAN PURCAREANU TEODORA GEORGESCU Adrian Cioroianu, istoric: "Castelul apartine Casei Regale" Cum vedeti, ca istoric, situatia proprietatii asupra Castelului Peles? Din punctul meu de vedere, ca istoric, castelul apartine Casei Regale. Acest castel a fost lasat montenire de fiecare rege, la rindul lui. Carol I i l-a lasat lui Ferdinand si asa mai departe. Cunoasteti vreun document prin care castelul sa fi fost donat statului sau poporului roman, de catre familia regala? Aceasta nu e decit o legenda. Desigur, aici e o nuanta: nici Carol I, nici Ferdinand nu s-a gindit ca ar putea fi supusi unui act de expropriere de catre un regim comunist. Pina la 30 decembrie 1947, familia regala se identifica, practic, cu statul roman. Cind regele Mihai a fost obligat sa abdice, castelul, impreuna cu toate bunurile, au trecut in proprietatea statului roman. Eu nu cunosc vreun document din care sa reiasa ca ar fi fost vorba de vreo donatie. Acum, inteleg ca se pune o problema in legatura cu plata unor drepturi de succesiune, banuiesc dinainte de 1947. E complicat si nu cunosc nici un fel de detaliu. Din ce fonduri a fost construit Pelesul? Din banii Regelui Carol I. Castelul a fost inaugurat in 1883, insa a fost, mai degraba, o inaugurare provizorie. Intregul complex a fost terminat in anii 1910-1911 si in toata aceasta perioada au fost folositi atit bani personali ai regelui, cit si bani proveniti din domeniile regale. Dar si acestia erau bani ai familiei regale. Asadar, din punct de vedere istoric, nu vedeti nici un impediment in calea restituirii? Aici nu e o problema de istorie, ci mai curind de avocati buni. Cine va avea avocati mai priceputi va cistiga. In orice caz, regele e indreptatit sa ceara inapoi proprietatea familiei sale. Credeti ca un asemenea complex precum Pelesul ar putea fi scos din circuitul public in caz ca va reveni regelui? Cum va puteti inchipui ca regele si familia sa ar mai putea intretine un asemenea domeniu? Cheltuielile sint enorme! Cunosc situatia de la Peles si stiu ca acesta aduce incasari cit toate celelalte muzee din Romania la un loc. Cred ca, dupa recunoasterea dreptului la proprietate, intre familia regala si statul roman se va putea ajunge la o intelegere prin care castelul sa fie probabil donat. INTERVIU REALIZAT DE OVIDIU NAHOI Cererea Regelui, prioritate pe agenda guvernului Cererea fostului suveran privind retrocedarea Castelului Peles va fi discutata in prima sedinta de guvern de dupa vacanta, saptamina viitoare. Purtatorul de cuvint al guvernului, Claudiu Lucaci, a declarat ca, pina atunci, un grup de experti juristi si istorici vor analiza baza legala a solicitarii si documentele din arhivele nationale referitoare la Castelul Peles. Surse guvernamentale ne-au declarat ca grupul de experti vor stabili exact si in patrimoniul cui se afla fiecare bun cerut de fostul suveran. Ce spun testamentele regilor Carol I si Ferdinand Castelul Peles este pomenit in testamentele Regilor Carol I si Ferdinand. Astfel, in testamentul lui Carol I, scris in februarie 1899 si publicat in Monitorul Oficial in septembrie 1914, se arata: "Castelul Peles il hotarasc ca resedinta de vara pentru mult iubita mea sotie. Intretinerea acestei resedinte este in sarcina succesorului meu, caruia ii las mostenire castelul impreuna cu intreaga mosie Sinaia-Predeal, cu toate cladirile si stabilimentele". Urmatoarea referire despre castel se face in testamentul lui Ferdinand. Daca initial acesta lasa Castelul Peles cu mosia Sinaia-Predeal lui Carol II, Ferdinand face un Codicil la testament prin care ii lasa totul lui Mihai I. Codicilul a fost facut ca urmare a renuntarii la tron a lui Carol II. In el se arata ca anuleaza dispozitia prin care Castelul Peles ii revenea lui Carol II. "Anulez dispozitiunea in acest testament prin care lasam fiului meu Carol toata cotitatea disponibila si hotarirea de a cuprinde in partea sa de mostenire intreaga mosie Sinaia-Predeal impreuna cu Castelul Peles si celelalte castele, cladiri si stabilimente cu sarcinile prevazute in acest testament pentru Castelul Pelisor. Hotarasc ca toata aceasta cotitate disponibila, atit imobilele de pe Valea Prahovei, (...) sa revie urmasului meu pe Tronul Romaniei (...)." (L.P.) Cereri de restituire pe banda rulanta * Majoritatea cetatenilor care au avut in Sibiu imobile sau terenuri preluate abuziv de stat au reusit sa intocmeasca dosarele de revendicare si sa transmita notificarile catre Prefectura Sibiului pina la inceputul lunii. In aceasta perioada, executorii judecatoresti primesc, in medie, cinci notificari pe zi. Persoanele cu dubla cetatenie sau cu domiciliul in strainatate reprezinta cam un sfert din totalul proprietarilor care doresc sa isi recupereze bunurile, conform Legii 10. (Felix Damian) n La nivelul Primariei din Arad, s-au primit pina acum peste 800 de cereri, dintre care au fost rezolvate doar 50. Mai mult de 200 de cereri au fost depuse dupa data de 20 iulie. (Sorin Trocan) n Printesele Greta, Kristine, Elena si printii Dimitrie, Gheorghe, Mihai si Eric, descendenti ai familiei Sturdza, au declarat ca nu vor renunta la imobile si terenuri decit in schimbul unor despagubiri de peste 2,5 milioane de dolari. "Unul dintre aceste imobile are 25 de camere, iar altul stim sigur ca a fost demolat", a declarat Mihai Giubernea, directorul DAPP Iasi. Familia Sturdza a mai solicitat retrocedarea unor terenuri de peste 15.000 de mp, situate tot pe raza municipiului Iasi. Valoarea despagubirilor pentru terenurile solicitate se ridica la 1,5 milioane de dolari, adica 100 de dolari pentru un metru patrat. (Catalin Dumitrescu) n La Primaria Suceava au fost inregistrate 247 de cereri si notificari pentru restituirea de terenuri sau imobile nationalizate, din care 150 au fost depuse in ultima saptamina. Pina in prezent, au fost depuse cereri pentru restituirea in natura a cinci apartamente, sase case si patru cladiri apartinind unor institutii publice in care functioneaza Corpul Gardienilor Publici, Inspectoratul pentru Cultura si mai multe fundatii si partide politice. (D.B.T.) Buncarul Protectiei Civile, revendicat * Directia de administrare a fondului imobiliar de stat din cadrul primariei Cluj a primit pina ieri 1.170 de cereri de revendicare a unor imobile confiscate de stat. Seful directiei, Gavril Boitos, ne-a declarat ca ritmul revendicarilor este de 40-80 de solicitari pe zi. S-au primit solicitari atit din tara cit si din Ungaria, Germania, Norvegia, SUA, Israel, Iran. Sint revendicate tot felul de constructii, de la maghernite si terenuri mici pina la cladiri cu mai multe niveluri, de zeci de miliarde. Un american revendica un teren de 25 de mp intr-o curte de bloc, o familie din Norvegia doreste sa-si recapete apartamentul pierdut cind a emigrat, pentru a nu mai locui la hotel in vacante, iar un ziarist doreste terenul pe care se afla buncarul adapost al Protectiei Civile a judetului. Primaria are in evidenta peste 2.300 de imobile, dar mai exista spatii in administrarea altor ministere, cum ar fi Ministerul Invatamintului si al Culturii. (Mihai Bacalu) n Sute de botosaneni se prezinta dis-de-dimineata la cele 72 de primarii ale judetului Botosani pentru a depune cereri in vederea redobindirii proprietatilor nationalizate de comunisti. Cei mai multi sint persoane in virsta. Cei care domiciliaza acum in alte judete au trimis si ei prin posta aproape 500 de cereri de retrocedare la Biroul Resurse din cadrul Prefecturii Botosani. (Cristian Dimofte) Senatorii vor avea sesiune extraordinara Senatorii vor fi chemati din concediu mai devreme cu o saptamina. Prelungirea termenului de depunere a notificarilor pentru revendicarea caselor nationalizate este motivul principal pentru care Senatul a fost convocat in sesiune extraordinara intre 27 august si 31 septembrie. Practic, senatorii vor dezbate textul Ordonantei 109/ 2001 care solicita prelungirea unor termene prevazute de Legea 10/2001 referitoare la regimul juridic al unor imobile preluate abuziv in perioada 6 martie 1945 si 22 decembrie 1989. Biroul Permanent al Senatului va fi convocat pe 17 august pentru stabilirea programului de lucru si a ordinii de zi. (T.G.) Guvernul Romaniei Guvernantii au facut mare tam-tam cu infiintarea Biroului Unic pentru infiintarea firmelor, dar lucrurile stau, in realitate, destul de prost. Aceasta laudabila initiativa, menita sa reduca birocratia, sa scurteze timpul necesar inregistrarii firmelor si sa nu-i mai puna la alergatura pe intreprinzatori, a pornit cu stingul. Pentru ca normele de aplicare a ordonantei privind infiintarea Biroului Unic au aparut cu intirziere, mai putin de cinci solicitari dintr-o suta au putut fi rezolvate pina acum, in cazul firmelor noi. Numarul mare de acte necesare inregistrarii si procedurile complicate ii obliga pe multi intreprinzatori sa bata de mai multe ori drumul pina la Biroul Unic. Viitorul se anunta si mai complicat, o data cu apropierea termenului de preschimbare a certificatelor de inregistrare pentru firme (mai 2002). [9][pl.dll?rid=expresro] 