 Fiul cel mare al Dianei, la munca de jos Printul necalificat Presa britanica a relatat ieri pe larg noile aventuri ale printului William, care "s-a autoexilat" pentru cinci zile intr-o zona indepartata de pe tarmul chilian, infruntind ploile reci si viscolele care lovesc aceasta regiune, relateaza Reuters. In indepartata Patagonie, regiune din sudul statului Chile, tinarul William se aventureaza cu caiacul prin fiorduri, ia urmele caprioarelor prin salbaticie, ii invata pe copiii satenilor sa vorbeasca in limba engleza, iar noaptea doarme dus in cortul pe care-l imparte cu alti colegi de tabara. Printul William este unul din cei 110 voluntari care iau parte la o expeditie avind ca scop modelarea caracterului tinerilor, organizata intr-una din cele mai indepartate si mai izolate regiuni din lume. Detaliile despre calatorie au fost difuzate ieri de catre Agentia de stiri Press Association, cu acordul Casei Regale care doreste astfel sa-l protejeze pe tinarul William de ochii indiscreti ai ziaristilor. Ziarele britanice s-au grabit ieri sa plaseze pe prima pagina fotografii care-l surprind pe William in diverse ipostaze, imbracat aproape militareste, insa schitind acelasi zimbet care aminteste britanicilor de printesa Diana.(L.C.) Iugoslavia a lansat bancnota de 1 Tesla Cetatenii iugoslavi au, incepind de la sfirsitul saptaminii trecute, noi bancnote de 100, 50 si 20 de dinari, care, din cauza inflatiei, valoreaza 1,47 dolari, 0,73 si, respectiv, 0,29 dolari, transmit agentiile internationale de presa. Bancnota de 100 de dinari are pe una din fete efigia savantului si inventatorului Nikola Tesla, alaturi de formula unitatii de masura pentru inductia magnetica, botezata dupa numele sau. Autoritatile iugoslave au lansat noile bancnote, cu un design nou, in cadrul unei noi politici monetare si economice, intocmite de noul guvern al lui Vojislav Kostunica. (I.A.) Alain Delon dixit Elodie, frantuzoaica anului 2001 O tinara de 20 de ani, pe nume Elodie Gossuin, a fost desemnata "Miss Franta 2001" de un juriu prezidat de celebrul actor Alain Delon. Concursul si ceremonia de incoronare a celei mai frumoase femei din Franta au avut loc la Monaco, la sfirsitul saptaminii trecute, transmit agentiile internationale de presa. Elodie, care fusese aleasa Miss Picardia, a devansat-o pe Miss Corsica, o tinara de 18 ani, care s-a situat pe locul doi. Sarcina juriului a fost extrem de grea, deoarece acesta a avut de ales dintre 46 de frumuseti, care, in urma probelor prin care au trecut, au dovedit ca nu sint doar "decorative", ci ca au si prezenta de spirit, sint destepte si amuzante. Urmatoarele selectate sint Miss Poitou, Miss Lyon si Miss Flandra. Elodie a primit coroana de la Miss Franta 2000, Sonia Rolland. ISABELLA ALEXANDRESCU Corespondenta din Nisa de la Daniel Roux Romania are un loc rezervat printre "cei mari" din Uniunea Europeana Asa cum prevedeau pesimistii, negocierile privind reforma institutiilor europene au fost reluate duminica dimineata, dominate mai cu seama de disensiunile dintre grupul tarilor mari - Germania, Franta, Marea Britanie, Italia - si celelalte, care se tem ca largirea Uniunii Europene la 27 de membri se va solda si cu scaderea influentei lor. Trei subiecte importante isi disputa intiietatea: extinderea sistemului de votare cu majoritate calificata, deci renuntarea treptata la folosirea dreptului de veto, plafonarea numarului membrilor din care se compune Comisia Europeana si redefinirea ponderii in numar de voturi de care vor avea parte tarile membre, inclusiv actualele candidate, in viitorul Consiliu de Ministri. Dupa nemultumirile exprimate de mai multe state mici, si nu numai de ele, Franta a avansat o a treia propunere privind repartitia voturilor in Consiliul de Ministri: primele patru tari ar fi la egalitate, cu cite 30 de voturi (deci Germania n-ar obtine nimic in plus, chiar daca are 82 de milioane de locuitori, si tara cu cea mai mare populatie din rindurile statelor UE), Spania ar avea 28 de voturi, ca si Polonia, urmate de Romania, cu 13 voturi, Olanda 12 voturi, Grecia, Belgia, Cehia, Portugalia, dar si Ungaria cite 11, s.a.m.d. Romania ar putea avea 35 de voturi in Parlamentul European Spania a tras voturile in sus, dar trebuie spus ca aceasta "reponderare" simpla nemultumeste in continuare tarile mici, care ar fi vrut sa cistige si ele mai multe voturi. In privinta repartitiei de voturi in Parlamentul European, Romania figureaza cu 35 de locuri, dupa Polonia si Spania, care au cite 52, si inaintea Olandei, plafonata la 25. Aici, proportia in raport cu numarul de locuitori este mai justa. Se vede deci ca atribuirea numarului de voturi in viitorul Consiliu de Ministri se face pe criterii politice, nu tocmai marturisite si bine definite. Negocierile din faza finala concentrate pe aceste doua capitole vor aduce desigur destule surprize pina se va putea redacta Tratatul de la Nisa. In schimb, in privinta Comisiei Europene, progresele par sa fie definitive, dupa ce Franta a suprimat orice referinta privitoare la plafonarea numarului de comisari. Se spune ca in momentul cind Uniunea va fi alcatuita din 27 de membri, va fi luata decizia pentru fixarea numarului definitiv de comisari; oricum, unul inferior cifrei totale functionind pe sistemul "rotatiei egalitare". Micile state se vad deocamdata asigurate ca nu isi vor pierde in viitorul imediat reprezentantul in comisie. Bucurestiul nu are nici o reactie fata de cele discutate la Nisa Protestele ministrului de externe polonez, transmise de la Varsovia, i-au adus, prin ricoseu, si Romaniei un vot suplimentar in Consiliul de Ministri. Polonia se vazuse pe nedrept defavorizata in raport cu Spania. Pentru romani, socoteala nu este inca justa, pentru ca intre Romania si Ungaria, pastrind aceleasi proportii, nu poate exista doar o diferenta de doua voturi. Insa de la Bucuresti, in plina atmosfera electorala, oficialitatile nu dadeau semne ca ar mai fi fost preocupate si de aceste negocieri care vor fixa, pentru citeva decenii de acum incolo, ponderea tarilor candidate, ignorind ulterior orice contraargumente. "Nucleul dur" al UE isi pastreaza "partea leului" Partea franceza a facut, de asemenea, concesii, renuntind la dreptul de veto in politica de imigrare si in deciziile care tin de comert exterior. Obiectivul tratatului este extinderea voturilor cu majoritate calificata pentru circa 50 de domenii: fiscalitate, justitie, imigratie, afaceri sociale si altele. Germania pare ca vrea sa-si mentina doar pentru o prima faza dreptul de veto in materie de imigratie. Idem pentru Marea Britanie, pentru o perioada de cinci ani, in problemele fiscale. Exista deja un acord privind "cooperarea intarita", deci posibilitatea pentru un grup de minimum opt tari de a lua decizii care sa le permita o inaintare mai rapida, fara sa fie obligate sa le astepte pe celelalte. Numeroase alte propuneri au fost avansate de Finlanda, Belgia si Luxemburg, iar tonul comunicatelor destinate presei afiseaza un optimism moderat, fara sa excluda posibilitatea ca negocierile sa se prelungeasca si luni dimineata. Inaltii reprezentanti ai statelor din Uniunea Europeana, reuniti in cadrul summit-ului de la Nisa, au cazut de acord sa organizeze o noua conferinta, in 2004, pentru a defini modul in care au fost impartite puterile intre Bruxelles si statele membre, transmit agentiile internationale de presa. Romania si-a asigurat un viitor ca observator Uniunea Europeana a adoptat o propunere intitulata "Declaratia asupra viitorului Uniunii", proiect intocmit de Germania, Italia, Suedia si Belgia si prezentat de presedintia franceza a UE. Viitorul summit din 2004 va dezbate si statutul Cartei Drepturilor Fundamentale, proclamata la Nisa, rolul parlamentelor nationale in afacerile UE si modalitatile de a simplifica tratatele Uniunii. Declaratia recunoaste necesitatea "de a imbunatati si monitoriza legitimitatea democratica si transparenta Uniunii si institutiilor sale, pentru a le aduce mai aproape de cetatenii statelor membre". In Declaratie se specifica faptul ca planuita conferinta nu va fi sub nici o forma un obstacol in calea extinderii. Statele membre care au indeplinit conditiile de aderare vor fi invitate sa participe la conferinta, iar celelalte vor asista ca observatori. (I.A.) Musulmanii se fac praf linga casa lui Allah Bomba pentru curiosi 22 de civili au fost ucisi simbata in explozia unei masini-capcana ce a avut loc in Cecenia, atentatul fiind pus de armata rusa pe seama rebelilor condusi de Samil Basaev si Khattab. Acesta a fost unul din cele mai singeroase atentate asupra civililor de la intrarea fortelor federale in Cecenia, in urma cu 14 luni, pentru declansarea unei "operatiuni antiteroriste". Explozia, produsa in apropiere de moscheea din localitatea Alkhan-Iurt, la zece kilometri distanta de Groznii, s-a mai soldat cu 52 de raniti, dintre care 12 se afla in stare critica. Potrivit postului de televiziune rus NTV, militarii rusi, care fusesera preveniti despre iminenta unui atentat printr-un apel anonim, au reusit sa detoneze un dispozitiv explozibil din partea din spate a automobilului, insa o a doua bomba aflata in masina-capcana a explodat la scurta vreme dupa aceea, in momentul in care locul atentatului era deja plin de curiosi. Atentat de Ramadan in Sudan Cel putin 20 de persoane au fost ucise vineri seara, in cursul unui atac armat desfasurat intr-o moschee de la periferia capitalei sudaneze Khartoum, a anuntat televiziunea de stat sudaneza, citata de AFP. Potrivit unui reprezentant al politiei, atentatul a fost organizat de un fundamentalist musulman care a fost ulterior arestat de fortele de securitate. Martorii oculari sustin insa ca a fost vorba de trei atacatori inarmati, doi dintre ei fiind ucisi de politie. Fortele de securitate au incercuit zona, timp in care ambulantele au transportat ranitii catre spitale. Rugaciunea musulmana de seara este cea mai importanta, inregistrind o mare participare, in special in luna Ramadanului, postul musulman traditional. Credinciosii din Ansar al-Sunna, unde s-a produs atacul, nu au nici o afiliere politica, insa acest grup are legaturi cu wahhabitii (sunnitii ortodocsi), dominanti in Arabia Saudita. LIVIA CIMPOERU Curtea Suprema a Sua are ultimul cuvint: America, la Ziua Judecatii Curtea Suprema a Statelor Unite s-a impus cu maximum de autoritate in disputa electorala prezidentiala intre democratul Al Gore si republicanul George W. Bush, care dureaza de mai bine de o luna. Cea mai inalta instanta judecatoreasca din Statele Unite a decis sa suspende orice numaratoare manuala a voturilor aflate in litigiu in Florida si sa le ceara imperativ celor doi candidati sa isi prezinte argumentele scrise, in ceea ce analistii si presa vad a fi o confruntare fatisa a rivalilor, transmit agentiile internationale de presa. Interventia Curtii Supreme a SUA a avut un efect fulgerator, deoarece a avut loc la nici 24 de ore dupa ce cei sapte judecatori ai Curtii Supreme din Florida ordonasera o noua numaratoare a mai multe zeci de mii de buletine de vot in acest stat. Cea mai inalta instanta din SUA a votat in acest sens cu cinci voturi pentru si patru impotriva, ceea ce oglindeste profunda scindare a peisajului politic american. Candidatii, vicepresedintele Al Gore si guvernatorul de Texas, George W. Bush, sint chemati sa isi pledeze cauza cu doar o zi inainte sa fie alesi membrii la nivel national ai Colegiului Electoral, care il va desemna pe viitorul presedinte si in care fiecare stat este reprezentat. Pe 12 decembrie, incepind de la miezul noptii, statele americane trebuie sa ii desemneze pe cei 538 de membri ai Colegiului Electoral. (I.A.) Nigerienii cred in vrajitoare care lovesc intre picioare Arestata pentru furt de penis! Politia din capitala nigeriana Lagos a arestat o femeie batuta crunt si despuiata de o multime furioasa, dupa ce a fost acuzata de un barbat ca i-ar fi furat… penisul. Un purtator de cuvint al politiei a refuzat sa dezvaluie identitatea femeii, agresata fizic si haituita de-a lungul unui bulevard de o multime de circa 100 de barbati furiosi. Citeva persoane din multime au declarat AFP ca femeia ar fi o vrajitoare care a "furat" prin magie penisul unui barbat. Toti "protestatarii" erau convinsi de veridicitatea acestei fapte, desi nimeni nu o putea dovedi. Politia nigeriana nu a dezvaluit nici motivele pentru care femeia a fost arestata, insa AFP mentioneaza ca nigerienii, ca si alti africani, cred ca unele femei pot sa fure organele sexuale ale oricarui barbat printr-o simpla incantatie sau miscare a miinii. Dupa cinci ani de sarcina, a nascut o testoasa! Prestigioasa retea de informatii britanica BBC relateaza cu prudenta ca o femeie nigerianca a pus capat unei neobisnuite sarcini care a durat cinci ani, nascind... un pui de broasca testoasa. BBC citeaza publicatia "The African Independent", care precizeaza ca "bebelusul" cintarea la nastere putin peste un kilogram. Ziarul avertizeaza insa ca "populatia locala accepta extrem de usor ca adevarate unele intimplari care pot sa nu aiba nici o legatura cu realitatea". (T.S.) Cele mai lungi unghii din lume - scoase la mezat Un fost fotograf indian, actualmente pensionar, care si-a lasat unghiile sa creasca vreme de aproape jumatate de secol, s-a hotarit sa si le taie, dar numai dupa ce vor fi vindute prin licitatie. Shridar Chillal, din localitatea Pune, din apropiere de capitala Bombay, troneaza de circa 20 de ani in Cartea Recordurilor, ca mindru posesor al celor mai lungi unghii din lume - fiecare de peste un metru lungime, toate crescute la mina stinga, deformata de neobisnuita greutate "anexata" permanent. Groase, inegale, multicolore si rasucite serpeste, unghiile lui Chillal sint protejate permanent intr-un saculet din plastic. Uriasele cornozitati au urmatoarele dimensiuni: 1,474 metri (degetul mare), 1,143 metri (index), 1,22 metri (mijlociu), 1,296 metri (inelar) si 1,27 metri (degetul mic). ( C.V.) 