 Meci cardiac in Trivale FC ARGES - FCM BACAU 3-3 (0-1) Au marcat: M. STAN (min. 47), DITA (min. 83), STROE (min. 89) / CURSARU (min. 16), VADUVA (min. 77), COLCEAG (min. 86 - autogol) Stadion: "Trivale"; Spectatori: 1.000 FC ARGES: Colceag 4,5 - M. Stan 5,5, Stroe 5,5, Somcherechi 4 (min. 33 Bogoi 5,5), Dita 6, Dancia 4 (min. 46 A. Chirita 5,5) - Cr. Vlad 3, Gr. Tudor 4,5, Balasa 6 - Birdes 5 (min. 53 Dica 5,5), Bukvici 5. Antrenor: Nicolae Dobrin FCM BACAU: R. Lucescu 4,5 - Codreanu 6, Gireada 5, Trofin 5, Vaduva 5,5, Fl. Ganea 4,5 (min. 63 E. Baciu 5) - Apostol 6, Iftodi 6, Pitu 6 - Cursaru 6, M. Ilie 5 (min. 60 Badoi 5). Antrenor: Mircea Rednic Cartonas rosu: Cr. Vlad (min. 67) Arbitri: Cr. Balaj 6 - Al. Drogeanu 7, T. Grozea 6 Ilie Dumitrescu: "Il respect pe Lobanovski, dar il admir doar pe Capello" FC Brasov se poate considera deja calificata in turul urmator al Cupei UEFA, dupa victoria zdrobitoare (scor 5-1) inregistrata joi, sub Timpa, in fata armenilor de la Mika Astarak. Returul de la poalele muntilor Ararat, acolo unde legenda spune ca s-a oprit, dupa Potop, Arca lui Noe, pare un simplu act de prezenta din partea brasovenilor. "Daca inregistram un rezultat slab, eram desfiintati, acum lumea spune ca cei de la Mika sint niste desculti", era de parere unul dintre fotbalistii brasoveni. Cert este ca, in ciuda caldurii (36 de grade Celsius la ora jocului) si a tracului, FC Brasov a facut o partida foarte buna. Tactica lui Ilie Dumitrescu, care i-a surprins pe armeni prin asezarea echipei sale in teren, a dat roade. Cu trei virfuri, la fel cum a jucat Dinamo Kiev in Ghencea cu o zi inainte, Brasovul a inscris de cinci ori si a ratat alte zece ocazii mari de gol. "Nu ma inspir de la nimeni", a comentat Ilie Dumitrescu modul in care si-a dispus jucatorii pe teren. "Il respect pe Lobanovski, dar il admir doar pe Fabio Capello. Am conceptia mea despre fotbal, despre automatisme, scheme si joc modern. Echipa are un potential extraordinar, si asta s-a vazut". Obisnuiti cu o echipa ultradefensiva, care anul trecut primea cele mai putine goluri din campionat, spectatorii brasoveni au plecat acasa fericiti, satisfacuti de noua fata a "Steagului". Sosirea sub Timpa a lui Marius Lacatus, despre care se tot vorbeste in ultima perioada si care ar urma sa ocupe functia de manager general, nu este nici infirmata, dar nici confirmata de oficialii brasoveni. ADI DOBRE Stoichita paraseste Panama dupa 0-5 cu Brazilia Nationala de fotbal a statului Panama, reprezentativa antrenata de romanul Mihai Stoichita, a pierdut joi, cu scorul de 5-0 (0-0), partida amicala sustinuta in compania Braziliei, cvadrupla campioana mondiala. Golurile selectionatei sud-americane au fost marcate de Edilson (min. 60 - din penalty), Alex (min. 63), Euller (min. 80), Juninho Paulista (min. 88 - din penalty) si Roberto Carlos (min. 90). Meciul s-a jucat in orasul brazilian Curitiba, fiind condus de o brigada de arbitri avindu-l la centru pe "fluierasul" autohton Carlos Eugenio Simon. Brazilia a luat meciul in serios, prezentindu-se cu vedete de 24 de carate, precum portarul Dida, fundasii Roque Junior si Roberto Carlos, mijlocasii Vampeta, Leonardo si Alex, in atac evoluind, printre altii, si Denilson. Pe banca de rezerve a gazdelor s-a asezat si superstarul Rivaldo. Despre corectia aplicata echipei lui Stoichita, aflat la ultimul meci pe banca nationalei din Lumea Noua, impresarul acestuia, Gabriel Florea, a spus: "Mihai e bucuros ca pleaca de-acolo. Cei din conducerea federatiei doreau sa bata Brazilia, asa de naivi sint. Duminica (n.r. - miine) paraseste Panama, iar luni va fi in Romania". DANIEL CONTESCU EPOrova i-a luat fata Gabrielei Szabo! Asa cum anuntase inca de miercuri, Gabriela Szabo s-a prezentat in noaptea de joi spre vineri la startul semifinalelor cursei de 5.000 de metri din cadrul Campionatelor Mondiale de atletism de la Edmonton, in ciuda faptului ca alaturi de ea urma sa alerge si rusoaica Olga Egorova, depistata pozitiv cu EPO (eritropoetina) la un control antidoping efectuat pe 6 iulie la Paris. Federatia Internationala de Atletism a anuntat cu putine ore inaintea startului primei semifinale a probei ca rezultatul testului efectuat rusoaicei in timpul CM este negativ si ca aceasta poate participa linistita la cursa. Egorova si Szabo s-au duelat direct in prima semifinala a probei de 5.000 de metri. In ciuda sprintului puternic declansat la intrarea pe ultima turnanta, romanca n-a reusit sa-i ia fata rusoaicei. Egorova a terminat pe pozitia a doua, iar bistriteanca a fost a patra. Ambele atlete au obtinut insa calificarea in finala probei, care va avea loc in aceasta noapte. Un protest inedit in "cazul Egorova" a venit din partea cunoscutei atlete britanice Paula Radcliffe. Chiar inainte de prima semifinala a cursei de 5.000 de metri, Radcliffe, alaturi de una dintre colegele sale din lotul Marii Britanii, Hayley Tullett, aflate in tribunele stadionului din Edmonton, au afisat o pancarta pe care scria: "EPO, Cheats Out" (n.r. - EPO, Trisorii - afara). Cele doua au tinut pancarta la vedere minute bune, concurentele de la 5.000 de metri trecind de doua ori pe linga ea. (S.T.) Ingineria prin care Netoiu l-a cedat gratis pe Claudiu Niculescu Documentele pe baza carora atacantul oltean a ajuns in curtea lui Dinamo sint cusute cu ata alba In urma cu doua saptamini, vestea ca Gigi Netoiu l-a livrat gratis pe Claudiu Niculescu la gruparea din Soseaua Stefan cel Mare a scos Craiova in strada. Revoltati, fanii Universitatii nu puteau intelege cum cel mai bun jucator oltean lua calea clubului Dinamo fara ca echipa din Banie sa primeasca macar un dolar. La conferinta de presa pe care a organizat-o la o saptamina dupa ce savirsise operatiunea, desi incoltit de ziaristi, "Comandantul" a explicat actul vasal fata de stapinii imbracati in alb si rosu prin fraze de genul "eu sint un investitor care priveste in viitor, iar Claudiu nu mai merita investitia" sau "e treaba mea, fac ce vreau. Poate pe moment am fost un manager prost, asta e". Gura pacatosului adevar graieste. Iar actele existente in dosarul depus la Comisia pentru Regulamente, Statute si Contracte, din cadrul FRF, cea care judeca acum "cazul Niculescu", par sa justifice sinceritatea "Comandantului". Nu era presedintele CA In primul rind, actul aditional prin care Universitatea se obliga sa-i achite lui Claudiu Niculescu suplimentarea de contract in valoare de 30.000 de dolari, pina pe 15 iulie 2001, a fost semnat de Gigi Netoiu in calitate de presedinte al Consiliului de Administratie, calitate pe care Netoiu n-o avea pe 1 iulie 2001, data incheierii respectivului act (facsimil 1). Abia pe 10 iulie, clubul Universitatea anunta printr-o adresa catre LPF (facsimil 2) ca Netoiu indeplineste respectiva functie, dar din 5 iulie, deci cu 4 zile dupa ce "Comandantul" semnase hirtia prin care se pregatea livrarea lui Claudiu Niculescu la Dinamo. Mai mult, se pare ca la Judecatoria Craiova, institutie care ar trebui sa admita modificari in Consiliul de Administratie al AS FC Universitatea Craiova, ultima modificare de statut, efectuata pe 16 ianuarie 2001, il mentioneaza ca presedinte pe George Ilinca, iar ca vicepresedinti pe Gigi Netoiu si Nicu Gheara. Semnaturi diferite Surprind felul in care Gigi Netoiu a semnat actul aditional (facsimil 1) si modul in care a iscalit adresa prin care instiinta LPF de imposibilitatea achitarii sumei de 30.000 de dolari lui Niculescu (facsimil 3). Intre cele doua semnaturi se observa o clara diferenta, de unde se poate deduce ori ca Netoiu isi schimba iscalitura ca pe ciorapi, ori ca actele respective au fost semnate, cu acelasi nume, de doua persoane diferite. De asemenea, actul aditional nu are viza Camerei de Munca, lucru care ar fi trebuit sa fie sesizat de LPF, dar de la o institutie condusa de Dumitru Dragomir te poti astepta la orice. Actul nu e vizat la Camera de Munca Potrivit Capitolului 5, art. 32, din Regulamentul pentru statutul jucatorului, cluburile au obligatia sa depuna la Directia de Munca si Protectie Sociala "documentele privind incheierea, executarea, modificarea si incetarea contractului de munca in termen de 5 zile de la intocmirea lor". Cum actul aditional in cazul lui Claudiu Niculescu reprezinta o modificare a contractului semnat initial de jucator, reiese limpede ca documentul pe baza caruia Niculescu a fost declarat jucator liber ar fi trebuit vizat la Directia de Munca, lucru care nu s-a intimplat. E cel putin curios modul in care se numeroteaza documentele la Universitatea Craiova, functionarii clubului oltean folosind, se pare, numerotatia in sens descrescator, precum inaintea erei noastre. Astfel, actul aditional, inregistrat pe data de 1 iulie 2001, are numarul 312, in timp ce adresa prin care sint anuntate la LPF persoanele care pot semna in numele clubului este inregistrata cu numarul 170 pe 10 iulie 2001! Rezulta ca ori clubul foloseste mai multe registre pentru numerotarea documentelor, ori ca numarul folosit in cazul adresei catre LPF e unul fictiv. Niculescu era sub contract pina in 2004 Manevra lui Gigi Netoiu e tradata de faptul ca nimic nu-l obliga pe acesta sa-i ofere lui Niculescu o suplimentare de contract. Fotbalistul avea un angajament ferm cu Universitatea Craiova, care expira abia in iunie 2004. Pina la acea data, jucatorul era legat de clubul din Banie (facsimil 4). Grupaj realizat de DANIEL NANU Alarma in Ghencea: vine liderul! Astazi, pentru o avancronica la Steaua - Craiova, expresii obosite de genul "A fost odata un derby" sau "Unde sint zapezile de altadata?" s-ar potrivi ca marca pe scrisoare. Au apus de mult vremurile in care craiovenii veneau si faceau instructie cu militarii chiar in Ghencea, pentru a merge apoi sa puna cu botul pe labe un Tigana sau un Brehme. In gluma se poate spune ca liderul, adica Universitatea, joaca pe terenul campionilor, poanta referindu-se, evident, la olteni. Intr-un campionat secat de valoare si patronat de zimbetul cretin al lui Mitica Dragomir, microbistii asteapta sa vada totusi miine seara, de la 19.45, un meci de fotbal. Piti se teme de oboseala si de psihic Steaua revine in fata suporterilor sai la doar patru zile de la infringerea in fata formatiei Dinamo Kiev, "ros-albastrii" visind la un nou titlu care sa le asigure posibilitatea intrarii in grupele Ligii Campionilor. "Dupa acest esec, pentru noi foarte important este campionatul. Nu cred ca Universitatea Craiova este o echipa puternica, in ciuda faptului ca s-a impus in prima etapa la un scor confortabil. Le-au plecat doi jucatori valorosi si nu mai dispun de forta pe care o aveau anul trecut. Singurul lor avantaj este acela ca sint mai odihniti decit noi. Ma tem insa de factorul psihic al jucatorilor mei", a declarat, inaintea antrenamentului de ieri dimineata, managerul general Victor Piturca. Mica publicitate: "Caut fundas central" Fotbalistii din Ghencea pareau abatuti dupa infringerea de miercuri seara, insa decisi sa nu lase nici o sansa "juvetilor". "Pe noi ne-au ambitionat declaratiile lor. Au zis ca vin sa ne bata. Tratam meciul cu toata seriozitatea si n-avem cum sa scapam victoria", a spus Trica, oltean la origine. Formatia din Ghencea a intrat in cantonament ieri dimineata si nu poate conta pe serviciile lui Vladoiu si Lita. Cei doi, nerefacuti, nu vor putea fi folositi nici in mansa retur cu Dinamo Kiev. "Secundul" Fane Iovan a declarat ieri ca Steaua se afla in cautarea unui fundas central valoros, insa "nu prea il gasim prin campionat", aluzie, mai mult ca sigur, la evolutia slaba din defensiva a lui Marius Baciu, care nu va fi titular in meciul cu Universitatea Craiova. Tehnicienii vor apela, se pare, la Iulian Miu. De asemenea, "capitanul de la Sevilla" a adaugat ca "avem mare nevoie de Jean Vladoiu. Este un jucator care ii poate mobiliza si pe ceilalti coechipieri". "Treaba lui, problema lui" Victor Piturca a reactionat la afirmatiile oficialului dinamovist Cristi Borcea, care a spus ca "sint fericit ca Steaua a fost invinsa la scor de Dinamo Kiev. Este o mare bucurie pentru mine. Patriotismul meu este Dinamo Bucuresti". "N-ar fi trebuit sa faca publica aceasta afirmatie. Treaba lui, problema lui! Noi, romanii asa ne-am nascut, asta ne este comportamentul", s-a limitat sa declare Piti, iritat de pozitia oficialului din Stefan cel Mare. Stoican sau Dobre? Oltenii au ajuns ieri, la prinz, in Bucuresti si s-au cazat la hotelul "Sport", loc pe care Gigi Netoiu il alesese si in cazul in care si-ar fi dus la indeplinire planul diabolic de a muta definitiv Universitatea la Bucuresti. Evadati din canicula care s-a abatut peste Craiova, ei au nimerit insa intr-o Capitala in care mercurul da sa tisneasca din termometru. Marian Bondrea a facut aseara un antrenament, de la ora 19.30, pe stadionul "Lia Manoliu" si va mai face asta-seara unul, la aceeasi ora si pe acelasi teren. Tehnicianul oltean se mai gindeste inca daca-l va folosi pe Stoican, refacut, pe postul de fundas dreapta sau ii va da in continuare credit lui Dobre. De asemenea, in centrul liniei de mijloc va reaparea Ciprian Danciu. Prime marite la olteni Despre meciul din Ghencea, acolo unde a dat mai mereu lovitura, indiferent ca a stat pe banca Universitatii sau a celor de la FC Arges, Bondrea e de parere ca "acum, la inceput de campionat, echipele inca sint in cautarea formulei ideale, asa ca orice rezultat e posibil. Intilnim o formatie ranita dupa meciul cu Dinamo Kiev si ma astept ca Steaua sa faca tot posibilul pentru reabilitare. Reabilitare din punctul de vedere al rezultatului cu formatia ucraineana, fiindca, dupa parerea mea, la felul in care au jucat, stelistii n-au ce sa-si reproseze". Invitat sa comenteze declaratia lui Piturca, potrivit careia echipa din Banie era mai valoroasa anul trecut, Marian Bondrea a spus: "Nu stiu daca era mai buna, dar in mod sigur era mai omogena. Iar la capitolul acesta, al omogenitatii, adversarii stau foarte bine". Conform regulamentului de ordine interioara, craiovenii au, la victorie in deplasare, 2.000 de dolari de caciula, atit timp cit ocupa unul din locurile 1-4. Se pare insa ca Netoiu va acorda un bonus substantial, tinind cont de importanta partidei si de faptul ca joaca in birlogul stelistilor, dusmanii de moarte ai iubirii sale de-o viata, Dinamo. DANIEL NAZARE DANIEL NANU Formatii probabile STEAUA: M. Tudor - D. Balan, Radoi, I. Miu, Mitrita - Fl. Dumitru, Lincar, Trica, P. Stoica - Danciulescu (Neaga), Cl. Raducanu. Antrenor: Victor Piturca UNIVERSITATEA: Preda - C. Dobre, Craciunescu, Baldovin, Dragomir - M. Sava, Danciu, Domocos, Cezar Dinu - Barcauan, I. Savu. Antrenor: Marian Bondrea Rapid si Dinamo, cu pumnalele pe masa Cornel Dinu, managerul general al echipei Dinamo, si Ion Marin, antrenorul principal al "ciinilor rosii", au lansat ieri, in cadrul unei conferinte de presa, un atac la adresa conducerilor tehnice ale echipelor de la care vicecampioana Romaniei a achizitionat in intersezon jucatori! Aceasta atitudine a "ros-albilor" survine in urma evolutiei confuze, joi dupa-amiaza, in fata formatiei albaneze Dinamo Tirana, intr-o intilnire contind pentru mansa intii din turul preliminar al Cupei UEFA. Bucurestenii au cistigat cu 1-0, printr-un gol marcat de Claudiu Niculescu din penalty. "Niculescu este un jucator neantrenat" "Am fost dezamagit de Semeghin si Pirvu, dar si de Buia", a spus, la conferinta de presa, "principalul" Ion Marin. La rindul sau, Cornel Dinu a lansat o tirada la adresa conducerii tehnice a Rocarului si a Universitatii Craiova. "Buia este la Dinamo de trei saptamini, venind dintr-un alt sistem de pregatire. Are o inaltime de 1,71 metri si 75 de kilograme. Asa l-am mostenit, asa l-am luat, ce sa-i facem? Claudiu Niculescu se afla in curtea clubului de doar doua saptamini. Inainte a facut o pregatire mai mult decit relativa. Este un jucator neantrenat pentru pretentiile noastre. Si el are citeva kilograme in plus". Despre machedonul Ianis Zicu, jucator exilat in tribuna pentru meciul cu Dinamo Tirana, "Sapaliga" a spus: "Credeti ca a fost o mare absenta pentru noi in acest joc? E un fotbalist talentat, insa il astept sa creasca in joc". Singurul jucator din angrenajul "ciinilor rosii" care l-a multumit pe Dinu este stoperul Giani Kirita. "Dinamo Kiev, de nivel mediu in Europa" Cornel Dinu a incercat sa scuze prestatia pe alocuri lamentabila din confruntarea cu trupa albaneza: "Dinamo are doar 37 de zile de pregatire, in conditiile in care o echipa are nevoie de cel putin 45 de asemenea zile de pregatire. Vedeti ca nici formatiile italiene nu au rodajul facut. Au deceptionat si ele pentru ca pregatirea de baza se intinde pe durata unei luni si jumatate. Sa nu se confunde forma sportiva cu forma de joc". Procuroru' a comentat rezultatele echipelor romanesti in cupele europene: "Sint contradictorii. Fata de anul trecut n-am progresat deloc in confruntarile europene. Rezultatale au fost destul de modeste. Trebuie tinut cont ca Rapid si Brasov au invins echipe care nu sint nici in esalonul doi valoric al fotbalului european. Dinamo Kiev, care are o anumita civilizatie a fotbalului, este o echipa de nivel mediu in Europa". "Trebuie sa fim tari" Referindu-se la meciul cu Rapid, Ion Marin a spus: "Dinamo-Rapid este un derby etern al fotbalului romanesc, asa cum este, spre exemplu, Dinamo-Steaua. Este bine ca jucam seara. Sper ca jucatorii de la Dinamo, in special cei nou-veniti, sa nu se lase influentati de presiunea care va fi exercitata asupra lor de spectatorii din tribuna. Le multumesc suporterilor dinamovisti adevarati, care au sustinut echipa. Sint insa si voci care acuza, injura, insa sintem dinamovisti, trebuie sa fim tari". In baza unui protocol de reciprocitate, fanii "ciinilor rosii", care au primit 2.000 de bilete din partea giulestenilor, se vor stringe miine, la ora 17.30, in fata stadionului din Sos. Stefan cel Mare, de unde vor pleca, escortati de jandarmi, spre arena de sub Podul Grant. Nicolae Badea: "Suporterii au dreptul sa ceara socoteala doar administratorului de bloc!" Nicolae Badea, presedintele Consiliului de Administratie de la FC Dinamo, a adoptat ieri o pozitie transanta fata de fanii care nu inceteaza sa-i fluiere pe jucatori la fiecare aparitie pe teren propriu. "Ei au dreptul sa ceara socoteala doar administratorului de bloc! Daca au platit intretinerea, atunci sa se duca la administratorul de bloc si sa il ia la socoteala, in caz ca nu li se dau caldura si apa calda! Cind or conduce ei, atunci sa ceara socoteala! La Dinamo nu va conduce galeria, ci doar cei care au responsabilitatea rezultatelor. Suporterii platesc biletul pentru 90 de minute. Atit. Asta nu inseamna ca nu avem tot respectul pentru ei. E o chestiune de civilizatie sa-l lasi in pace pe un tinar precum Paduretu, care a fost fluierat dupa ce a gresit o simpla pasa", ne-a declarat ieri patronul firmei "Computerland". Magnatul a evitat sa-si exprime o parerea despre jocul echipei, mentionind: "Pina nu voi comunica aceasta parere conducerii tehnice, nu o voi face in presa". Invoire de 14 ore Socotit derby prin prisma rivalitatilor declansate in ultimii cinci ani, duelul dintre Rapid si Dinamo se anunta, si in acest an, unul de foc. Programat la inceput de sezon, razboiului dintre "feroviari" si "ciini" ii sporeste gradul de interes, ambele combatante mizind pe o victorie care sa le mentina intacte sansele pentru cucerirea titlului. Primele doua jocuri oficiale din acest sezon, cite unul in campionat, respectiv in cupele europene, au fost destul de neconcludente pentru giulesteni si dinamovisti, in ciuda victoriilor. Programat initial pentru miine la ora 17.00, duelul din Giulesti a fost "mutat" cu patru ore si jumatate mai tirziu, la cererea ambelor parti, care promit un spectacol de zile mari. Rapid si-a prelungit pregatirea cu jocuri la Timisoara si in Lituania, exact ceea ce isi dorea antrenorul Viorel Hizo. Giulestenii acuza totusi o usoara oboseala, turul de forta efectuat intr-o saptamina pe axa Bucuresti - Timisoara - Klaipeda lasind urme. "Alb-visiniii" au venit din Lituania ieri dimineata si au efectuat un antrenament de refacere. Dupa sedinta de pregatire, giulestenii au primit cite 14 ore de invoire, "ca sa se deconecteze in sinul familiilor", a mentionat antrenorul de la Rapid. Hizo: "Este normal sa cistigam" Participant la o scurta conferinta de presa, tehnicianul din Giulesti a fost extrem de transant in privinta sanselor de victorie pe care le are Rapidul in fata gruparii din Soseaua Stefan cel Mare. "Sintem cu capul pe umeri. Nu ne consideram pe val. Inca ne lipseste omogenitatea, iar jocul are momente alternante, cind foarte bune, cind mai slabe. Oricum, nu concep sa nu cistigam. Avem destule argumente pentru a trece de acest adversar. Vom juca mult mai bine decit am facut-o la Timisoara si la Klapeida. Este normal sa cistigam, si o vom face!", a clamat "Dulaul". Giulestenii nu au nici un jucator indisponibil, desi Iencsi si Nae Stanciu au acuzat citeva lovituri primite in partida cu lituanienii de la Atlantas. DANIEL CONTESCU LAURENTIU CIORNEI Formatii probabile RAPID: Dolha - Iencsi, N. Stanciu, Perja - Sabau, Maldarasanu, Soava, Schumacher, Rat - R. Nita (Sumudica), Pancu. Antrenor: Viorel Hizo DINAMO: Prunea - Kirita, Lupescu, V. Nastase - Bolohan, Tames (Fl. Pirvu), Buia, Semeghin, Tilvan - Mihalcea, Cl. Niculescu. Antrenor: Ion Marin Domocos, Danciu si Lacusta - convocati sub tricolor Gheorghe Hagi, antrenorul reprezentativei de fotbal a Romaniei, a anuntat ieri jucatorii convocati din campionatul intern pentru partida amicala cu Slovenia, programata miercuri, de la ora 21.15, la Ljubljana. "Regele" a trimis telegrame pentru noua autohtoni, cei mai multi, trei, fiind de la Dinamo - Giani Kirita, Florin Pirvu si Adrian Mihalcea. Ceilalti "tricolori" sint: Mirel Radoi, Florentin Dumitru (ambii de la Steaua), Ciprian Danciu, Viorel Domocos (ambii de la Universitatea Craiova), Adrian Iencsi (Rapid) si Dan Lacusta (Astra Ploiesti). Pe linga cei noua fotbalisti convocati ieri, Hagi a chemat din strainatate alti 13 jucatori: Bogdan Stelea (Salamanca), Bogdan Lobont, Cristian Chivu (ambii de la Ajax Amsterdam), Gheorghe Popescu (Galatasaray Istanbul), Cosmin Contra (AC Milan), Dorinel Munteanu (VfL Wolfsburg), Mihai Tararache (Grasshoppers Zürich), Laurentiu Rosu (Numancia), Adrian Ilie (CF Valencia), Adrian Mutu (Hellas Verona), Marius Niculae (Sporting Lisabona) si Viorel Moldovan (Nantes). Pentru "amicalul" cu Slovenia, fusese convocat si fundasul Iulian Filipescu (Betis Sevilla), dar intre timp acesta s-a accidentat. Componentii lotului national se vor reuni, miine, la ora 12.30, la stadionul "Cotroceni", urmind sa efectueze un prim antrenament dupa-amiaza, de la ora 17.30. Deplasarea spre Ljubljana va avea loc luni, la ora 12.00, "tricolorii" urmind sa fie cazati la hotelul de lux "Austrotel". Partida dintre selectionatele Sloveniei si Romaniei va fi arbitrata de o brigada din Bosnia-Hertegovina, formata din Sead Kulovici (la centru), Marko Bilici si Gojko Bandici (asistenti). LAURENTIU CIORNEI [21][pl.dll?rid=expresro] 