 Padurile romanesti trec granita fara probleme In primele trei luni ale anului, peste 45.000 de metri cubi de masa lemnoasa au trecut granita in Ungaria. Cele mai multe din cele peste 1.500 de vagoane au fost incarcate cu lemn provenind din padurile din Harghita si Covasna. Specialistii vamali spun ca valoarea masei lemnoase exportate in primele luni ale acestui an, numai prin vamile din Bihor, se ridica la peste cinci milioane de dolari. O Hotarire de Guvern, nr. 295/2001, interzice exportul bustenilor si valorificarea lor pe piata externa. Punctele vamale invoca insa faptul ca respectivul act guvernamental n-a aparut niciodata in Monitorul Oficial si, in consecinta, nu poate fi aplicat. In timp ce fabricile de mobila isi inchid portile din lipsa comenzilor si a beneficiarilor externi, padurile romanesti trec in continuare granita. Potrivit datelor statistice elaborate de Ministerul Agriculturii, numai in anul 2000 exportul de lemn brut din Romania a fost de peste 50 de milioane de dolari. MIRUNA IONESCU Prea saraci pentru locuintele ANL Primaria Zalau a identificat amplasamentele din oras unde ANL ar putea construi locuintele pe care le are in plan. Cu toate acestea, cererile din partea tinerilor pentru aceste imobile nu ocupa prea mult spatiu pe birourile BCR. Procedura cere ca solicitarile sa fie evaluate din punctul de vedere al solvabilitatii clientului, urmind ca in cazul in care acesta este eligibil, solicitarile sa fie analizate la nivel ANL. Pretul unui apartament cu doua camere se ridica pina la 450 de milioane de lei, beneficiarul urmind sa plateasca rate lunare de 3-4 milioane lei, pe un termen de 15 ani. Ceea ce, la nivelul Salajului, depaseste cu mult capacitatea de plata a unei familii tinere. CAMELIA BUHASCHI In luna martie, Malaiul ne-a saltat inflatia Potrivit Institutului National de Statistica si Studii Economice (INSSE), inflatia in luna martie a fost de 2%, in scadere fata de februarie. In primul trimestru, inflatia medie lunara a fost de 2,7%. INSSE releva faptul ca cea mai mare crestere a indicilor preturilor de consum in martie a fost inregistrata la marfurile alimentare (2,5%). Cel mai mult s-au scumpit carnea de pasare (6,5%) si malaiul (5,5%). Cresterile de preturi la marfuri nealimentare au fost de 2,1%, iar la servicii de 1,4%. Presedintele Bancii Romane pentru Dezvoltare - Groupe Societe Generale, Bogdan Baltazar, a declarat ieri ca inflatia la sfirsitul anului 2001 va depasi tinta de 25% pe care guvernul si-a propus-o pentru acest an. "Cred ca inflatia va ajunge la sfirsitul anului la 38%. Pe primele trei luni, inflatia a fost de 8,2a, iar prin extrapolare ajungem, la sfirsit de an, la o inflatie de peste 30%", a spus presedintele BRD. Baltazar a adaugat ca, in constructia bugetului BRD pentru acest an, finantistii bancii au luat in calcul o inflatie de 30%. Nici in privinta cresterii economice presedintele BRD nu este de acord cu cifra avansata de executiv. "Am in vedere o crestere economica de peste 3%, care este mai mica decit cresterea impusa de demersurile de aderare ale Romaniei la Uniunea Europeana, care ar trebui sa fie intre 4 si 5%. Amorsa din primul trimestru arata ca se poate ajunge la o crestere economica putin peste 3%", a spus Baltazar. Deficitul comercial a fost de peste zece ori mai mare fata de februarie 2000 Totodata, INSSE a comunicat ieri si volumul deficitului comercial - adica diferenta dintre importuri si exporturi. In februarie 2001 deficitul a crescut de peste zece ori, la 331,9 milioane dolari fata de numai 32,2 milioane dolari in aceeasi luna a anului trecut. In primele doua luni ale anului, deficitul a fost de 592,8 milioane dolari, fata de 129 milioane dolari in perioada similara din 2000. In primele doua luni ale anului, volumul exporturilor s-a ridicat la 1.826,5 milioane dolari, mai mare cu aproape o cincime fata de aceeasi perioada a anului trecut. In schimb, importurile CIF in primele doua luni au depasit cu 45,4% pe cele realizate in 2000, volumul acestora fiind de 2.419,3 milioane dolari. GABRIELA TINTEANU Te asiguri si iti cumperi casa! Compania Generali Asigurari S.A., membra a Grupului Generali - numarul unu in asigurari de viata in Europa, si Banca Italo-Romana, membra a grupului Veneto Banca, au incheiat un acord de cooperare. Prin acest acord, persoanele care incheie o asigurare mixta de viata pe o durata de cel putin 15 ani la Generali Asigurari vor beneficia de posibilitatea de a obtine in viitor un credit pentru achizitionarea, extinderea, renovarea sau reamenajarea locuintei. Creditele acordate de Banca Italo-Romana pentru clientii Generali vor avea dobinzi preferentiale. Incondeierea oualor, o afacere profitabila Un obicei specific Bucovinei, incondeierea oualor, este si o sursa substantiala de venit pentru multi dintre localnicii din zona de munte. Un ou de gaina incondeiat se vinde pe piata interna cu 20.000 - 40.000 de lei, iar unul de strut, chiar si cu un milion de lei. Cei mai multi bani se obtin insa din "exportul" oualor incondeiate, intermediarii fiind, ca de obicei, aceia care se imbogatesc. Un ou incondeiat in Bucovina costa, in Occident, 2 dolari. Chisita e indispensabila Pentru incondeierea oualor este nevoie, in primul rind, de instrumentul de lucru, care se numeste chisita. Realizata dintr-o bucatica de lemn, chisita are, la unul dintre capete, un manunchi subtire de fire de par de cal sau de porc. Firele de par (cu care se realizeaza scrierea oualor) sint introduse intr-un ghidaj metalic foarte fin, fixat bine in bucata de lemn. Prima etapa in incondeiere este pregatirea oualor. Dupa ce se spala bine, ouale se golesc de continut pentru a fi mai usor de transportat. Pentru golire se practica gauri la ambele capete, cu ajutorul unei seringi, extragindu-se apoi continutul din ou. Urmeaza spalarea oului pe dinauntru, prin introducerea de apa, tot cu seringa, si apoi uscarea. Prima faza a procesului de incondeiere este urzirea, adica trasarea modelului pe ou cu ceara infierbintata, cu ajutorul chisitei. Pentru mentinerea cerii lichide si la temperatura necesara incondeierii se foloseste un bec de 100 W, care incalzeste cutia metalica aflata deasupra lui si in care este introdusa ceara. Dupa urzire, se astupa gaurile de la capete cu ceara fierbinte. O data finalizat procesul de urzire, se trece la vopsirea oualor, folosindu-se, pentru mai multa eficienta, culori acrilice. Prima data, oul se introduce in vopsea de culoare deschisa (spre exemplu galben) unde se tine circa 15 minute (in functie de concentratia vopselei). Intregul ou se va colora astfel in galben, mai putin zonele in care s-a aplicat ceara, prin urzire, zone care vor pastra culoarea oului. Urmeaza apoi acoperirea cu ceara a modelelor care trebuie sa ramina galbene si se introduce apoi in vopseaua rosie. Procesul continua pina la vopsirea in toate culorile stabilite. La sfirsit, oul se usuca din nou, apoi, in apropierea unei surse de caldura, se sterge cu o cirpa uscata, astfel incit ceara se topeste, raminind numai culorile. Oua cu Mos Craciun, pentru francezi Pentru o mai mare eficienta, se lucreaza in echipe de doua persoane, putindu-se incondeia astfel 10 oua pe zi sau chiar mai multe. Localitatile din care provin cei mai buni incondeietori de oua din Bucovina sint cele din zona de munte, Brodina, Moldovita, Breaza, Ulma, Vatra Moldovitei, Cirlibaba, Fundu Moldovei, Stulpicani, Izvoarele Sucevei. Maria Hariuc, din Brodina, in virsta de 61 de ani, incondeiaza oua de mai bine de 40 de ani si lucreaza tot timpul anului. Maria Hariuc realizeaza circa cinci oua pe zi, pe care le vinde cu 20.000 - 35.000 de lei bucata unor intermediari. Femeia a primit mai multe invitatii din strainatate, ultimele, chiar in acest an, din SUA si Elvetia, pentru a face demonstratii de incondeiere a oualor. Tot in Brodina traieste si Parascuta Secman care, la doar 23 de ani, este una dintre cele mai talentate incondeietoare de oua din judet. Inchistreaza oua de sapte ani, dupa motive traditionale sau modele comandate de clienti. Ajutata de sora si de mama sa, Parascuta incondeiaza zece oua pe zi. La doar 26 de ani, Anita Zanici, din Izvoarele Sucevei, lucreaza numai pentru comenzi in strainatate, primind 1,5 - 2 $ pentru un ou, "in functie de model si de tirguiala", dupa cum ne-a spus. Tot ea este cea care face la comanda, pentru germani si francezi, oua cu Mos Craciun, prevazute cu snur pentru a putea fi agatate in pomul de iarna. TIBERIU AVRAM BRD are un nou Consiliu de Administratie Adunarea Generala a Actionarilor Bancii Romane pentru Dezvoltare - Groupe Societe Generale (BRD) a aprobat in cadrul sedintei ordinare rezultatele reevaluarilor corporale, bilantul bancii pe 2000, descarcarea de gestiune a administratorilor. Totodata, AGA a aprobat si noua componenta a Consiliului de Administratie BRD, operind urmatoarele modificari: confirmarea lui Patrick Gelin si Aurelian Dochia in locul lui Bernard Caussignac si Alain Bataille. AGA extraordinara a BRD a aprobat modificarea si completarea Actului Constitutiv al BRD, ca urmare a transformarii BRD in "societate deschisa" cotata la Bursa si imputernicirea lui Bogdan Baltazar, presedintele CA al BRD, sa semneze cele doua acte care cuprind modificarile succesive care au intervenit pina in prezent. ( G.T. ) A demarat actiunea Spuneti-le romanilor cum sa faca bani! Incepind cu numarul de ieri al ziarului nostru, am lansat ideea ca romanii care traiesc sau muncesc in afara tarii sa ne impartaseasca, prin intermediul ziarului "Evenimentul zilei", propriile experiente si idei de afaceri raspunzind la doua intrebari: 1. Cum ati reusit sa faceti bani sau cum ati reusit in afacerea pe care o conduceti? 2. Ce afacere credeti ca poate avea succes, acum, in Romania? Dupa numai citeva ore, au si inceput sa soseasca primele raspunsuri, toate avind insa ca numitor comun coruptia si birocratia din Romania, pe de-o parte, si modul cum este tratat un intreprizator "afara", pe de alta parte. Astazi incepem prezentarea raspunsurilor primite, urmind sa continuam, zilele urmatoare, publicarea celor mai interesante raspunsuri Sistemul te ridica, sistemul te coboara "Sinteti visatori. Nu ideile de afaceri le lipsesc romanilor, ci sistemul in care sa-si creeze si sa-si desfasoare afacerea. Creati intii sistemul si pe urma totul isi va urma cursul logic exact ca "afara" (cu bune si rele pentru ca sistemul se imbunatateste continuu la fel si tehnologiile). In ceea ce ii priveste pe romanii care s-au realizat, mai mult sau mai putin, in strainatate, ei nu au facut ceva deosebit fata de ce facusera in tara, ci au fost, pur si simplu, sustinuti de sistem. Acesta este raspunsul meu la intrebarea dumneavoastra". Octavian Badea, Suedia Munca, munca si iar munca "Intrebarile dv. sint interesante si o sa va raspund mai jos prin citeva cuvinte simple. La prima intrebare: Munca-Ambitie-Perseverenta-Previziune. Raspunsul la a doua intrebare este urmatorul: Orice afacere poate avea succes la ora actuala atit in Romania, cit si in orice alta tara. Totul este sa ai toate "ingredientele" necesare. Acest lucru trebuie analizat inainte de a se lansa o afacere. O data pornit, se aplica raspunsul de la intrebarea 1". Maxim Borcuti, Toronto, Canada Mafie si birocratie "Ma numesc Mircea Mavrodin, va scriu din Statele Unite unde m-am stabilit din decembrie 1999. Lucrez intr-un restaurant unde am luat-o de la zero ca orice nou-venit pe tarimul american. Intr-un an si jumatate am reusit sa avansez, si, in prezent, lucrez ca bucatar si sint foarte apreciat datorita constiintei care ne caracterizeaza pe noi romanii si a interesului pe care il acordam muncii daca sintem rasplatiti pe masura. Oricine poate reusi daca are putina vointa si se dedica cu pasiune si daruire muncii pe care o desfasoara. Referitor la a doua intrebare, cred ca in Romania orice afacere ar putea fi pusa pe picioare cu conditia sa se mai desfiinteze din birocratia si mafia care, din pacate, inca mai patroneaza tara noastra. Este pacat ca tot mai multi romani trebuie sa-si paraseasca tara ca sa se poata realiza. Majoritatea celor plecati si-ar fi dorit sa se realizeze in tara. Nu este tara mai frumoasa ca tara noastra, dar pacat de conditiile care se ofera acolo si ca mentalitatea ne-a fost deformata de regimul comunist timp de 45 de ani. Acesta este lucrul cel mai greu de schimbat la noi si cine stie cit timp va mai trebui sa treaca pina cind lucrurile vor merge asa cum ne dorim cu totii si atunci sint sigur ca foarte multi romani se vor intoarce acasa sa isi inceapa propria afacere. Am 32 de ani si sint de loc din Timisoara, si ma voi mindri tot timpul ca sint roman". Cu respect, Mircea Mavrodin, USA [19][pl.dll?rid=expresro] 