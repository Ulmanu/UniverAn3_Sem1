 Doi colonei de politie, printi in flagrant Arestari la virf in MI Doi colonei de politie cu functii importante au fost prinsi ieri in flagrant si apoi retinuti de ofiteri ai UM 0962 (serviciul de informatii intern al MI). Imediat dupa retinere, la sediul central a iesit un adevarat scandal intre cei prinsi in flagrant si cei care au organizat actiunea. Sursele noastre ne-au dezvaluit ca cele doua tabere si-au adus reciproc acuzatii de coruptie. Potrivit unor informatii confidentiale, ofiterii prinsi in delict erau in relatii de "afaceri" cu unii dintre superiorii lor din conducerea Ministerului de Interne. Dupa mai multe ore tensionate, spre seara, unul dintre ofiterii retinuti de cadrele UM 0962 a fost lasat in libertate, pentru descoperirea complicilor. Cel de-al doilea colonel a ramas in catuse, fiind prezentat procurorului pentru eliberarea unui mandat de arestare. Am incercat sa obtinem amanunte de la UM 0962, dar, la inchiderea editiei, conducerea unitatii se afla in sedinta de gradul zero. ONDINE GHERGUT NICOLETA SAVIN Pirjol in calea politistilor Hotii de combustibil dau foc titeiului pe cimp Raziile efectuate de politistii de la Serviciul de Ordine Publica din cadrul IPJ Prahova i-au pus pe jar pe hotii de combustibil. Marti seara, in jurul orei 22.50, pompierii militari de la Grupul de Pompieri Serban Cantacuzino din Ploiesti au fost solicitati sa intervina pentru stingerea unui incendiu izbucnit intre localitatile Strejnic si Tirgsoru Vechi. Flacarile cuprinsesera un canal de irigatie in care fusesera deversate aproximativ trei tone de titei, cel mai probabil dintr-o cisterna. Potrivit primelor investigatii, a rezultat ca incendiul, care a afectat o suprafata de 30 de metri lungime, a fost provocat intentionat, cel mai probabil cu ajutorul unei torte. Pompierii au stins flacarile in 20 de minute, raminind in sarcina politistilor sa clarifice imprejurarile care au dus la acest incident. VIOLETA STOICA Primul semnal ca "Evenimentul zilei" a avut dreptate Curtea de Apel a hotarit rejudecarea dosarului "S.AN.CA" In legatura cu aceasta afacere au fost vehiculate inca din 1996 numele unor demnitari din guvernul Vacaroiu Hotarirea Curtii de Apel Bucuresti de rejudecare a dosarului "S.AN.CA" constituie prima lovitura de teatru in justitie dupa alegerile de la sfirsitul anului trecut. Magistratii Curtii de Apel Bucuresti au admis apelurile lui Alexandru Raducanu si Catalin Botezatu si au hotarit trimiterea dosarului "S.AN.CA" inapoi la Tribunalul Bucuresti spre rejudecare. Motivul: Banca Comerciala Romana n-a fost niciodata citata la prima instanta pentru a-si exprima opinia privind valoarea pagubelor in afacerea "S.AN.CA", desi era parte in proces. Instanta Tribunalului Bucuresti i-a condamnat, in iulie 2000, pe Catalin Botezatu si pe Alexandru Raducan la trei, respectiv, sase ani de inchisoare si a dispus, totodata, arestarea imediata a celor doi. Potrivit deciziei judecatorilor, Raducan a primit sase ani de inchisoare, pentru inselaciune, iar Botezatu - trei ani, pentru folosirea creditelor si bunurilor societatii "Alcrev Impex" SRL in interes propriu. De asemenea, au fost condamnate si alte persoane. Afacerea "S.AN.CA" este reprezentativa pentru coruptia la nivel inalt, dinainte de 1996, atit prin scandalul creat in jurul unor membri din guvernul Vacaroiu (Viorel Hrebenciuc, Mihai Unghianu si Victor Opaschi), cit si prin dezvaluirile privind legaturile unor oficiali cu mafia tiganeasca si cea financiar-bancara. Practic, acest caz poate fi considerat cheia caderii bancilor Credit Bank, Bankcoop si Bancorex. Anul trecut cind a aparut lista cu datorinicii Bancorex preluati de AVAB, "S.AN.CA" ocupa unul dintre primele locuri, alaturi de firmele fratilor Paunescu si alte citeva societati foarte cunoscute. Este inadmisibil ca magistratii Tribunalului Bucuresti sa nu fi realizat ca BCR, care a preluat activele "Bancorex", trebuia invitata sa-si spuna punctul de vedere. Rejudecarea dosarului "S.AN.CA" este primul semnal ca actuala justitie ar putea sa faca jocuri politice asa cum a semnalat "Evenimentul zilei" in urma cu doua zile in articolul "Mai tari ca justitia, dosarele penale de partid'. CHRISTIAN LEVANT VASILE SURCEL Aurolacii din Timisoara "s-au impartit": cei care au trecut pe la Henk si ceilalti I-am gasit cu greu pe copiii care au trecut prin casa lui Henk. Zona din Piata 700, in care isi faceau veacul acesti copii ai strazii, este aproape pustie. Citiva pusti trag cu sete din punga cu aurolac. Copiii lui Henk sint de negasit. Au fost exilati si s-au mutat intr-un canal din fata fabricii Modatim. "Lasati-ne in pace ca toata lumea fuge de noi, zice ca avem SIDA, ca sintem sidosi", striga din canalul de termoficare unul dintre aurolaci. Refuza banii. Nu vrea decit sa fie lasat in pace. Din curtea fabricii ies trei barbati vinjosi, inarmati cu rangi. Vor sa evacueze canalul si sa-l inchida. "Am blindat canalul asta acum citeva luni ca sa nu mai intre aurolacii in el, dar au venit aia de la termoficare si l-au deschis ca sa repare ceva. Vrem sa punem niste bride si sa-l inchidem", ne spune unul dintre muncitori. "Iesiti afara, ca va inchidem aici", striga barbatul vinjos catre aurolaci. Copiii, terorizati, incearca sa se ascunda. Dupa minute bune de parlamentari si tipete, acestia ies unul cite unul din canal. Dintre tevi apar o multime de vechituri, saltele rupte, haine murdare, sticle si pungi. Reusim cu greu sa-l ademenim pe Cristi M., in timp ce ceilalti trei copii se asaza pe terasamentul de cale ferata din apropiere si se uita lung la noi. Cristi are acum 13 ani si este pe strada de zece ani. A fugit de acasa pentru ca tatal sau il batea cind primea note mici la scoala. Anul trecut, Cristi a fost gazduit de Jurgen Henk pentru o noapte. A primit haine curate, mincare si s-a intors in canal. "Am facut sex oral cu el, credeti ca am SIDA?", ne intreaba Cristi. "Azi-dimineata mi-au luat singe la spital, dar nu stiu cind se va da rezultatul. Toti ma fac sidos si ma gonesc. Prietenii mei m-au gonit din canalul 700 si acuma astia ma scot si de aici. Trebuie sa-mi gasesc alt canal". Incercam sa-l incurajam. Dinspre Piata 700 se apropie citiva aurolaci, care nu au trecut pe la neamt. Ii intrebam de ce i-au izolat pe colegii lor de suferinta. "Ii primim inapoi", ne spun ei. Cristi refuza oferta. "Acum ii tirziu", spune el suparat. Aurolacii din Timisoara s-au impartit in doua, cei care au ajuns pe Internet si cei care nu au trecut prin casa lui Henk. "Au fost multi pe la Iorga (porecla lui Henk in lumea aurolacilor). Multi nu mai sint in Timisoara", ne spune Cristi. "Au fost Baba, Ghita, Petrica si altii. De astia imi aduc eu aminte. Pe mine m-a lasat prietena dupa ce a auzit povestea asta, dar acasa tot nu ma intorc. Nu ma mai ia nimeni acum. Am 18 ani. Cine dracu are nevoie de mine. Numa' sa vina astia o data cu rezultatele sa vada daca am SIDA sau nu", ne mai spune Cristi. Intre timp, canalul din care a iesit Cristi este inchis, iar aurolacul pleaca sa se ascunda sub o conducta groasa de linga linia ferata. Zeci de copii ai strazii ar putea fi contaminati cu HIV Conducerea Spitalului Judetean din Timisoara a finalizat ieri expertiza medicala a cetateanului german Jurgen Henk, barbatul care a avut relatii sexuale cu mai multi copii ai strazii din Timisoara pe care i-a fotografiat si filmat in pozitii indecente. Jurgen Henk este bolnav de SIDA si a intrat in ultimul stadiu al bolii. Autoritatile din Timis ii cauta acum pe toti cei care au avut contacte cu Henk pentru ca riscul ca acestia sa fie infestati cu HIV este foarte mare. Individul a fost contaminat cu HIV in urma cu mai bine de zece ani. El sustine ca intreaga poveste este o inscenare. Evolutie si filme porno cu copii Jurgen Henk, 56 de ani, din Greifswald, Germania a venit la Timisoara la inceputul anului 2000. Barbatul a fost operator de trafic pe un aeroport din Germania dar a iesit la pensie si s-a ocupat de calculatoare si Internet. Dupa sosirea in Timisoara, Henk l-a contactat pe presedintele Asociatiei Memorialul Revolutiei Traian Orban si si-a oferit serviciile de specialist in calculatoare. Lui Traian Orban nu i-a venit sa creada ca neamtul care il vizitase a folosit copii ai strazii pentru a realiza filme pornografice difuzate pe Internet. "Il cunosc pe Henk de aproape un an de zile, povesteste Traian Orban. A vizitat Memorialul Revolutiei, i-a placut si mi-a spus ca va veni din Germania cu aparatura moderna si ar vrea sa ne ajute. Spunea ca vrea sa faca o carte si o pagina web pe internet despre Memorial. Noi i-am spus ca avem deja o astfel de pagina. A facut niste poze cu un aparat digital. Fotografiile le-a facut cu titlu voluntar, nu avea nici o obligatie. Uneori mi s-au parut ciudate unele atitudini ale sale. Se plingea ca este bolnav. Eu sint consternat de atitudinea lui. De fapt aparatura pe care a adus-o din Germania a folosit-o in scopuri murdare. Nici nu mi-am inchipuit ca se poate intimpla asa ceva. Cred ca a incercat sa faca un paravan din Memorial ca sa-si justifice prezenta in tara". Jurgen Henk facea vizite dese pe la Memorialul Revolutiei dar intre timp activitatea sa se concentra pe copiii strazii. Timp de sase luni el a intretinut relatii sexuale orale si anale cu cel putin opt copii racolati din zonele Garii de Nord, Piata 700 si Brincoveanu din Timisoara. Potrivit unei note inaintata de Directia pentru Protectia Copilului Timis Consiliului Judetean numarul copiilor care au trecut prin miinile lui Henk ar putea fi mai mare de 20. Autoritatile din judetul Timis incearca sa-i identifice pe toti copiii strazii racolati de Henk, dar operatiunea este extrem de dificila. Acesti copii nu au acte si se cunosc numai dupa porecle. Ei calatoresc prin tara si stau numai citeva luni in acelasi oras. Ultimele examene medicale ale lui Jurgen Henk sint alarmante. Acesti copii trebuie gasiti cit mai repede pentru ca germanul este bolnav de SIDA si boala se poate extinde cu o viteza ucigatoare prin lumea aurolacilor din Romania. SIDA in ultimul stadiu Laboratorul de epidemiologie de la Spitalul Judetean din Timisoara a finalizat ieri analizale lui Jurgen Henk. Rezultatul este necrutator. Henk este bolnav de SIDA si boala este in ultimul stadiu. Medicul Victor Moga de la sectia de cardiologie din Spitalul Judetean, unde este internat Henk spune ca starea cetateanului german este grava. "Este un pacient hipertensiv cu probleme cardiace. Este vorba de o anghina pectorala instabila. Cind a fost internat in spital din cite mi-a spus si a declarat medicului de garda noi am stiut ca are SIDA, ca este sub tratament si merge periodic la Hamburg sa-si faca analize. Este cunoscut faptul ca in cazul pacientilor cu SIDA, boala se poate complica cu o leucemie limfatica. El are si aceasta boala", spune medicul Victor Moga. Din acest moment pozele si filmele pornografice cu copii strazii de pe internet trec in planul 2. Jurgen Henk va fi acuzat de contaminare voluntara cu HIV si risca o pedeapsa de pina la 15 ani de inchisoare. Copiii care au avut relatii sexuale cu acest individ sint in pericol dar situatia este mult mai grava pentru ca este posbili ca acesti copii sa fi intretinut la rindul lor relatii sexuale cu alte persoane. Sefa laboratorului de epidemiologie din Spitalul Judetean Adriana Rosu spune ca in cazul unui contact sexual anal probabilitatea de contaminare cu HIV este de 80%. Asistentii sociali de la Directia de Protectie a Copilului Timis cauta in aceste zile sa-i identifice pe copiii abuzati de Henk. Directia Sanitara Timis a anuntat ca va face teste SIDA gratuit pentru acesti copii. TUDOR FLUERAS Justitia a pedepsit degeaba un infractor fugit in Suedia Contrabandist, rugat sa vina in puscarie Costan Buzura are 41 de ani. El a fugit din tara in 1985, cu ocazia unui meci de handbal al echipei "Minaur" Baia Mare. A obtinut cetatenie suedeza, s-a stabilit in orasul Onkoping din Suedia, dar dupa revolutie s-a intors in tara. S-a stabilit in Orsova, unde s-a pus pe afaceri banoase: contrabanda cu combustibil. Arestat in februarie '94, el a fost eliberat dupa o luna, pe cautiune, si dus a fost. Acum, Justitia romana il roaga sa vina in tara, la puscarie. Motorina carata in tancurile de balast "Prin luna septembrie 1993 venisem cu sotia in Romania ca turist si am vizitat Portile de Fier si Clisura Dunarii. Ne-a placut zona si am discutat ca ar fi bine sa cumparam aici o casa de odihna. La Orsova am fost sfatuiti sa facem o investitie. Ne-am gindit la cumpararea unei nave de pasageri pentru excursii si, in acest scop, am luat legatura cu NAVROM", va declara ulterior politiei, Costan Buzura. El infiinteaza firmele SC Viotrading SRL si SC "Romanian Danube Shipping Company" SA, iar pe 8 octombrie 1993 si 1 ianuarie 1994 semneaza doua contracte de asociere cu NAVROM Galati, avind ca obiect activitatea de transport pasageri pe Dunare intre Romania si Iugoslavia, cu trei nave in locatie de gestiune: "Maramures", "Istria", "Banat". Asa cum ar fi putut banui oricine, activitatea principala urma sa fie de fapt contrabanda cu motorina pentru sirbi. Navele se aprovizionau in plus cu motorina, surplusul fiind valorificat in Iugoslavia, la pretul de 1,2 DM/litru. In portul sirbesc Veliko Gradiste, cu ajutorul unor pompe electrice, se scotea din rezervoare motorina, care era preluata in cisterne sirbesti. La descarcarea combustibilului asistau vamesii si politistii sirbi, o data fiind prezent chiar si vicepresedintele comunei Veliko Gradiste. Pentru a putea transporta mai mult combustibil, erau umplute cu motorina pina si tancurile de balast din prova navelor, care asigura echilibrul si plutirea. Contrabanda umanitara Pe 9 februarie 1994, la un control al politiei si Garzii Financiare din Orsova s-a descoperit un plus de 970 litri de motorina pe vasul "Istria", ancorat in port. De aici a pornit totul. S-a stabilit ca, in perioada oct. 1993-feb. 1994, firmele SC Viotrading SRL Baia Mare si SC "Romanian Danube Shipping Company" SA Orsova au exportat ilegal motorina. A fost incalcata Rezolutia 820/1993 a Consiliului de Securitate al ONU privind embargoul impotriva Iugoslaviei, iar statul roman a fost pagubit de taxele vamale pentru export. Directia Generala a Vamilor a stabilit ca avea de incasat 256.551.400 lei, contravaloarea taxelor vamale aferente cantitatii de 183,251 litri motorina stabilite pe baza de expertiza. La aceasta suma urmau sa se adauge penalitati de intirziere de 0,3% pe zi, pina la data achitarii ei integrale. Initial, Buzura a declarat ca autoritatile din Veliko Gradiste i-au impus sa livreze cantitatea de 6 tone motorina pentru incalzirea unei scoli, dupa care a convenit cu primarul orasului Pojarevak sa-i livreze 100 t motorina, plata urmind sa fie o fabrica de "Vegeta" construita la Orsova. Buzura a revenit apoi asupra declaratiei si a sustinut ca a livrat sirbilor "doar" 60 tone motorina in scop umanitar. Mai mult, primaria comunei Veliko Gradiste a depus o adresa la dosarul cauzei, in care se atesta faptul ca Buzura a trimis "citeva tone" de combustibil pentru incalzirea unei gradinite si a unei brutarii. Acest lucru a fost contrazis de toti martorii. Primul rechizitoriu mai mentiona faptul ca vamesii si politistii erau tratati "atent" de Buzura. "Mentionez ca atit vamesilor, cit si politistilor, inainte de inceperea controlului, li se servea cite o cafea sau Pepsi ,bineinteles care dorea", a declarat Buzura anchetatorilor. Eliberat pe o cautiune de 100.000 de lei Pe 10 februarie 1994, patronul firmelor, Costan Buzura si Sorin Costescu, omul lui de incredere, au fost arestati preventiv. O zi mai tirziu, Costescu este eliberat, iar dupa o luna, Judecatoria Orsova dispune punerea in libertate provizorie a lui Buzura, pentru o cautiune modica, de 100.000 lei. Parchetul Orsova a facut recurs, Tribunalul Orsova anuleaza eliberarea, intre timp, insa, Buzura a disparut. Fara inculpatul principal, se deschide procesul penal, dosar 1068/94 de la Judecatoria Orsova. "Se va cita inculpatul Buzura Costan la domiciliul din Suedia" noteaza silitori judecatorii. Un an mai tirziu, in data de 14 iulie 1995, Costan Buzura este condamnat in lipsa, la 7 ani inchisoare, pentru infractiunea de contrabanda, si obligat, solidar cu cele doua firme ale sale, la plata a 78.797.930 lei. Desi tot personalul navigant a participat la contrabanda, au mai fost inculpati, pentru complicitate, doar doua persoane:Sorin Costescu, omul de incredere a lui Buzura, si Dinu Popescu, directorul societatii Danube Shipping. Ei au fost achitati de judecatori, care au considerat ca activitatea lor "s-a desfasurat din dispozitia inculpatului Buzura Costan... personalul navigant a fost supus unei constringeri morale, fiind amenintat cu refuzul de a fi primit la bordul navei...spectrul somajului constituind o amenintare reala si efectiva de natura a-i silui vointa..." desi faptele lor constituie infractiuni (folosirea de documente vamale false, fals intelectual in inscrisuri oficiale si uz de fals). Sapte ani de proces degeaba Apelul judecat la Tribunalul Mehedinti (Dosar 2006/1996) i-a adus o reducere de pedeapsa lui Buzura. El este citat in Suedia, dar in zadar. La 30 decembrie 1997, decizia penala nr.724/A stabileste 4 ani inchisoare pentru Buzura, 2 ani cu suspendare pentru Sorin Costescu si 1 an pentru Dinu Popescu, aceasta din urma deja gratiata. Buzura este condamnat sa plateasca solidar cu firmele sale 256 milioane catre Directia Regionala Vamala Craiova. Din Suedia, insa, nu sosea nici condamnatul, nici banii. Soseste insa cererea de recurs, facuta de Buzura. Recursul, judecat la Curtea de Apel Craiova (dosar 906/P/1998), a facut un nou cadou contrabandistului. Sentinta, pronuntata la sfirsitul anului 2000, a ramas de 4 ani inchisoare, dar de data aceasta Buzura a fost scutit de obligatia de plata. Taxele vamale si penalitatile au revenit celor doua firme implicate in contrabanda, disparute prin faliment, de ani de zile. Pe tot parcursul procesului, Buzura a fost citat la adresa din Suedia, depunindu-se la dosar recipisele postale, ca dovada a expedierii citatiilor. Practic, dupa un proces care a durat 7 ani, nimeni nu a fost inchis si nu s-a recuperat nici o suma de bani. Iar tot ce face justitia este sa-l roage frumos pe contrabandist sa vina la inchisoare. SORIN CEHAN Condamnata pentru ca si-a lasat amantul fara pistol Ca sa-si repare orgoliul ranit, Maria Nita l-a dezarmat pe politistul Dudulica, incalcind astfel "regimul armelor si munitiilor" De obicei, atunci cind devin geloase, majoritatea femeilor se multumesc sa sparga vesela din bucatarie sau, in cel mai rau caz, sa-i sparga capul celui despre care cred ca le-a tradat. Pusa intr-o astfel de situatie, "amanta oficiala" a unui politist din Ploiesti a incercat sa depaseasca rutina acestor solutii banale. Dar, in loc sa-si impresioneze iubitul, ea nu a reusit decit performanta, rar intilnita printre femei, de a incalca art. 279 din Codul penal: "nerespectarea regimului armelor si munitiilor". Sotia - rivala "amantei oficiale" Maria Nitu si plt.(r) Gheorghe Dudulica s-au cunoscut in urma cu aproape 15 ani cind, intr-o zi, femeia i-a povestit subofiterului, pe atunci militian, despre necazurile pe care le avea cu tinara ei fiica, plecata de citva timp de acasa. Ca un facut, si in familia lui Dudulica exista o situatie asemanatoare. Pornind de la discutiile despre aceste necazuri comune, intre cei doi s-a instalat, treptat, un fel de camaraderie care, timp de sapte ani, i-a facut sa se ajute, reciproc, in orice ocazie. Abia prin 1992, pe fondul unor neintelegeri aparute in familiile lor, cei doi au devenit si amanti. La inceput se intilneau rar, in garsoniera unei cunostinte comune. In timp, relatia lor a evoluat si, gazduite de aceeasi garsoniera, intilnirile lor au devenit tot mai dese. In primavara lui 1995, au hotarit chiar ca se vor casatori dupa ce fiecare dintre ei isi va rezolva problema divortului. Pina atunci au inceput sa treaca tot mai rar pe acasa si, o perioada, chiar au locuit impreuna, in aceeasi garsoniera. In scurt timp, atit sotia lui Dudulica, cit si sotul Mariei au aflat despre legatura acestora si, pusi in fata faptului implinit, n-au prea avut ce comenta. La un moment dat, cele doua femei, sotia si "amanta oficiala", s-au intilnit acasa la subofiter si au cazut de acord ca situatia se va limpezi dupa divort. Marul discordiei: concediul in Delta Puse astfel la cale, lucrurile ar fi trebuit sa se lamureasca in scurt timp. Totusi, nehotarit parca sa-si paraseasca cei patru copii, subofiterul a inceput sa amine momentul divortului, iar Maria a devenit din ce in ce mai insistenta. In seara de 15 august 1995, cei doi s-au intilnit din nou in garsoniera stiuta. Venisera pregatiti sa ramina acolo peste noapte: isi adusesera cu ei si haine de schimb. Dudulica s-a dezbracat de uniforma si a pus-o pe cuier impreuna cu pistolul si munitia cu care venise de la serviciu. In jurul orei 23.00, el i-a spus femeii ca ar dori sa plece acasa pentru ca, la sfirsitul saptaminii, urma sa mearga cu sotia lui la o nunta. A renuntat la aceasta idee in momentul in care Maria l-a amenintat ca va veni si ea la petrecere, unde o sa-i faca un scandal monstruos. Lucrurile pareau a se fi calmat pina in momentul in care subofiterul a avut proasta inspiratie sa-i spuna femeii ca, in zilele urmatoare, va pleca cu sotia lui in concediu, in Delta. A fost picatura care a umplut paharul, caci femeia a inceput iarasi sa-i reproseze "ca o foloseste doar ca pe un obiect de placere" si ca, de fapt, el nici nu are de gind sa divorteze. Intr-un tirziu s-au culcat, dar, in jurul orei 3.00 dimineata, Dudulica s-a trezit si a observat ca femeia nu se mai afla linga el. La inceput a crezut ca o fi la baie, insa in scurt timp si-a dat seama ca femeia plecase. O data cu ea disparuse si pistolul, cu munitie cu tot. Convins ca Maria era cea care il "dezarmase", omul a intrat in panica. Primul lui gind a fost ca, infuriata dupa discutia lor, "amanta oficiala" s-ar fi putut duce acasa la el, ca sa-i impuste sotia. Negocieri si piste false S-a indreptat spre propria locuinta si, constatind ca acolo e liniste si pace, a plecat imediat catre casa Mariei. Ajuns acolo, s-a intilnit mai intii cu Alice Duta, fiica acesteia. Dupa ce i-a povestit si ei necazul, a intrat in camera Mariei, unde a inceput sa negocieze conditiile in care ea ar fi urmat sa-i inapoieze arma. Dupa doua ore de discutii, nu au ajuns la nici un rezultat. Dimineata, Alice a anuntat Politia Municipiului Ploiesti despre disparitia armei. Ceva mai tirziu, Dudulica s-a dus impreuna cu Maria la Parchetul Militar, unde a raportat disparitia armei. Deja sesizati, lucratorii politiei i-au preluat si i-au dus la IPJ Prahova, in vederea clarificarii imprejurarilor in care disparuse pistolul. La audieri, Maria a recunoscut initial ca ar fi luat arma subofiterului si, in citeva rinduri, le-a indicat politistilor mai multe locuri unde ar fi ascuns-o. Dar de fiecare data informatiile ei s-au dovedit false. In noaptea de 17 spre 18 august, ea le-a cerut anchetatorilor sa-i dea voie sa se duca acasa, promitindu-le ca dimineata se va intoarce, cu tot cu pistol. Intrata probabil in panica, a parasit Ploiestiul si s-a dus in Capitala, de unde nu a mai revenit decit in dimineata de 19 august, cind a fost descoperita si retinuta. Dupa aproximativ trei ore, s-a decis sa incheie acest "joc" care devenise deja prea periculos atit pentru ea, cit si pentru Dudulica. I-a condus pe anchetatori in apropierea locuintei sale, unde, pe Strada Facliei, le-a indicat acestora locul real unde se afla pistolul: intr-un canal. Arma a fost recuperata, la fel ca si cele doua incarcatoare cu munitie. 30 de zile de arest pentru amanta razbunatoare Dupa aceasta "razbunare" ratata, Maria a fost arestata preventiv pentru 30 de zile. Ancheta a durat cinci ani, iar rechizitoriul cauzei a fost finalizat abia in septembrie 2000. Politistul Dudulica a fost pina la urma scos de sub urmarirea penala pentru "neglijenta in serviciu". Doar Maria a fost trimisa in fata instantei sub acuzatiile de "furt" si "nerespectarea regimului armelor si munitiilor". Judecata in stare de libertate, ea a fost condamnata de magistratii Tribunalului Militar Teritorial Bucuresti la un an de inchisoare pentru prima fapta si la doi ani - pentru cealalta. Judecatorii militari au tinut totusi cont ca femeia nu avea antecedente penale, precum si ca arma si munitia au fost recuperate. In consecinta, au dispus suspendarea conditionata a executarii pedepsei, cu o perioada de proba de patru ani. VASILE SURCEL Taximetristul aradean Costica Igas a fost ucis de clienti O crima oribila a zguduit opinia publica aradeana. Un taximetrist a fost injunghiat ieri, in cartierul Subcetate, din Arad, de doi barbati care au reusit sa dispara. Costica Igas, 41 de ani, era taximetrist particular. Desi pe masina avea sigla companiei Taxi Alcaz, el lucra pe cont propriu. Marti seara, in jurul orei 22.00, el transporta doi tineri in cartierul Subcetate. Pe Strada Santinelei, taxiul marca Renault 18 de culoare bleumarin a oprit, se pare in urma unui conflict izbucnit intre taximetrist si clienti. S-au auzit strigate de ajutor, dupa care Costica Igas a fost aruncat din masina in marginea drumului. Acesta avea o taietura profunda la git si in scurt timp a decedat. Ucigasii au vrut sa fuga cu Renaultul lui Igas. Ei au incercat sa intoarca masina printr-un parculet, dar din cauza noroiului au derapat si au lovit succesiv doi copaci, dupa care au abandonat-o. Au plecat cu alt autoturism, cu numarul 5-TM-1032, care a fost, de asemenea, abandonat in cartier. Politia a inceput imediat ancheta. Primele declaratii ale martorilor i-au pus pe politisti pe o pista care a dus la identificarea si prinderea ucigasilor. Din cercul initial de suspecti, politistii s-au oprit la doua nume, fratii Elvis si Dorel Baceanu. Unul dintre ei a incercat, la citeva ore dupa asasinat, sa recupereze masina cu numar de Timis si a fost retinut. Politistii l-au prins si pe al doilea criminal. Elvis Baceanu, 26 de ani, si fratele sau, Dorel, 20 de ani, au fost retinuti si sint cercetati pentru omor deosebit de grav. Desi in prima faza ei nu si-au recunoscut fapta, politistii dispun de suficiente dovezi pentru a le proba vinovatia, printre care citeva haine imbibate cu singe si arma crimei, cutitul, cu care Costica Igas a fost ucis. SORIN TROCAN Noi arestari pentru returnari ilegale de TVA Parchetul General impreuna cu Politia continua seria arestarilor in scandalul returnarilor nelegale de TVA declansata in luna decembrie a anului trecut. Au fost arestati pina acum cinci inalti functionari publici de la directiile financiare din Constanta si Bucuresti. Ultima arestata a fost inspectoarea Constanta Bratu de la Administratia Financiara a Sectorului 5 Bucuresti, dupa ce anterior fusese retinut insusi directorul general al acestei institutii, Ionel Danescu. Alti doi inspectori financiari au fost retinuti ieri seara de politie. In motivele arestarii anchetatorii au scris : " S-a constatat ca intre 1997-1999 un numar de 30 de societati comerciale au solicitat Administratiei Financiare a Sectorului 5 rambursari TVA prezintind documente false. Desi stiau ca societatile respective nu indeplinesc conditiile legale pentru a beneficia de rambursari TVA, functionari din cadrul acestei administratii financiare au aprobat cererile de rambursare, cauzind un prejudiciu de circa 52 miliarde de lei". In afara de Constanta Bratu, anchetatorii au mai arestat alte trei persoane, membre ale aceleiasi familii care figurau ca patroni ai firmelor SC ALINA si Cristi SRL, SC Nik Elvis SRL si SC Si Murate 99 SRL. Cei trei patroni sint Nicoleta, Niculaie si Cristian Batanas. Toti au primit mandate de arestare pe 30 de zile. Cercetarile vizeaza alti 27 de patroni de firme precum si patru inspectori financiari. Prejudiciile totale aduse statului prin rambursari TVA depaseste suma de 200 de milioane de dolari. ONDINE GHERGUT Generalul Tudor Cearapin, noul sef al Jandarmeriei Romane Prin ordinul ministrului de interne, Ioan Rus, generalul de divizie Tudor Cearapin a fost numit, ieri, comandantul Jandarmeriei Romane. Fostul sef, generalul Anghel Andreescu, a fost pus la dispozitia Ministerului de Interne, pentru a fi incadrat pe o functie corespunzatoare gradului pe care-l are. Tot prin ordin al ministrului de interne, colonelul Petru Mihut a fost numit seful Statului Major al Jandarmeriei Romane. Col. Mihut a indeplinit, pina de curind, functia de comandant al Comandamentului de Jandarmi Teritorial Ploiesti. De asemenea, colonelul Gavrila Pop, fost comandant al Brigazii Speciale de Interventie a Jandarmeriei Romane, a fost numit adjunct pentru ordine publica, iar gen. brig. Costica Silion este noul comandant al Brigazii Speciale de Interventie a Jandarmeriei. Generalul Cearapin, noul sef al Jandarmeriei Romane, a indeplinit functii incepind de la comandant de pluton, pina la sef de stat major de brigada. In 1990 a fost numit comandant al Brigazii Mobile de Jandarmi Bucuresti. Intre 1997-1999 a a fost comandant al Comandamentului de Jandarmi Teritorial Bacau iar in 1999 a fost numit adjunct pentru ordine publica al comandantului Jandarmeriei Romane. La 29 noiembrie 1999 a fost avansat la gradul de general de divizie. Tot ieri, generalul de corp de armata Ionel Craciun, timp de zece ani comandant al Inspectoratului General al Pompierilor Militari, a fost inlocuit din functie si se afla la dispozitia MI. In locul sau a fost numit generalul de brigada Vladimir Secara, fost loctiitor al sefului Statului Major. ALINA GRIGORE Agent de paza, hot de benzina La citeva zile de la declansarea unei anchete la IPJ Ilfov in urma nenumaratelor sustrageri de produse petroliere, politistii ilfoveni au prins in flagrant, in noaptea de marti spre miercuri, doi indivizi care furau benzina dintr-o conducta a SC "Petrotrans" SA, unul dintre acestia fiind chiar angajat al firmei care asigura paza conductei, a informat IGP. Ofiteri ai Detasamentului de Politie pentru Interventie Rapida i-au prins pe Constantin-Adrian Stanciu, 31 de ani, agent de paza la SC "Defence Group" SRL, aflat in timpul serviciului, si pe Marian Grajdan, 38 de ani, din Bucuresti, fara ocupatie, in timp ce sustrageau benzina din conducta care traverseaza comuna Peris, judetul Ilfov. Hotii aveau asupra lor 100 de litri de benzina. La fata locului a fost descoperita si o instalatie artizanala montata pe conducta de transport. In timpul interventiei politistilor, in zona au sosit, cu autoturismul firmei de paza B-27-ZAD, mai multi colegi ai agentului de paza, care au incercat, prin intimidare, sa impiedice activitatea politiei. Dupa identificare, acestia urmeaza sa fie cercetati pentru ultraj. Constantin-Adrian Stanciu si Marian Grajdan au fost retinuti de politie si sint acuzati de furt calificat si abuz in serviciu contra intereselor publice. ALINA GRIGORE Atac cibernetic Un hacker roman loveste retelele de Internet Sute de computere aflate sub controlul unui hacker roman bombardeaza de o saptamina, cu mari cantitati de date, mai multe servere ale Undernet (una dintre cele mai populare retele de IRC - Internet Relay Chat - din lume), facindu-le inaccesibile sau perturbindu-le activitatea. Sint afectati zeci de mii de abonati la Internet, la care se adauga cei aproximativ 100.000 de utilizatori ai Undernet. Pentru a iesi din vizorul hackerului, unii furnizori si-au inchis serverele de IRC, iar altii au interzis temporar accesul utilizatorilor din Romania. Undernet este o organizatie non-profit care administreaza 45 de servere din 35 de tari. "Se pare ca unii nu apreciaza timpul, efortul si banii investiti pentru a le oferi sansa de a conversa cu oameni din toate colturile lumii. Asemenea atacuri irationale, ilegale si violente pot duce la desfiintarea retelei noastre", se afirma intr-un comunicat oficial al Undernet. Conducerea Undernet declara ca de vina sint nepasarea autoritatilor din Romania si ineficienta sistemelor de securitate a computerelor folosite in acest atac cibernetic, multe ale unor institutii de stat. In strainatate, atacurile de acest tip se pedepsesc cu amenzi usturatoare si chiar cu puscaria. Un elev roman a provocat pagube similare unei retele IRC in anul 1997. Cazul sau a intrat in atentia FBI, dar faptul ca Romania nu are o legislatie adecvata in privinta infractiunilor comise prin computer l-a ajutat sa scape doar cu un avertisment. MIHAI ROMAN Aflat in faza de recurs la Curtea Suprema de Justitie, Dosarul "Salvarea ucigasa" va fi rejudecat Magistratii Curtii Supreme de Justitie au dispus ieri rejudecarea procesului "Zuica - Salvarea ucigasa" si retrimiterea intregului dosar la Tribunalul Bucuresti. Fosta asistenta medicala, angajata a Serviciului de Ambulanta Bucuresti, Mariana Zuica a fost trimisa in judecata, impreuna cu soferul Marian Nita, sub acuzatia ca, in noaptea de 22/23 aprilie 1997, ar fi provocat moartea pacientului Constantin Nica, pe care l-au abandonat pe strada, in fata locuintei sale. Bolnav de tuberculoza, acesta a murit pina dimineata. Initial, Tribunalul Bucuresti a incadrat fapta asistentei in "ucidere din culpa", iar pe cea a soferului - in "punerea in pericol a vietii unei persoane aflate in neputinta de a se ingriji" si a dispus condamnarea lor la trei ani, cu suspendare, respectiv trei luni de inchisoare. Parchetul a inaintat apel impotriva acestei sentinte si, ulterior, Curtea de Apel Bucuresti a dispus schimbarea incadrarii juridice a faptelor in "omor" si i-a condamnat pe cei doi la cite cinci ani de inchisoare. PrinsSentinta pronuntata ieri de catre instanta suprema s-a raspuns la recursul inaintat de catre cei doi inculpati impotriva condamnarii lor decise de catre Curtea de Apel Bucuresti. VASILE SURCEL 