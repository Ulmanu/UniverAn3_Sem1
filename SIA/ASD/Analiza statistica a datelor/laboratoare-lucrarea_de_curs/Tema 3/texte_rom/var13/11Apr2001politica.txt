 Domnu' Adrian, e murdare geamurili la govern! In preludiul devenirii sale ca prim-ministru, domnu' Adrian ne promitea cite-n luna si-n stele in legatura cu guvernarea ce urma sa inceapa. Ca va fi mai profesionista, mai putin algoritmica, mai pe placul poporului. Intr-un cuvint ca va fi mai putin pedeserista. Si, pour la bonne bouche, ca va fi mai transparenta. Preludiul s-a terminat, iar domnu' Adrian s-a dezbracat (adica si-a dat haina jos si si-a suflecat minecile) si a trecut pe meserie. Adica s-a apucat de treaba. O tara-ntreaga l-a sorbit din ochi cu admiratie (inclusiv femeile!) ca ce frumos le spune pe englezeste si pe frantuzeste pe la portile Europei. Si asta dupa ce, in prealabil (sau daca n-o fi avut prealabil, in lighean), a amestecat bine cei 15 milioane de specialisti ai PDSR si i-a extras pe cei mai destoinici ministri cu putinta. Cum s-ar spune, premisele erau favorabile. Mai raminea un singur amanunt de rezolvat pentru a-si putea duce cu brio la indeplinire promisiunile: transparenta. Asa ca domnu' Adrian si-a alcatuit o megastructura care sa-i asigure interfata cu publicul larg. Ceea ce in guvernul anterior (de trista amintire, desigur) facea o singura persoana, e adevarat ca blonda si cu ochi frumosi, acum cade in sarcina unui colectiv alcatuit din: una bucata ditamai ministru al informatiilor publice; nu se stie exact citi secretari de stat la acest minister; una bucata purtator de cuvint; una bucata sef departament comunicare, informatica sau asa ceva; una bucata consilier personal de imagine si relatii cu presa si cu designerii de moda; o armata de "negrisori pe plantatie" care plimba cit e ziua de lunga hirtii prin Palatul Victoria. Carevasazica, artilerie grea in domeniul comunicarii si al imaginii. Cum sa incapa atitea sabii intr-o singura teaca, deja nu mai interesa pe nimeni. Si, uite-asa, trecura o suta de zile. Iar domnu' Adrian, presat de madam Nicholson si de gazetarii circotasi, simti o nevoie acuta sa-si faca un bilant. Asa ca ii baga in priza pe specialistii in comunicare si imagine, care primira tema de cercetare sa-i confectioneze un interviu de sa crape nea Gheorghe de placere si mindrie citindu-l. Rezultatul? O insailatura jalnica de declaratii bombastice si de detalii tehniciste, imposibil de digerat, creata parca sa confirme caracterizarea facuta de Traian Basescu cu o zi inainte: o manea politica. Grabit intre doua avioane, probabil ca domnu' Adrian nici n-a apucat sa citeasca mareata capodopera, iar cei de la Mediafax, sadici, au bagat-o pe flux ad-literam. Acum, poate ca domnu' Adrian se pricepe mai bine ca noi la economie, la politica si la cum se alcatuieste un buget. Dar, din pacate, nu e suficient. Iar cum se vede activitatea domniei sale dinspre partea asta, a alegatorilor, e cu totul si cu totul altceva. Deocamdata, cu asemenea consilieri de imagine, e cam murdar geamul la Palatul Victoria. Ar cam fi timpul pentru curatenia de Pasti. RADU PREDA Iliescu a recunoscut la televiziune, in direct si la o ora de maxima audienta: Ristea Priboi, piedica in calea aderarii la NATO Presedintele Romaniei, Ion Iliescu, si-a dovedit luni seara, la emisiunea "Scurt pe doi", de la TV Romania 1, calitatile de moderator de televiziune. Daca luam in considerare cit a vorbit Iliescu, pe post de musafir, si cit au vorbit gazdele, se poate spune ca la emisiunea moderata de Ion Iliescu au participat Cristian Tudor Popescu si Ralu Filip. Seful statului a dovedit ca stie sa asculte ce spun gazdele sale, dar si ca le aproba la modul profesionist ideile, chiar daca rolurile erau exact pe dos. Totusi, in pauzele de logoree ale celor doi "invitati" ai sai, a reusit din fericire sa puncteze concret citeva dintre subiectele importante la ordinea zilei. Iliescu nu a fost ocolit de exprimarile elegante ale lui Popescu, cel care a pirit poporul roman la propriul presedinte ca in loc sa soarba din priviri "dezvaluirile socante" ale premierului (de la emisiunea precedenta) a preferat "sa se uite la titele lu' Natalia Oreiro", insistind de vreo citeva ori asupra cuvintului atit de drag, "tite". Convingerile intime ale presedintelui Am aflat astfel ca doar obligativitatea adoptarii unei pozitii oficiale in orice imprejurare il impiedica pe Iliescu sa spuna ce crede el cu adevarat despre utilitatea Consiliului National pentru Studierea Arhivelor Securitatii (CNSAS). Insistind si accentuind ca este impiedicat sa ne spuna cu adevarat ce crede despre CNSAS, presedintele a aratat ca "sint multe de discutat in legatura cu utilitatea acestui demers si chiar in cazul activitatii sale; cum anume sa evite situatii care sa aduca in societatea noastra elemente de tensiune, de incordare". A precizat si de ce este totusi atit de ingaduitor cu CNSAS: "Eu nu pot sa nu iau in considerare un organism creat printr-o hotarire politica a Parlamentului Romaniei. Deci, este o institutie care are o baza legala si eu sint dator, in pozitia in care ma aflu, sa am deschidere totala fata de toate institutiile constitutionale, legale, create pe baza de lege". Imbogatitii "colorati" ai marilor orase Seful statului a demonstrat ca poate avea si un usor accent rasist atunci cind a povestit despre un caz de retrocedare abuziva a unui imobil din Timisoara, in care victima, evacuatul adica, era "profesor universitar de la Politehnica Timisoara", iar calaul, cel care-l dadea afara, era "un om mai colorat (s.n.) din oras, imbogatit in anii acestia, care a spus ca el este proprietarul blocului". Judecarea retrocedarii unor case nationalizate a fost punctul din care s-a plecat la atacarea statutului de inamovibilitate acordat judecatorilor, problema pe care a mai ridicat-o C.T. Popescu impreuna cu directorul lui, si la, dupa cum nostalgic a spus, intilnirea "cu activul din presa si editorii". Cei doi s-au plins tot elegant la presedinte ca tinerii judecatori declarati inamovibili chiar de el "isi fac mina cu noi". Adica incep sa capete experienta judecind coscogeamitea titanii de presa. Intr-un fel, presedintele si-a luat angajamentul ca e posibil sa nu se mai repete greseala si sa se introduca un fel de stagiu inaintea acordarii acestui statut de inamovibilitate pentru judecatori. Popescu? Multumit. Filip? Multumit. Buun. Trecem mai departe. Greseala recunoscuta dupa zece ani e pe jumatate tardiva Din categoria "mingi ridicate la plasa" s-a remarcat si intrebarea privind relatia presedintelui cu Majestatea Sa Regele Mihai I. Venind cu raspunsul pregatit, Iliescu a spus ca gestul de a-l invita pe Regele Mihai I in tara este unul care vrea sa demonstreze intrarea intr-o stare de normalitate. Crede "ca am ajuns la o judecata mai lucida si mai reala". Recunoaste insa ca "poate ca am gresit intr-o vreme, influentat si de starea de spirit, incorsetarea in care ne aflam si de tensiunea in care lucram". A accentuat insa ca nu da vina pe anturaj si ca "imi asum toata raspunderea pentru ce am facut eu si ce am judecat impreuna". Categoria "securisti de bine" Problema "Ristea Priboi" nu a fost o problema. Daca pe Pacepa, de a carui disidenta se indoieste pentru ca l-a urmarit pe vremea cind era seful Securitatii, nu-l vede recuperat pentru actualele servicii secrete, cu Priboi lucrurile se schimba. Iliescu face un apel ca Priboi sa nu fie judecat doar pentru ca a apartinut unei structuri, ci mai ales dupa ce a facut el acolo. Presedintele nu-l prea cunoaste pe ex-securistul ajuns la sefia Comisiei SIE din parlament, ci Nastase, care "a lucrat cu domnul Priboi, deci il cunoaste mai bine; are criteriile sale de judecata". Asta ca sa nu-l supere pe premier, pentru ca, pe de alta parte, impartial ca tot romanul, presedintele ii da dreptate ministrului apararii, cel care a spus ca probleme de genul Priboi atirna precum o ghiulea de picior in efortul nostru de a ne integra in NATO. "Da, are dreptate", spune presedintele referindu-se la declaratiile lui Ion Mircea Pascu de la Radio Europa Libera. Presedintele Romaniei a incheiat apoteotic, spunind ca cel mai bun premier de pina acum, din cei patru pe care i-a avut sub sefia sa la Cotroceni, e Adrian Nastase. CRISTIAN OPREA Voturi favorabile la buget, contra unui nou sediu pentru PRM Troc politic in parlament Democratii si liberalii inaspresc tonul PDSR si-a propus ca bugetul sa fie votat pina joi, desi in a doua zi a dezbaterilor parlamentare pe marginea proiectului de buget articolele votate au scazut la jumatate fata de ziua precedenta. Zelul masinariei de vot PDSR-PRM, dovedit in prima zi, a fost frinat de o activitate mai efervescenta a partidelor din opozitie: PNL si PD. Dezbaterile au fost paralizate pentru citeva ore din cauza articolului 25, privind utilizarea veniturilor din privatizare pentru diminuarea datoriei publice. Liberalii au cerut ca in acest articol sa se introduca precizarea sumelor care vor proveni din privatizarile pe 2001, ceea ce PDSR a refuzat. Impotriva introducerii acestei precizari s-a ridicat presedintele Senatului, Nicolae Vacaroiu, care a facut o trimitere fara nici o legatura la devalizarea BANCOREX care s-ar fi produs in 1997, de proasta gestionare a sistemului bancar fiind vinovata fosta putere. PNL a parasit sala de sedinta in semn de protest fata de refuzul PDSR, liderul liberal Valeriu Stoica declarind ca social-democratii nu vrea sa precizeze aceste sume tocmai pentru a subventiona cu ele intreprinderile cu pierderi. Motivind ca vor sa "se bata" in continuare pentru fiecare amendament, PNL a revenit in sala doar dupa ce s-a trecut la urmatorul articol. Basescu - motiv de gilceava Exemplul PNL a fost urmat citeva ore mai tirziu de PD. De data aceasta, "marul discordiei" l-a constituit art. 30 (alin. 4), privind cota alocata bugetului Municipiului Bucuresti. PD a acuzat "coalitia PDSR-UDMR" ca a luat "masuri impotriva Bucurestiului" si a anuntat ca va ataca acest articol la Curtea Constitutionala. In acelasi mod ca si parlamentarii PNL, reprezentantii PD au revenit in sala, "pentru a pune umarul la votarea bugetului in termenul stabilit", dupa cum a spus ironic vicepresedintele PD, Alexandru Sassu. Dupa consultarile avute in sedinta de grup, democratii au acuzat ca amendamentul privind reimpartirea veniturilor din impozite catre sectoare, si nu catre municipalitate, este nelegal. "PDSR a profitat de interesele UDMR in privinta descetralizarii locale si a utilizat sprijinul acestui partid pentru a face o asa-zisa descentralizare pentru criterii politice", a declarat vicepresedintele PD, Bogdan Niculescu-Duvaz. El a criticat faptul ca ministrul administratiei publice locale, Octav Cozmanca, nu s-a consultat cu primarul Capitalei, ci doar cu un viceprimar, membru al PDSR. Fata de ziua precedenta, PRM nu a mai avut aceeasi atitudine solidara cu PDSR, dupa cum au remarcat intr-o sedinta interna pedeseristii: "Senatorii din PRM au votat tot timpul impotriva noastra, iar deputatii pentru noi". In a doua parte a zilei insa, peremistii au parut sa-si fi revenit. Ei spera sa obtina, in schimbul sprijinului la votarea bugetului, un nou sediu pentru partidul "tribunului", dupa cum ne-au declarat surse din PRM. CRISTINA SOFRONIE NARCISA IORGA MIHAELA CONSTANTINESCU PNL toaca marunt din buze: "Guvernul Nastase a luat marea, noi ne alegem cu sarea" PNL si PD au convenit "la nivel inalt" sa nu voteze proiectul bugetului de stat pe 2001 elaborat de guvernul Nastase si trecut prin parlament, "cu masinaria de vot PDSR-PRM", fara amendamentele de fond facute de liberali si democrati, dupa cum ne-au declarat ieri surse PNL. De altfel, PNL a convocat ieri - la grupul parlamentar din Camera Deputatilor - o conferinta de presa in care bilantul celor 100 de zile de guvernare PDSR a fost criticat dur de vorbitori: Calin Popescu Tariceanu, Ioan Paun Otiman, Eugen Nicolaescu si Radu Rusanu. "In linii generale, in cele 100 de zile s-a urmarit un spectacol politic"; "s-a pornit cruciada controalelor, care a esuat lamentabil cind DCAG a inceput sa dezvaluie nereguli din cercul actualei puteri - "succesul" acestei campanii fiind doar demisia pe care a trebuit sa si-o dea Ovidiu Grecea"; "procesele de restructurare sint mereu aminate"; "subventii mascate alocate producatorilor de pierderi"; "pentru urmatorii ani, dezvoltarea economica a Romaniei este incerta"; "nu s-a facut decit aminarea privatizarii celor 64 de societati comerciale"; "festivism imagistic si fals de imagine", au fost doar citeva dintre sintagmele folosite de liberali pentru a caracteriza modul in care a actionat cabinetul Nastase in cele 100 de zile. Atragind atentia ca Acordul stand-by cu FMI "e departe de a fi semnat", iar "reluarea discutiilor la o data ce se va stabili ulterior este doar o formula politicoasa" folosita de negociatori, PNL sustine ferm ca, in acest caz, nici celelalte organisme financiare internationale nu vor aloca Romaniei fonduri. Concluzia PNL, trasa ieri de vorbitori, este ca "in campania electorala si in programul de guvernare ne-au promis marea cu sarea, iar acum guvernul Nastase ia marea, iar noi ne alegem cu sarea". CRISTINA SOFRONIE Bref Medelin ameninta cu impuierea rromilor Partida rromilor ameninta ca reziliaza protocolul cu PDSR. Prin vocea reprezentantului lor in parlament, Madalin Voicu, deputat PDSR in aceasta legislatura, rromii reclama faptul ca guvernul nu pare preocupat de integrarea lor in societate, iar o serie de ministri PDSR "ii considera pe rromi o rasa inferioara, nascuti genetic infractori". Voicu promite ca va ridica Cabinetului Nastase, problema integrarii rromilor. El le aminteste guvernantilor ca rromi i-au sustinut, ca nu cer placute bilingve, desi conform legii ar avea voie. In cazul in care etnia nu va fi sprijinita, in afara de ruperea relatiilor cu PDSR, Voicu mai lanseaza o idee: "Nu o sa am de ales si o sa le spun rromilor sa se inmulteasca in asemenea hal, incit o sa obligam Puterea sa tina cont de necesitatile si cererile noastre normale, care sint si solicitari obligatorii ale UE si fac parte din procesul de integrare a Romaniei." ( C.S. ) Hotarirea de guvern schimba rotile din mers Executivul va anula articolul din Hotarirea de Guvern nr. 276 din februarie 2001, potrivit caruia valuta incasata de la turistii straini ramine la agentiile de turism si nu la hoteluri, a declarat ieri ministrul turismului, Dan Matei Agathon. El a calificat articolul respectiv ca fiind "o eroare", precizind ca aceasta prevedere a avut la baza intentia de a ajuta agentiile de turism la plata TVA. Potrivit lui Agathon, introducerea articolului in cauza a fost determinata de unele "necorelari din cadrul Ministerului Turismului" si de faptul ca hotelierii nu au fost consultati in privinta acestei hotariri. Ministrul turismului a spus ca luni a avut discutii si cu reprezentantii hotelurilor, in urma carora s-a "gasit o cale" pentru rezolvarea acestei nemultumiri. ( M.S. ) Organizatia PRM Giurgiu incepe cu carnetul nr. 5 Organizatia PRM Giurgiu incepe, incet, dar sigur, sa se destrame. Tonul l-a dat vicepresedintele Dorin Cojocaru, vicepresedinte al Consiliului Judetean. Acesta si-a anuntat de curind demisia din functia detinuta in partid si din calitatea de membru al PRM, pentru ca, la numai citeva zile, sa devina oficial membru PDSR. La putin timp, gestul lui a fost imitat si de sotia acestuia, Vasilina Cojocaru, nimeni alta decit presedinta organizatiei judetene a PRM. Intre timp, alti doi consilieri judeteni PRM au trecut in tabara PDSR, astfel incit, in prezent, omul de baza in PRM Giurgiu este secretarul general Traian Vasiliu, detinatorul carnetului PRM nr. 5. ( I.M. ) Scrisnetul reformei Deranjat de vestimentatia neglijenta sau nonconformista, prefectul Argesului, Constantin Tamaga, a ordonat tuturor subordonatilor sa vina decent imbracati la serviciu. El a interzis cu desavirsire vestimentatia hippy, pletele mari si cerceii in ureche, explicindu-le subordonatilor ca Prefectura Arges trebuie sa-si recistige demnitatea pierduta pe vremea taranistilor si liberalilor. Singura concesie vestimentara pe care a facut-o prefectul a fost sa-i lase pe angajati, sa vina in blugi, o zi pe saptamina, dar asortati cu sacou si cravata. Tamaga a mai ordonat functionarilor sa degaje birourile de vrafurile de dosare, pentru ca nu poti da impresia ca faci reforma, atita timp cit actele stau vraiste imprejurul sau. ( G.M. ) [15][pl.dll?rid=expresro] 