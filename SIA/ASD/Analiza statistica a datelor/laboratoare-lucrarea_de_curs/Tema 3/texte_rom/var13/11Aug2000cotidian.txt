 Veteranul Papuc ataca Virful Moldoveanu Unul dintre veteranii de razboi din judetul Suceava, Stefan Papuc, in virsta de 86 de ani, pregateste o expeditie unica al carei punct terminus va fi Virful Moldoveanu, cel mai inalt din tara. Impreuna cu fiul sau, Mihai, si cu un cioban "care este expert in supravietuirea in conditii grele", dupa cum ne-a declarat fiul veteranului, Stefan Papuc vrea sa ajunga la altitudinea de 2.544 metri pe 22 august. La acea data se implinesc 59 de ani de cind Stefan Papuc a cazut sub galoanele sovieticilor, scapind cu greu, dupa ce a fost carat in spate de un camarad, mai multi kilometri, prin porumb. El a fost atunci la un pas de a ramine fara piciorul sting, medicii vrind sa il amputeze. A refuzat cu incapatinare si numai printr-o minune a scapat de cangrena. De mentionat ca Stefan Papuc, revenit pe front dupa ce a fost ranit, a cazut de doua ori prizonier in mina rusilor, reusind insa sa evadeze de fiecare data. Ultima oara a fost dus intr-un lagar din apropierea Siberiei de unde a fugit si a ajuns acasa mergind numai pe jos. Temerarul veteran de razboi cauta in aceste zile sponsori pentru a se dota cu cele necesare unei expeditii care va dura circa o saptamina. TIBERIU AVRAM Familia tinarului ucis in Italia nu poate repatria cadavrul Consulatul roman din Milano, acuzat O familie din Albeni, judetul Gorj, acuza consulatul roman din Milano ca nu o ajuta in a afla daca un membru al sau a murit in Italia, in urma cu aproximativ o saptamina, intr-un scandal dintre doua bande de romani. Sotii Elena si Nicolae Geoangiu spun ca baiatul lor, Nicolae, in virsta de 29 ani, a murit in timpul unei batai iscate intre o banda de galateni si una de gorjeni. Ei au aflat vestea de la un prieten al fiului lor, care i-a sunat si le-a spus sa inceapa demersurile pentru repatrierea cadavrului. Acesta le-a mai spus ca un alt tinar din Tirgu-Jiu a fost impuscat in picior, insa identitatea acestuia nu a fost declinata. Tatal baiatului are 70 de ani, iar din 1997 de-abia se mai ridica din pat, fiind paralizat pe partea stinga. Batrinul a primit de la Nicolae opt milioane de lei pentru a fi tratat de un bioenergoterapeut, insa pareza a ramas in continuare. Durerea lui este acum amplificata de moartea lui Nicolae. Rudele celui decedat se pling de faptul ca au incercat de mai multe ori sa ia legatura telefonic cu consulatul de la Milano, insa, cu exceptia secretarei, consulul Romaniei a stat de vorba cu ei o singura data, cind a precizat ca nu detine nici o informatie oficiala despre acest caz. Parintii stiu ca trebuie sa gaseasca aproximativ 15.000 DM pentru a efectua repatrierea, bani pe care nu ii au. Ei spun ca, desi era plecat ilegal in Italia, Nicolae reusea sa le trimita deseori bani sau ajutoare pentru a le mai imbunatati traiul. CLAUDIA TIPLUICA A doua sesiune a examenului de bacalaureat, incepind de luni Aproximativ 30.000 de absolventi de liceu din toata tara vor sustine luni, 14 august, proba orala de limba si literatura romana in cea de-a doua sesiune a examenului de bacalaureat din acest an. Potrivit graficului elaborat de Ministerul Educatiei Nationale, pe 16 si 17 august, candidatii apartinind minoritatilor vor sustine proba orala la limba materna, iar pe 18 si 19 august se va desfasura proba orala de limba moderna. Din 21 august incep probele scrise, urmind ca rezultatele sa fie afisate pe 27 august. O zi mai tirziu se vor primi eventualele contestatii, iar afisarea raspunsurilor finale se va face pe 30 august. Subiectele vor fi elaborate, ca si in prima sesiune, de expertii Serviciului National de Evaluare si Examinare, alegerea plicului urmind sa se desfasoare tot prin tragere la sorti. Potrivit Legii Invatamintului, absolventii de liceu au dreptul de a sustine bacalaureatul de doua ori fara plata vreunei taxe. Din a treia sesiune se plateste o taxa a carei valoare este stabilita de fiecare inspectorat scolar in parte. ROBERTA VORNICU La Nadlac, mirosul vine din stufaris Pesti masacrati Locuitorii din Nadlac traiesc in aceste zile o varianta a tragediei ecologice de pe Tisa, din iarna. In crescatoria de peste din marginea localitatii, care se intinde pina in zona Vamii Nadlac, s-a produs un adevarat masacru. Mii de pesti au murit, probabil pentru ca cineva a omis sa puna in functiune instalatia de recirculare a apei. Crapi fitofagi, somni, salai morti, zeci de tone de peste zac in stufaris. Mirosul de peste mort s-a intins asupra orasului si se simte puternic chiar si in vama. Desi oficial nu s-a comunicat nici responsabilitatea pentru acest masacru piscicol si nici valoarea pagubei, se vorbeste de sute de milioane de lei pierderi, in urma mortii pestilor din crescatorie. SORIN TROCAN Directorul Regiei de Apa Botosani acuza rau-platnicii ca isi cheltuiesc banii prin circiumi 20.000 din totalul de 140.000 de locuitori ai Botosaniului ar putea ramine de luni, fara apa la robinete, cu exceptia a doar patru ore de program, daca nu-si vor plati datoriile la RAJ Apa. Constantin Iacob, managerul regiei, spune ca unitatea a ajuns efectiv in pragul falimentului: "Regia a ajuns intr-o situatie limita si mai avem foarte putin pina a intra in faliment. Se spune ca nu are lumea bani sa-si plateasca apa, dar in prima zi de la emiterea certificatelor de depozit garantate de stat, botosanenii au depus la trezorerie patru miliarde de lei. Imi pare rau ca o spun, dar terasele si crismele sint pline de dimineata pina seara, in timp ce exista riscul real ca intreg orasul sa ramina fara apa". Din totalul de 36 de miliarde de lei pe care le are de incasat RAJ Apa, 19 miliarde de lei sint datorate de locatarii de la bloc, 424 de milioane de lei, de cei de la case, alte 12 miliarde de lei reprezentind datoriile agentilor economici. Societatea care asigura producerea si furnizarea apei calde la Botosani, Termica SA, are datorii catre regia de apa in valoare totala de 4,9 miliarde de lei, la care se adauga penalitati insumind alte 4,2 miliarde de lei. Constantin Iacob a declarat ca va opri furnizarea apei catre SC Termica, in conditiile in care graficul de reesalonare a datoriei, incheiat in urma cu trei luni, nu a fost respectat. DORIN BEJENARU Oana de la Genius si-a pus cercel in buric In noua formula, grupul Genius atinge din nou cote de maxima popularitate. Piesele noi prind la public la fel de bine ca si hiturile vechi, propulsind trupa despre care multi credeau ca nu mai are nici o sansa. Vedeta formatiei ramine in continuare Oana, care socheaza prin permanenta schimbare de imagine. Daca nu de mult avea parul de un rosu aprins, acum este blonda si si-a adaugat inca un accesoriu prin care atrage privirile. Este vorba de un cercel cu piatra albastra pus in buric. IUSTINA MUNTEANU Pampon de la Voltaj vrea sa polenizeze fetele A fost confundat cu rapper-ul Eminem. Sau cu Lars Ulrich, de la Metallica. In realitate e Paul Neacsu, bateristul de la Voltaj. Pe scurt, Pampon. S-a nascut pe 15 martie '68, in "Bucurestiul asta jegos". Ca toti din Zodia Pestilor, trage spre apa, dar orasul cu vino-ncoa e Sighisoara. Pacat ca n-are metrou care da "izul ala de metropola". Cu Voltaj e mereu cuplat la 220V. Abia daca mai are timp liber, iar cind are trebuie sa si-l imparta: intre cele "10 dusuri pe zi" si hobby-uri. Practica doua "sporturi", dormitul si uitatul la televizor. La concursurile de formula 1, la Discovery, HBO, "Spitalul de urgenta" si Animal Planet. Ar mai fi tenisul de cimp si biliardul. El ar mai vrea sa-si dea burta jos. De curind si-a instalat un nou joc pe calculator, Quake 3. E criminal. La-nceput improsca creieri si-n vis. Mai are doua "nebuneli": ochelarii, "cit mai mari si ciudati" (ultima pereche a luat-o din Ungaria cu aproape 2 milioane) si ceasurile Swatch. In '91, o finlandeza de 15 ani i-a-nmuiat toba Fetele? Nu-i place sa se lege. Prea sint cu hir si mir. Prea suspicioase, "ca unde ai fost, ca ce-ai facut". In '91, pe vremea cind isi facea veacul in Finlanda, cind batea toba si muncea pe unde apuca, s-a indragostit de-o pustoaica de 15 ani. Bun asa, numai ca pentru a oficializa legatura ar fi trebuit sa aiba acordul presedintelui. N-a mers. Dupa cum n-a mers nici cu Linz, o englezoaica din Southampton, pe care a cunoscut-o in timpul unui voiaj de... munca in Suedia. Dupa o "noapte zbuciumata", cu tangaje si tot tacimul, Linz si Pampon (adica Paul) au ramas buni prieteni. Corespondeaza si acum, dar ei nu prea-i da mina sa vina in Romania. Pina la urma a luat-o de mina pe Gabi. Lucreaza la Casino Hilton, iar prietenia dintre ei e una fara juraminte, fara complicatii. Polenizare si-atit. Mihai Constantinescu i-a pus betele-n mina Cam prin clasa a III-a, Pampon a simtit un nu stiu ce ascultindu-l pe Mihai Constantinescu. Erau ritmuri de tobe. L-au fascinat intr-atit incit a inceput sa bata cu orice-i cadea in mina si-n tot ce prindea. Cu bete si linguri a batut o canapea de i-au sarit fulgii. Literalmente. In '84, parintii l-au potolit cu tobe adevarate. In armata, a adus Unitatii 01437 din Ploiesti trei premii. Pina-n '97 a "copilarit" prin diferite trupe. Primul contact cu trupa Voltaj a fost in Ô87, la Mamaia, intr-un restaurant, pentru ca 10 ani mai tirziu sa aiba loc primul contact cu betele de la Voltaj. Asculta orice gen de muzica. Ii place Taxi, Vita de Vie, Neurotica, Angels, Candy. Noul Pampon: chel, bandana rosu cu negru si cioc De cind cu "Asta-i viata", pentru Pampon viata-i roza. S-a dus vremea cind muncea pe "bani de rahat" ca tehnoredactor la Editura National. Acum veniturile sint consistente. Si-ar lua si miine o masina, dar "volanul ma streseaza". Nu-si face planuri ca tiganu', caci nu stii ce-ti aduce ziua de miine. Simbata trecuta, de pilda, in drum spre Arad pentru un concert, au fost cit pe ce sa faca accident cu masina. Trupa dormea, noroc cu Pictoru' si Pampon care a "batut imediat toba". Altfel trupa n-ar mai fi ajuns sa probeze noul rind de toale. Rosu cu negru si franjuri. Pampon va purta baticut (bandana) si probabil parul va fi de prisos. Singurele tuleie vor fi cele din barbie. RADU MEIROSU Un exemplu care demonstreaza ca Uniunea Europeana ne trage de urechi pe buna dreptate Copiii Spitalului Paclisa-Hunedoara, lasati pe drumuri Desi exista in tara multe spitale sau sectii de neuropsihiatrie infantila, doar trei dintre acestea sint de interes national. Printre ele figureaza si Spitalul "Vasile Ilea" din Paclisa. Aici se afla internati in permanenta aproximativ 300 de copii veniti cu trimiteri din toate colturile tarii. Tratamentele care se aplica acestora sint de durata medie sau lunga. Prin ceea ce face, spitalul ofera o tripla protectie: medicala, asupra familiei si asupra societatii. In spital lucreaza 269 de persoane, raportul bolnavi/angajati fiind aproape de standardele internationale. Copiii internati aici isi continua studiile prin scoala care functioneaza in incinta. Iar componenta spirituala este asigurata de o biserica construita in curtea spitalului. Calvarul poarta un nume: ANPDC O data cu aparitia OUG 192/8 decembrie 2000 a inceput si calvarul copiilor si personalului de aici. Prin aceasta hotarire, guvernul infiinteaza Agentia Nationala de Protectie a Drepturilor Copilului (ANPDC). Apoi, in H.G. 261/2000, Spitalul "V. Ilea" din Paclisa este cuprins la pozitia 21, intre cele care urmeaza sa fie transferate catre ANPDC. Pentru ca brambureala sa fie completa, actele normative reglementeaza transferul astfel: personalul medical si aparatura ramin la Directia de Sanatate Publica, iar personalul auxiliar si patrimoniul trec la ANPDC. Totusi, actele normative citate permit, acolo unde patrimoniul nu se poate diviza sau unde nu e cazul, ca anumite unitati spitalicesti sa ramina la Ministerul Sanatatii. In acest sens, ministrul Hajdu Gabor nominalizeaza spitalul din Paclisa intr-o adresa trimisa ANPDC ca unitate unde nu sint internati preponderent copiii aflati in dificultate. Cind toata lumea a rasuflat usurata, acelasi ministru trimite o adresa ultimativa catre DSP Hunedoara in care fixeaza ca termen 5 iulie 2000 pentru semnarea unui protocol de predare-primire a spitalului intre CJ Hunedoara si DSP Hunedoara. Consiliul Judetean Hunedoara urmeaza sa treaca in administrare ceea ce mai ramine din spital nou-infiintatei agentii de protectie a drepturilor copilului. Realizind enormitatea, CJ Hunedoara face un memoriu catre Mugur Isarescu. Presedintele CJ, Mihail Rudeanu, refuza semnarea protocolului, insa vicepresedintele Ioan Rus pune el semnatura pe actul de distrugere a unuia dintre cele mai mari spitale din tara. Consecintele sint dramatice Rezultat imediat al terifiantei epopei in desfasurare a Spitalului "V. Ilea" va fi pastrarea in spital a 40-50 de copii. Din totalul de 300, doar atitia sint localnici. Fiind transformat in centru de plasament judetean, copiii din Bucuresti sau din alte judete vor trebui, in scurt timp, sa-si faca bagajele ingrosind rindurile copiilor strazii. Mai mult, unii dintre ei reprezinta pericol pentru societate daca nu se afla sub tratament. Tratamentele aflate in desfasurare vor fi intrerupte. Baza materiala, fiind impresionanta si mult peste nevoile unui centru de plasament, va fi trecuta in conservare, cu toate ca unele cladiri au doar citiva ani de cind functioneaza. Medicii, biologii, kinetoterapeutii, farmacistii si asistentele vor ramine angajati ai DSP, dar fara obiectul muncii sau locul unde sa-si desfasoare activitatea. In plus, cei 30 de copii bolnavi adultizati vor fi aruncati in strada. Investitiile aflate in desfasurare vor fi intrerupte pentru ca partenerul extern al spitalului nu cunoaste noii oameni carora le va da bani. Consiliile Judetene refuza semnarea protocoalelor de predare-primire Tragedia spitalului din Paclisa pare sa fi intrat pe drumul fara de intoarcere. Zbaterea si demersurile directorului spitalului, dr. Ioan Marcu, vor fi zadarnice. Doar bunavointa guvernantilor si ingaduinta beneficiarului actelor normative citate - am numit aici ANPDC - pot salva locul unde sint salvate suflete si vieti. In unele judete, Consiliile Judetene au refuzat semnarea protocoalelor de predare-primire. In altele, directiile de Sanatate Publica s-au opus cedarii unor unitati de importanta mult mai mica. Mai mult, CJ Suceava a dat in judecata guvernul intr-o cauza similara si a cistigat la prima instanta. La Hunedoara situatia e alta deoarece directorul DSP, dr. Ioan Rau, este recunoscut pentru obidenta sa fata de superiori, fiind capabil de orice compromis pentru a pastra scaunul care s-a clatinat puternic in citeva rinduri. In acelasi timp, desi Consiliul Judetean recunoaste ca nu ar avea bani decit pentru intretinerea unui numar de 30-40 de copii de la Paclisa, se rezuma la un memoriu si se spala pe miini. LUCIAN STANCIU Felicia Tiganescu a demonstrat ieri ca iubeste si la batrinete zborurile aventuroase Acrobatii cu planorul, la 90 de ani In urma cu 67 de ani, Felicia Tiganescu devenea prima femeie din Romania care pilota un planor. Avea 23 de ani. Dupa razboi a mai zburat sporadic, iar pina in 1996 nu se gindea ca va dori sa fie din nou acolo sus, chiar daca, neputind sa-si uite vechea dragoste, participa ca spectator la mitingurile aviatice. In urma cu patru ani, dupa o pauza indelungata, Felicia Tiganescu s-a urcat din nou in planor, si avindu-l ca insotitor pe profesorul Sorin Trelea, instructor de zbor voluntar, cel care s-a ocupat si a obtinut toate aprobarile necesare. Ceea ce parea atunci o adevarata aventura a devenit o obisnuinta pentru suceveni in urmatorii ani. Caci, de atunci, Felicia Tiganescu zboara an de an. Astazi, la aproape 90 de ani, pe care ii va implini in decembrie, ea se mai avinta, din cind in cind, spre infinitul cerului. Asa s-a intimplat si ieri, cind Felicia Tiganescu s-a urcat din nou in planor, pentru a mai fi o data acolo sus, deasupra tuturor. Luping nu, rasmoutare da Ieri dimineata, putin dupa ora 10.00, pe aerodromul de linga Aeroportul Salcea - Suceava a sosit Felicia Tiganescu, insotita de Sorin Trelea si alti radauteni, intre care si senatorul Teodor Hauca. Extrem de vesela si mereu pusa pe glume, caci, dupa cum ne spunea Sorin Trelea, "are un umor spumos", Felicia Tiganescu l-a anuntat pe instructor, care avea sa o insoteasca in planor, ca vrea sa faca un luping. Adica sa se dea "peste cap" cu planorul. Deloc incintat, tinind cont de efectele pe care le poate avea asupra organismului o astfel de figura acrobatica, Sorin Trelea a convins-o sa renunte la aceasta idee, promitindu-i insa ca va face o rasmoutare. Adica tot o figura acrobatica dificila si pretentioasa, constind in coborirea cu mare viteza, de la inaltime, spre sol, pina la firul ierbii, dupa care urmeaza o urcare brusca. "Am vrut sa fac si acum doi ani un luping, dar vad ca nu se poate sa ma tin de cuvint", a acceptat ea, resemnata, varianta propusa de instructor. Felicia Tiganescu era nerabdatoare sa ajunga la planor, iar dupa ce, ajutata, s-a urcat in aparatul de zbor, o bucurie imensa i-a inundat fata. Aproape 15 minute s-a aflat in aer, impreuna cu profesorul Sorin Trelea care, bineinteles, controla aparatul de zbor. Dupa aproximativ zece minute a urmat acea figura acrobatica, rasmoutarea. Coborirea in mare viteza a speriat o parte din cei aflati la sol, care erau ingrijorati de starea Feliciei. Ea insa, dupa aterizarea planorului, era tot cu zimbetul pe buze: "Ma asteptam la mai mult, dar nu a fost asa grozav. Ma asteptam la un efect negativ asupra corpului meu, dar nu am simtit nimic. Oricum, m-am simtit foarte bine si chiar acum as zbura din nou. As vrea, totusi, ca peste zece ani sa pot zbura din nou cu planorul". Se gindeste sa zboare si la 100 de ani Daca Felicia Tiganescu nu era marcata deloc de zbor, exceptind, bineinteles, bucuria, in schimb, Sorin Trelea era extrem de emotionat: "In 32 de ani de zbor, ca pilot sau instructor, am avut parte de multe emotii. Dar nici una nu se compara cu cea de astazi, cind am zburat cu prima doamna a aviatiei romanesti. E un lucru formidabil. A fost o emotie teribila si mi-am asumat o mare responsabilitate. Eu, sint convins, am avut mai multe emotii ca ea. Cred ca acest zbor este o premiera mondiala, pentru ca nu am mai auzit ca la 90 de ani sa se afle cineva intr-un planor care face acrobatii. In timpul zborului am discutat mereu cu ea. Imi pare rau acum ca nu am facut lupingul, pentru ca vad ca putea sa-i faca fata cu succes". Dupa ce ne-a lasat cu gura cascata, Felicia Tiganescu s-a retras, luind loc pe o patura pentru a-i mai privi putin pe elevii aeroclubului sucevean. Cu patru luni inainte de a implini 90 de ani, Felicia Tiganescu s-a aflat din nou in aer, in planor, un aparat de zbor in care multi tineri nu prea au curaj sa se urce. La aproape 90 de ani, Felicia Tiganescu se gindeste doar sa mai zboare peste zece ani. Asta, dupa cum ne-a spus, cu umorul care o caracterizeaza, "daca nu ma lasa de tot trenul de aterizare". TIBERIU AVRAM Litoral 2000 La Costinesti, baietii plictisiti de prietenele aduse de-acasa dau anunturi "Schimb blonda buna cu bruneta, eventual creata, cu sinii mari" Desi se spune ca in materie de sex nu s-a inventat nimic de la Adam si Eva, mentalitatea tinerilor a inceput sa se schimbe. De la pozitia misionarului, singura agreata de comunisti, s-a ajuns astazi la sex in grup. Campaniile anti-SIDA au devenit o obisnuinta, iar articolul 200 a fost abrogat. Nimic nu ar putea sa te mai mire. Cu toate acestea, pe geamul unei casute din Costinesti, linga bazarul de la Forum, era lipit urmatorul anunt: "De vinzare sau schimb blonda buna, cu o bruneta, eventual creata, cu sinii mari. Pentru relatii: 093/57.97.82; 092/31.96.24". Locatarii ne-au explicat ca nu este vorba de nici o gluma. "De fapt, anuntul l-am gasit pe o masina. Dar noua ne-a placut atit de mult incit l-am lipit pe geam. Zilnic ne intreaba lumea despre ce este vorba, sau ii observam cum baga in memoria celularelor numerele de telefon. Oricum, chestia e tare si am inteles ca e chiar pe bune", ne-a dezvaluit Vali, unul dintre locatari. (O.F., A.H.) La Festivalul "Callatis 2000", "Noaptea Recordurilor" pe malul marii Pe nava-scena din portul turistic Mangalia, cei mai ciudati oameni din Romania si-au etalat ieri seara talentele iesite din comun. Neobositul Horia Brenciu a prezentat un spectacol in care surprizele s-au tinut lant, iar intimplarile neobisnuite si elementele spectaculoase au tinut publicul cu sufletul la gura. Recorduri din toate domeniile, muzica, sport, umor au completat paleta spectacolului care l-a avut drept invitat special pe Stefan Popa-Popa's, cel mai rapid caricaturist al tuturor timpurilor si care este deja trecut in Guinness Book. Noaptea cind vin vedetele Cele 400 de numere pe care revista VIP le contabilizeaza in aceasta saptamina sint aniversate simbata seara, la Mangalia, tot in cadrul Festivalului "Callatis 2000", cu participarea unor mari vedete autohtone, care, de data aceasta, interpreteaza partituri neobisnuite. Mai mult, intregul scenariu al "Noptii VIP-urilor", cum se intituleaza show-ul in chestiune este croit pe calapodul unei reviste... vorbite, "jucate" (la propriu si la figurat) si, mai ales, cintate. Dar nu oricum, ci in distributii inedite, care fie vor face istorie, fie vor face furori. Mariana Nicolescu va cinta, in premiera, alaturi de formatia Holograf; Rica Raducanu va cinta si el, in premiera; Taxi va face "echipa" cu rapperii de la Il-Egal etc. Vor mai urca pe scena: Nightlosers, Pasarea Colibri, Laura Lavric (alaturi de trupa "VIP", condusa de fiul ei, Victor), Veta Biris, Madalina Manole (plus sosia!), Exotic, Gaz pe Foc, Valahia si, nu in ultimul rind, Florin Piersic. Printre invitati se vor numara primarii Gheorghe Funar si Constantin Simirad, precum si candidatul la presedintie Theodor Stolojan. Spectacolul va avea loc simbata, incepind cu ora 21.00. (D.V., L.C.) Medicii de la Saturn avertizeaza: Nu scoateti limba la albine! Unul dintre cele mai ciudate accidente s-a petrecut ieri in statiunea Saturn. La punctul sanitar "Adras" s-a prezentat un om muscat de limba de o albina. "Mincam un Kürtös Kalcs (n.r. - colac secuiesc) si, din neatentie, am inghitit si o albina care m-a muscat de limba". Asistentul medical principal, Mihail Murarasu, i-a recomandat ghinionistului ardelean sa plimbe cuburi de gheata in gura. "Nu este o gluma. Daca simtiti ca se umfla limba, reveniti de urgenta sa va fac o injectie, ca, Doamne fereste, puteti muri!". Mai in gluma, mai in serios, ardeleanul a pus intimplarea pe seama incetinelii traditionale. "Daca eram oltean, prindeam albina din zbor, nu o mincam ca prostul". (H.O., F.A.) Terasa "RoseMarie" din Neptun i-a innebunit pe fanii irlandezi ai lui Dracula Palinca si bulzul va ridica pulsul Pentru a satisface cele mai rafinate gusturi ale turistilor aflati in statiunea Neptun, terasa "RoseMarie" ofera in fiecare seara specialitati gastronomice unice pe litoral. Deoarece un grup de turisti irlandezi, fani Dracula (sositi pentru prima oara in Romania), au dorit sa guste o specialitate ardeleneasca, bucatarul sef al restaurantului "RoseMarie", Cristinel Titirisca, s-a gindit laÉ bulz. Preparat cu brinza de burduf afumata, in coaja de brad, acesta i-a incintat pe irlandezi, desi prima oara au crezut ca bulzul este un fel de desert. Pentru ca fanii Dracula sa se simta in Romania ca acasa, acestora li s-a oferit si cite un paharel cu palinca din "rezerva strategica" de la "RoseMarie". Si, ca sa cunoasca cit mai bine ce inseamna Romania, irlandezilor le-a fost dedicat "un purpuriu" de citeva manele din repertoriul lui Adrian Copilu Minune. (O.F., A.H.) 