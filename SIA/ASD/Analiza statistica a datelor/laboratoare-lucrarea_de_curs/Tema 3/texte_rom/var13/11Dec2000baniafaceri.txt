 La Brasov Autoturismul legionarului Horia Sima poate fi inchiriat cu 2.500 de lei/km Cel mai vechi autoturism din Brasov este un DeSOTO, fabricat in 1938. La volanul acestuia se mai plimba si acum un mecanic. Masina este blindata si proprietarul ei sustine ca a apartinut chiar lui Horia Sima, liderul legionarilor. Turistii straini se intrec in a face oferte care mai de care mai tentante in speranta ca vor pune mina pe masina. Autoturismul este in stare perfecta de functionare. "Am cumparat-o in anul 1985 din Timisoara. Am platit la vremea aceea 40 de mii de lei pe ea. Avea motorul original, functiona foarte bine, dar consuma 44 de litri de benzina la suta de kilometri. Am schimbat motorul, pe care insa il mai am si acum. L-am inlocuit cu unul Diesel ca sa consume mai putin. Povestea a inceput in 1985, locuiam inca in Timisoara. Intr-o zi m-am dus cu un prieten de-al meu la un colectionar de motociclete si masini de epoca. Prietenul meu si-a cumparat o motocicleta. Atunci am vazut autoturismul in curtea timisoreanului. Mi-a placut foarte mult si l-am rugat pe proprietar sa-l vinda. Acesta mi-a spus ca automobilul are istoria lui si ca de aceea nu este de vinzare. Timp de doua luni m-am gindit numai la aceasta masina. Intr-o zi mi-a telefonat proprietarul si mi-a spus ca mi-o vinde. Am aflat ca batrinul s-a informat in tot acest timp, fara stirea mea, cine sint, cu ce ma ocup si daca imi permit sa intretin o astfel de masina. In ziua in care am cumparat-o am aflat si istoria ei. Proprietarul mi-a povestit ca autoturismul i-a apartinut lui Horia Sima, conducatorul legionarilor. Nu se stie in ce conditii aceasta a ajuns intr-un cuib de legionari de la Caransebes. De acolo a fost achizitionata de fostul proprietar. Acesta mi-a lasat-o cu limba de moarte, spunindu-mi ca, intr-o zi, masina va ajunge din nou la legionari. Mi-a spus ca a aflat ca sint mecanic, ca voi putea sa am grija de ea. Batrinul m-a rugat sa nu o instrainez si sa circul mereu cu ea ca sa fiu vazut de cei interesati sa o rascumpere", povesteste brasoveanul. Intretinerea masinii blindate costa o avere Brasoveanul si sotia lui pleaca in fiecare an in concediu cu aceasta masina, si se plimba zilnic pe strazile orasului de la poalele Timpei. Ei o folosesc la treburile firmei pe care o conduc. Masina s-a pastrat in stare foarte buna, suferind mici reparatii de-a lungul anilor. "I-am schimbat motorul, sistemul de directie si de transmisie. In 1986, am vrut sa indrept tabla caroseriei si mi-am dat seama ca nu pot sa o tai pentru ca masina era blindata. Fostul proprietar mi-a confirmat atunci ceea ce descoperisem intimplator. Batrinul mi-a povestit ca a avut un accident si ca a lovit cu o aripa un tramvai care a deraiat, dar DeSOTO-ul nu a patit nimic. Sint bucuros ca am gasit solutii ingenioase pentru a o mentine in stare buna. De la toate masinile romnesti am folosit subansamble pe care le-am combinat. Am reusit sa omologhez masina in 1994, in starea in care se afla si acum. Are o constructie foarte simpla, nu se preteaza la viteze de peste 100 km/h si consuma putin. Ca s-o intretin, de-a lungul anilor m-a costat o avere, dar nu regret. Nu este o distractie ieftina. Daca nu eram meserias in domeniu, nu stiu cum m-as fi descurcat. O data pusa la punct, nu mai este nevoie sa ridic capota masinii decit o data in primavara si o data in toamna. O consider o masina sigura si placuta. Nu am avut niciodata nici un accident si nu am lovit-o", spune cu mindrie proprietarul. Doua Volvo si un Mercedes nu sint de ajuns in shimbul autoturismului Brasoveanul a refuzat sa vinda masina, dragostea lui de-o viata. "Pina acum nu m-au contactat legionarii pentru a rascumpara autoturismul, iar fostul proprietar a murit. Ma cauta in schimb diversi cetateni straini care mi-ar oferi oricit ca sa il vind. In 1998 mi s-a oferit un Mercedes nou in schimbul DeSOTO-ului, iar in 1991 am primit o invitatie in Suedia unde trebuia sa-mi aleg doua Volvo noi in locul masinii mele. Am refuzat toate ofertele. Nu stiu ce valoare de catalog are autoturismul, dar sint convins ca istoria lui ii mareste pretul. Totodata, faptul ca eu inca mai circul cu ea o face si mai valoroasa. Fostii proprietari au modificat caroseria, facind-o combi, astfel ca masina are un spatiu de 8 mc si este si utila. In aceasta masina au calatorit 18 persoane o data. Ne-am plimbat 40 km dus si 40 intors. Autoturismul a rezistat fara probleme", mai spune meseriasul. Frumosul DeSOTO si-a pastrat culoarea originala, desi in 62 de ani a fost vopsit doar de trei ori. Proprietarul lui spune ca oricine doreste sa se plimbe cu ea isi poate satisface acest capriciu contra cost. Brasoveanul spune ca ar inchiria-o, la tarif de taximetrie, 2.500 de lei/km, nu pentru bani, ci pentru placerea celor interesati. In vremea in care a fost fabricata masina, numai bogatii isi permiteau acest lux. Ea a fost construita special pentru persoane foarte instarite care-si permiteau sa angajeze sofer. Portiera din partea stinga, pe care ar trebui sa urce soferul, nu se poate deschide pe dinafara. Am facut in toti acesti ani, cu masina, aproximativ 400 de mii de kilometri. Nu cred ca exista o alta masina atit de puternica", afirma proprietarul autoturismului. CAMELIA CSIKI Anul acesta, curatati cosurile degeaba Mos Craciun vine pe Internet Contrar obiceiurilor occidentale de a face reduceri masive de preturi la produsele de sezon, in magazinele romanesti preturile deja s-au dilatat la toate obiectele ce pot constitui cadouri de Craciun pentru ca, in preajma sarbatorilor, sa explodeze de-a dreptul. Asa se face ca magazinele de jucarii si hainute pentru copii si-au afisat deja "scorurile", care trag un semnal de alarma ca ar fi cazul sa ne facem cumparaturile la timp, ca sa nu raminem cu punga goala de Anul Nou. O papusa, cea mai mica si mai simpla, nu costa mai putin de 50.000 de lei, decit poate in pietele de "chinezarii", "turcisme" sau produse aduse de peste Prut, iar o masinuta careia sa i se miste macar rotile - cam acelasi pret. Pentru o papusa care misca bratele si picioarele, mai scoate omul din buzunar inca 20.000-25.000 de lei (ca si pentru o masinuta careia i se deschid usile si capota), iar pentru ca papusa sa miste si ochii sau sa aiba parul lung se mai cere o cotizatie de 10.000-15.000 de lei. In schimb, pentru Mos Craciunii mai avuti, prin magazine se gasesc si exemplare de Mickey Mouse uriasi, al caror pret sare de 1 milion de lei, papusi mecanice care vorbesc, maninca si fac la olita - la preturi de peste 1,5 milioane lei, masinute care circula teleghidate prin casa sau in care pustiul se poate plimba dind din pedale la preturi cuprinse intre 500.000 si 3 milioane de lei, in functie de marime si performanta. Cele mai ieftine jucarii ramin tot "clasicele" truse medicale, chitaitori, truse cu oglinda, ruj si perie din plastic colorat care se gasesc in mai toate librariile de stat. La capitolul imbracaminte pentru copii, oferta este la fel de generoasa ca si gama de preturi. Cea mai scumpa este incaltamintea pentru copii; daca micutul are nevoie anul acesta de bocanci din piele sa stiti ca nu-i gasiti mai ieftin de 150.000-200.000 de lei, indiferent cit de mica este talpa lor. Reduceri de preturi: de la "exorbitant" la "costisitor" In ceea ce priveste articolele pentru adulti, reducerile de preturi care se fac in mod traditional in perioada sarbatorilor inseamna, de fapt, o reducere de la exorbitant la costisitor. Si asta pentru ca obiceiul reducerilor de Craciun a fost imprumutat deocamdata doar de magazinele care practica preturi foarte mari in restul anului. Astfel, reducerea de 50%-70% a pretului unui pulover "de firma" inseamna ca, in perioada sarbatorilor, el va costa in jur de 500.000 de lei, in timp ce, in restul anului, el costa peste 1 milion de lei. In Bucuresti, citiva comercianti cu magazine la bulevard profita chiar de aceasta ocazie pentru a-si lichida stocurile de vara vinzind produsele la preturile lor initiale, dar afisate sub eticheta de reducere. In fond, un tricou cu mineca scurta e bun si de Craciun, nu? Doar gospodarul isi face vara sanie si iarna caruta! In rest, "comportamentul" angrourilor la preturi este neschimbat - hainele de sezon isi mentin preturile, fara nici o reducere de sarbatori. Mos Craciun virtual Internetul ofera si de aceasta data solutii acelor Mos Craciuni foarte ocupati, care nu au vreme sa colinde prin magazine ca sa-si umple sacul cu daruri. Asadar, Mos Craciunul secolului XXI se poate aseza linistit in fata computerului pentru a explora puzderia de magazine virtuale doldora de cadouri. Ce-i drept, aceasta distractie il costa ceva mai scump pe Mos Craciun pentru ca darurile "capturate" prin Internet costa un pic mai mult decit in magazine. O bucatarie in miniatura destinata fetitelor costa aproape 450.000 de lei, jocurile puzzle - 350.000-400.000 de lei, iar seturile de patine cu rotile difera intre 560.000 si 900.000 de lei. Iepurasii si ursuletii din plus costa intre 120.000 de lei si 150.000 de lei. Mos Craciunii care doresc sa-si surprinda placut consoartele pot opta pentru achizitionarea produselor electronice si electrocasnice de pe Net. Gama foarte variata a produselor disponibile il poate incurca pe Mosul care nu va sti ce sa aleaga: aparate de coafat (de la 220.000 lei), uscatoare de par (de la 260.000 lei), fiare de calcat (de la 420.000 de lei), automate de cafea (de la 540.000 lei), aparate de sandvisuri (de la 750.000 lei), aspiratoare (de la 1.250.000 lei), cuptoare cu microunde (de la 2.650.000 lei), CD-playere (de la 2.970.000 de lei) sau televizoare (de la 3.980.000 lei). In afara de cadouri, Mos Craciun poate trimite cunoscutilor felicitari virtuale, cu care va scapa cel mai ieftin, sau poate cumpara decoratiuni si accesorii pentru Pomul de Iarna. Dar sa vedem cit costa impodobirea Bradului de Craciun... Bradul de Craciun, juma' de milion Decoratiunile pentru Pomul de Craciun pot costa, la rindul lor, o mica avere, asa incit trebuie pastrate cu grija de la un an la altul. In functie de locul de unde sint achizitionate, seturile de globuri pot costa intre 30.000 si 90.000 de lei, un virf de brad costa 30.000 de lei, iar un set de sase fundite colorate costa tot cam 30.000 de lei. Un alt accesoriu indispensabil Pomului de Craciun este beteala, care poate costa intre 20.000 de lei, daca este simpla, si 120.000 de lei, daca este impodobita cu globulete si fundite. Beculetele colorate, cu lumina intermitenta, care, de altfel, reprezinta atractia bradului, pot costa de la 50.000 de lei pina la 250.000 de lei, in functie de numarul beculetelor si de calitate. Nu trebuie uitate dulciurile, care fac deliciul bradului. O cutie cu bomboane de pom costa cam 22.000- 25.000 lei, iar mos craciunii si bradutii din ciocolata costa, in functie de gramaj, intre 29.000 si 83.000 de lei. La rindul lor, globuletele din ciocolata se vind in supermarketuri cu 33.000-39.000 de lei/punga de 150 de grame. Pentru ca tacimul sa fie complet, pomul trebuie sa fie acoperit cu zapada, chiar si artificiala, astfel incit cheltuielile mai sporesc cu circa 70.000 de lei, adica pretul unui spray cu pulbere stralucitoare. Toate aceste cheltuieli, la care se adauga pretul bradului in sine (aproximativ 200.000 lei, cel natural, si intre 350.000 si 750.000 lei, cel artificial), fac ca Bradul de Craciun sa "gaureasca" bugetul familial de cel putin 500.000 de lei. OANA PATRAULESCU NICOLETA BURTAN Ambasadele au facut deja Pomul de Craciun Reprezentantii a 27 de ambasade care isi au sediul in Romania au participat ieri la "Bucharest Bazar", un fel de tirg al ambasadelor, organizat, in fiecare an in perioada Sarbatorilor de iarna, de International Women's Association (IWA). De aceasta data, bazarul a avut loc in luxosul hotel "Marriott". Deschiderea a fost facuta de directorul general al "Bucharest Marriott Grand Hotel", Richard S. Zeolla, care le-a multumit tuturor strainilor si romanilor care au venit sa cumpere daruri. Desi spatiul oferit organizatorilor a fost mult mai intins decit in anii precedenti, cumparatorii s-au calcat deseori pe picioare in dorinta de a achizitiona cadouri care sa fie daruite de Craciun. Cele mai scumpe produse au fost cele ale ambasadelor Indiei si Japoniei. Aici, pentru orice obiect expus trebuia sa scoti din buzunar de la 100.000 de lei in sus. Cele mai atractive standuri au fost cele ale ambasadelor Germaniei, Rusiei si Belgiei, mai ales prin faptul ca "vinzatoarele" erau imbracate in portul traditional al tarii. Lucia Ban, vicepresedinte al IWA, ne-a precizat ca fondurile strinse de fiecare ambasada vor fi donate unor spitale, camine de copii si de batrini din Romania. EUGENIA MIRCESCU In noiembrie, Inflatia se poate situa la 2,8% Rata inflatiei pe luna noiembrie ar putea ajunge la un nivel de 2,8%, a anuntat, vineri, premierul Mugur Isarescu, estimind ca, la sfirsitul anului, nivelul inflatiei va fi "in jur de 40%" si ca exista sanse ca deficitul bugetar sa se situeze sub 3,5%, chiar si dupa noua rectificare bugetara. "Este o lectie pe care o lasam viitorului guvern si care poate fi continuata", a adaugat Isarescu. Premierul a aratat ca unul dintre motivele pentru care inflatia nu a reusit sa se reduca mai mult de atit a fost acela ca intreprinderile romanesti sint slab capitalizate si au un management neperformant al capitalului circulant. La rindul sau, Sebastian Vladescu, secretar de stat in Ministerul Finantelor, a subliniat importanta privatizarii in economia romaneasca, precizind ca suma varsata de catre FPS din privatizare este, pina in acest moment, de 3.200 de miliarde lei, ceea ce a contribuit la consolidarea deficitului bugetar. "Aceasta suma s-a dus integral in cheltuielile cu restructurarea sectorului bancar. S-au rascumparat, conform Legii bugetului, titluri de stat emise pentru acoperirea pierderilor din sistemul bancar", a spus Vladescu. El a mai aratat ca "cel mai slab creditor" din economie este clasa politica, "care determina comportamentul guvernului si al ministerelor". "In spatele presiunilor politice, cum ar fi cele pentru acordarea de facilitati de tipul reesalonarii datoriilor pentru diverse societati comerciale, exista intentii bune, dar mai putin onorabile", a spus Vladescu. (M.V.) Furtuna intr-un pahar cu apa Casele de schimb nu au cistigat de pe urma alegerilor In prima parte a saptaminii trecute, la mai putin de zece zile de la alegerile legislative, casele de schimb nebancare s-au trezit fara lichiditati. Cu ce echivaleaza asta? Cererea de valuta s-a redus sensibil, au iesit mult prea putine devize comparativ cu cele care au intrat, fapt care a concis, in cele din urma, cu o cantitate supradimensionata de dolari si cu lipsa leilor. In zilele imediat urmatoare datei de 26 noiembrie, cursurile caselor de schimb s-au "umflat" pina la 25.850 lei/dolar-cumparare, 26.100 lei/dolar-vinzare, cu 500-700 unitati peste cursul oficial. Toate reperele detaliau o criza artificiala de valuta cit cursurile interbancare se mareau, in medie, cu 22-23 lei/dolar zilnic si cit banca centrala penaliza orice tentativa de speculatie. Cind populatia si-a dat seama ca in perioada de tranzitie a puterii nu se va intimpla nimic iesit din comun pe piata valutara, cererea de devize s-a redus sub nivelul ofertei. Cursurile caselor de schimb s-au repliat la 25.550 lei/dolar-cumparare, 25.850 lei/dolar-vinzare, prima cotatie fiind retrasa in jurul cursului oficial pentru ca "exchange office"-urile sa nu poata fi la rindul lor speculate, iar cea de a doua, in apropierea nivelului la care au avut loc achizitiile de valuta anterioare. Si totusi, dupa patru zile de blocaj, vineri, casele de schimb au reinceput sa vinda valuta. In ajunul turului doi al alegerilor prezidentiale cursurile s-au marit din nou: 25.600 lei/dolar-cumparare, 25.900 lei/dolar-vinzare. Numai ca impactul a fost mult mai slab ca la sfirsitul lunii noiembrie. Care sint diferentele? Cotatiile caselor de schimb nu mai depasesc decit cu 100-400 unitati cursul calculat de Banca Nationala si, desi, in perioada 24 noiembrie-8 decembrie leul a pierdut fata de dolar 226 de unitati, cursurile caselor n-au crescut, ci s-au redus cu 200 lei/dolar. Ce urmeaza? O data cu ultimul tur al alegerilor si pe fondul aceleiasi politici prudente a bancii centrale "foamea" de dolari a populatiei se poate stinge definitiv. Este adevarat insa ca in locul populatiei vor aparea in prim-plan importatorii care mai au de adus marfuri din afara pentru sarbatorile de iarna. Cotatiile de la casele de schimb nu-si vor schimba radical configuratia, dar important ramine faptul ca in locul unor emotii de toamna si de iarna se va putea vorbi despre tranzactii determinate exclusiv de cererea si oferta de produse. Analistii sustin mai departe ca o schimbare reala de context poate interveni doar in cazul amplificarii consumului intern si a importurilor energetice. Acest lucru se poate intimpla in luna ianuarie, daca efortul nu va fi suplinit prin iesiri din rezerva valutara, dar impactul celor doi factori trebuie sa se vada mai intii la nivelul cursului interbancar si abia apoi la casele de schimb nebancare. Indiferent de ce informatii se vehiculeaza, mai mult sau mai putin calde, la casele de schimb se tranzactioneaza mai putin de 10% din devizele care circula pe intreaga piata valutara romaneasca, ceea ce inseamna doar ca li se da prea multa atentie. IONUT BALAN GABRIELA TINTEANU Evolutia cursului leu/dolar in perioada 24 noiembrie - 8 decembrie 2000 Data USD Dinamica 24 nov. 25.250 - 27 nov. 25.270 0,08 28 nov. 25.290 0,08 29 nov. 25.333 0,17 30 nov. 25.364 0,12 4 dec. 25.385 0,08 5 dec. 25.404 0,07 6 dec. 25.419 0,06 7 dec. 25.454 0,14 8 dec. 25.476 0,09 Stella Artois, intr-o noua prezentare Producatorii mondiali de bere recunosc in unanimitate ca una dintre cele mai vechi beri din lume este Stella Artois, fabricata pentru prima oara acum 634 de ani, chiar in prag de Craciun, in hanul "Den Hoorn" din oraselul belgian Leuven. La 372 de ani de la aparitia acesteia (n.r. - prezenta acum in peste 80 de tari si produsa in 40 de state), reteta berii a suferit o schimbare radicala, prin venirea la hanul "Den Hoorn" a maestrului Sebastian Artois. Din acel moment, Stella Artois a devenit cea mai comercializata bere belgiana de pe piata mondiala. Din 1997, Stella Artois a fost prima marca internationala de bere produsa in Romania, preluind in scurta vreme sefia clasamentului la categoria "bere premium". Ieri, la fabrica de bere Interbrew - Efes Pilsener din Ploiesti, compania Interbrew a lansat noua cutie (n.r. - de 0,5 litri) de Stella Artois, in relief. Promovata sub sigla "trandafirul si pumnalul" (n.r. - care sugereaza nobletea si onoarea), noua cutie de bere va beneficia si de un nou clip publicitar, care va fi promovat in mass-media de la inceputul anului 2001. Oficialii companiei Interbrew au anuntat ca, desi noua cutie va fi mult mai atractiva, pretul de vinzare en-detail al berii Stella Artois va ramine neschimbat.(O.Z.) 