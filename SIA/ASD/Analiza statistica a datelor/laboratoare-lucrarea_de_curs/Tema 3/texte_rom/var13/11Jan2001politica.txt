 Naravuri vechi in vremuri noi Parlamentul sfideaza presa O data ajunsi la putere, reprezentantii din parlament ai PDSR au reinstituit ingradirea accesului la informatie al mass-media, asa cum erau obisnuiti inainte de 1996. Bineinteles cu acordul celorlalte partide si cu sprijinul major al PRM. Mai mult sau mai putin legal, noii alesi, fie deputati, fie senatori, obstructioneaza accesul la documentele celor doua Camere si la dezbaterile din comisii. Astfel, la Camera Deputatilor lucrurile au culminat ieri, cind chestorul PRM Sever Mesca a anuntat nonsalant ca ziaristii nu vor mai avea acces la documentele discutate in Biroul Permanent. Mesca a evitat sa dea o motivatie a hotaririi. De altfel, Biroul Permanent nu a dat niciodata o hotarire in acest sens. Sever Mesca a spus ca acest lucru se va intimpla doar in perioada sesiunii extraordinare. "Este un risc pe care ni-l asumam", a declarat deputatul PRM zimbind. In sesiunile parlamentare trecute ziaristii aveau acces la materialele dezbatute in sedintele Biroului Permanent. Acest lucru a fost criticat de unii membrii ai Biroului. Ei s-au plins ca prin articolele aparute in presa imaginea parlamentului a avut de suferit. Deputatii sint nemultumiti in special de articolele care prezinta modul in care Camera Deputatilor cheltuieste banul public, alocat de la buget. Cu o zi inainte, marti, ziaristii au fost suprinsi cind nu li s-a mai permis accesul la lucrarile comisiilor permanente. Si cum noile modificari ale regulamentului transfera cea mai mare parte a dezbaterilor in comisii, chestiunea este de neinteles. Decizia de a interzice accesul presei a fost luata la initiativa PDSR. Presedintii de comisii ai PDSR au fost primii care nu au mai permis ca ziaristii sa urmareasca lucrarile comisiilor lor. La Senat situatia este similara. De exemplu, Comisia juridca a interzis marti intrarea ziaristilor la dezbaterile comisiei, pentru a nu aparea in presa discutiile in contradictoriu pe marginea modificarii regulamentului. Aici ideea a fost a unui senator UDMR, Peter Ekstein, iar presedintele comisiei, senatorul PDSR Ion Predescu, nu a ezitat sa dea ziaristii afara din sala. In fapt, motivatia deputatilor si senatorilor este simpla: daca ziaristii nu pot urmari dezbaterile in comisii si nu pot vedea documentele din birourile permanente, nu vor mai aparea stiri despre chiuluri, certuri inutile si cheltuirea absurda a banului public. In concluzie, nici imaginea parlamentului nu va mai avea de suferit in ochii electoratului. Electorat care are totusi dreptul de a fi infomat cu privire la ce fac cei pe care i-a trimis in parlament. Iar in Constitutie, articolul 31 prevede clar ca "dreptul persoanei de a avea acces la orice informatie de interes public nu poate fi ingradit". In plus, acelasi articol mai arata ca "mijloacele de informare in masa sint obligate sa asigure informarea corecta a opiniei publice". Iar actualii deputati si senatori dau dovada ca nu mai doresc o informare corecta a opiniei publice. Ceea ce este o forma a cenzurii. Interzisa in aceeasi Constitutie, la articolul 30. LUCIAN PURCAREANU Presedintele fata cu reactiunea Sindicat la Cotroceni "Uitati" de Emil Constantinescu in Palatul Cotroceni pe post de grea mostenire pentru Ion Iliescu, 11 functionari care au servit pe vremea fostului presedinte s-au organizat in sindicat, formind filiala din Presedintia Romaniei a Sindicatului Functionarilor Publici din Romania - CVORUM. Dupa cum sustine Sorin Cucerai, presedintele nou-infiintatului sindicat, miscarea a fost facuta "in scopul apararii si promovarii intereselor economice si sociale ale functionarilor publici din Presedintia Romaniei si a drepturilor acestora prevazute de Constitutie si legislatie in vigoare". Cucerai afirma ca toti sindicalistii sai protesteaza "fata de tratamentul discriminator la care sint supusi functionarii publici din Presedintia Romaniei si fata de presiunile exercitate asupra lor pentru a-i forta sa paraseasca institutia". Ei ii cer lui Iliescu sa isi respecte angajamentele de a promova competentele. Cei 11 declara ca "sint hotariti sa respecte, in ciuda tuturor presiunilor la care sint supusi, juramintul pe care l-au depus". Problema lor e ca s-au constituit intr-un sindicat dintr-o institutie care, conform purtatorului de cuvint, Corina Cretu, nu mai exista, si anume Presedintia Romaniei. Conform precizarilor purtatorului de cuvint, institutia care-l slujeste pe Ion Iliescu - gazduita in Palatul Cotroceni - este una noua si are un alt nume, Administratia Prezidentiala fiind infiintata prin hotarire de guvern. Purtatorul de cuvint al presedintelui Romaniei nu stia ieri nimic despre demersul protestatarilor, cerind un ragaz pentru o pozitie oficiala. Corina Cretu a negat vehement ca oamenii lui Emil Constantinescu care declara ca vor sa-l slujeasca si pe Ion Iliescu ar fi supusi la vreo presiune. Cu toate acestea, ea considera "absolut imoral ca oameni care au scris, timp de 10 ani, la «Dilema» impotriva domnului Ion Iliescu sau care au lucrat la fundatiile fostului presedinte Constantinescu sa vrea sa ramina in continuare". Purtatorul de cuvint este de parere ca in Administratia Prezidentiala, care "nu poate fi asimilata unei primarii", "nu putem sa facem acte de mercenariat". A oferit chiar exemplul ei: "Si eu am lucrat in presedintie si, dupa 1996, nici eu, nici colegii mei, nu ne-am gindit o clipa sa raminem cu un alt presedinte cu o alta ideologie decit cea a celui pentru care am lucrat". Totul, spune ea, "e o chestiune de morala". CRISTIAN OPREA Amintiri din tinerete Iliescu a convocat "Sfatul Secetei" la Cotroceni Pentru ca in probleme hidrologice se simte ca pestele in apa, Ion Iliescu i-a convocat ieri pe responsabilii din Ministerul Apelor si Protectiei Mediului si din Ministerul Industriei si Resurselor si a stabilit impreuna cu acestia ca executivul sa intocmeasca o "Strategie Nationala privind modul de eliminare a pierderilor din sistemul apelor". La discutiile de la Cotroceni s-a decis ca executivul sa stabileasca reguli clare de exploatare a lacurilor de acumulare, sa evalueze resursele pentru investitii de gospodarire a apelor si sa elaboreze programe nationale de amenajare a bazinelor hidrografice. In grija guvernului, dupa cum a spus presedintele, va sta si refacerea rezervelor de apa. Indicatia lui a fost ca agricultura, spre exemplu, sa faca irigatii cu ape subterane. Pentru ca situatia nu este rezolvata, Iliescu va continua seria intilnirilor cu specialistii in combaterea secetei. CRISTIAN OPREA Guvernul amina alegerea prefectului Capitalei Timp de doua zile la Palatul Victoria au avut loc audierile prefectilor propusi de organizatiile judetene ale PDSR. Pina la ora inchiderii editiei, echipa permanenta care se ocupa de audierea candidatilor pentru functiile de prefecti, formata din Adrian Nastase, Miron Mitrea, Octav Cozmanca, Ion Solcanu, Doru Ioan Taracila si Serban Mihailescu, a nominalizat prefectii pentru 36 dintre judetele tarii. Astfel, au fost desemnati la Alba - Rus Ioan, la Arges - Tamaga Cornel, la Buzau - Ion Vasile, la Calarasi - Tudor Constantin, la Cluj - Soporan Vasile, la Dimbovita - Sanda Victor, la Giurgiu - Marciu Cristian, la Gorj - Toni Grebla, la Ialomita - Balan Marian, la Olt - Diaconescu Marin, la Prahova - Saniuta Marian, la Teleorman - Nitulescu Teodor, la Timis - Horia Ciocirlie, la Arad - Pele Gheorghe, la Satu - Mare - Ciocan Gheorghe, la Maramures - Bechis Liviu, la Salaj - Marc Tiberiu, la Mures - Toganel Ioan, la Iasi - Rusu Banu Corneliu, la Hunedoara - Seraficianu Aurelian, la Caras - Severin - Balan Gheorghe, la Suceava - Cusnir Ioan, la Botosani - Macaleti Costica, la Bacau - Mardare Radu Catalin, la Vaslui - Tibulca Ioan, la Harghita - Dusa Mircea, la Brasov - Neagoe Otilian, la Braila - Popescu Viorel, la Dolj - Mondea Cornel, la Constanta- Chirobocea Petre, la Covasna - Grama Horia, la Ilfov - Tataru Dumitru, la Galati - Mindru Traian, la Mehedinti - Trancota Dan, la Tulcea - Vargau Ioan, la Vrancea - Buza Constantin. Pina la aceasta ora, nu au fost definitivate propunerile de numire a prefectilor pentru judetele Bihor, Bistrita-Nasaud, Vilcea, Neamt, Sibiu, precum si pentru Bucuresti. Nominalizarea persoanei care va ocupa functia de prefect al Capitalei a fost aminata pentru saptamina viitoare, a declarat ministrul Administratiei Publice, Octav Cozmanca. Lista cu propunerile de numire a noilor prefecti va fi supusa spre aprobare in sedinta de joi a guvernului, a anuntat premierul Adrian Nastase. MIHAELA CONSTANTINESCU De la Canalul Dunare-Bucuresti la Prefectura Iasi Noul prefect al judetului Iasi, numit marti seara de guvernul Nastase este Corneliu Rusu Banu. In virsta de 63 de ani, Corneliu Rusu Banu face parte din garda veche a PCR, fiind numit pe vremea lui Ceusescu seful Brigazii Iasi la Canalul Dunare-Bucuresti. Prefectul de Iasi s-a nascut pe data de 31 ianuarie 1938, in comuna Bozeni, judetul Neamt, este absolvent al Institutului Agronomic din Bucuresti si al Institutului de Studii Economice din Iasi. Pina sa fie numit la cirma judetului Iasi, Corneliu Rusu Banu a fost consilier judetean din partea PDSR. Este casatorit si are doi copii. Intre 1994 si 2000, Corneliu Rusu Banu s-a ocupat de constituirea organizatiilor de partid ale PDSR in mai multe comune ale judetului; a participat la organizarea alegerilor din cadrul partidului in anii 1995, 1997 si 1999; s-a ocupat cu instruirea consilierilor si primarilor pedeseristi din judet si a reprezentantilor PDSR in sectiile de votare la ultimele alegeri generale. CATALIN DUMITRESCU La preluarea presedintiei UE, Suedia nu conditioneaza sprijinul pentru integrarea Romaniei de plata datoriei Problema neclarificata a datoriei Romaniei catre Suedia nu va afecta negocierile de integrare a tarii noastre pe perioada in care Suedia detine presedintia Uniunii Europene. Cel putin asa a lasat sa se inteleaga ieri ambasadorul Suediei la Bucuresti, Nils G. Revelius, care a refuzat sa comenteze ceva in legatura cu aceasta problema. Cea mai mare parte a datoriei catre Suedia provine din nerascumpararea unor bonuri de tezaur emise de statul roman in 1929. O alta parte a datoriei provine din despagubiri care ar fi trebuit acordate pentru intreprinderi nationalizate in 1948, la care scandinavii au detinut actiuni, precum si din anumite concesiuni pentru constructii de sosele pe care statul roman le-a anulat. De remarcat faptul ca, pentru primele doua probleme, Romania a confirmat inca din 1952 ca recunoaste datoria catre Suedia. Un alt guvern al PDSR, cel condus de Nicolae Vacaroiu, a oprit tratativele cu Suedia pentru plata datoriei deoarece aceasta pretindea o suma de aproximativ trei miliarde de dolari, conform unor surse diplomatice. In replica, Suedia ne-a pirit la FMI ca nu ne achitam obligatiile, ceea ce a insemnat o bila neagra pentru Romania. In 2000, cele doua tari ajunsesera la o intelegere, datoria fiind estimata la aproximativ 650 de milioane de dolari. Negocierile insa au stagnat. Suedia va detine presedintia UE pina in iunie 2001. Timp in care extinderea Uniunii ramine principalul obiectiv. Ambasadorul Suediei, sustinut si de seful delegatiei UE la Bucuresti, Fokion Fotiadis, a promis ca principiul diferentierii intre state ramine valabil si, astfel, fiecare tara candidata va purta negocieri in functie de propriile succese. Pentru perioada cit va avea friiele UE, Suedia si-a propus sa termine cele trei capitole aflate in negociere cu Romania si sa deschida inca sase capitole noi. "Dar asta se va decide in functie de puterea Guvernului Romaniei de a armoniza legislatia nationala cu cea comunitara", a afirmat ambasadorul Nils G. Revelius. In acest context, ambasadorul a precizat ca este foarte important ca noul guvern de la Bucuresti sa se familiarizeze cu institutiile europene. Protectia copilului in Romania va fi in atentia Suediei pe toata durata presedintiei. Motiv pentru care, pina in februarie, impreuna cu autoritatile de la Bucuresti si cu organizatii neguvernamentale, va fi elaborata Strategia Nationala pentru Protectia Copilului. Nu au fost uitati rromii, in mai 2001 urmind sa aiba loc la Bucuresti un seminar pe aceasta tema, in care va fi prezentata situatia unei fetite de rromi care a crescut in Suedia. De asemenea, presedintia suedeza a UE va urmari desfasurarea procesului de ridicare a vizelor pentru romani, conform deciziei din 2000 a Consiliului ministrilor de justitie. TEODORA GEORGESCU Senatorii din Comisia de agricultura au idei Sprotul romanesc, propus sa imbunatateasca acquis-ul comunitar Pestii din apele Romaniei - in subordinea Ministerului Agriculturii sau a Ministerului Mediului? Aceasta este intrebarea pe marginea careia s-au purtat ieri discutii aprinse la Senat intre reprezentantii celor doua ministere conduse de PDSR. Directorul Dumitru Budescu din Ministerul Agriculturii sustine ca pestii sint un aliment, deci ar trebui sa fie gestionati de Ministerul Agriculturii si Alimentatiei. Pe "malul" celalalt, secretarul de stat in Ministerul Mediului, Petre Lificiu, sustine ca pestii formeaza impreuna cu apa in care traiesc un ecosistem deci trebuie sa fie in grija Ministerului Mediului. Cu "batu-n balta" a fost pina la urma presedintele Comisiei de agricultura, senatorul PDSR Victor Apostolache: "Domnilor, faceti parte dintr-un guvern monocolor. Asadar, intilniti-va si puneti-va de acord". Discutiile au avut loc pe marginea proiectului de lege privind fondul piscicol si acvacultura trecut de guvern pe locul 1 al prioritatilor pentru ca ne este ceruta de Uniunea Europeana. Originala, ca intotdeauna, Romania propune insa imbunatatirea acquis-ului comunitar prin includerea unei noi specii - sprotul - la capitolul "Produse proaspete sau refrigerate" a pietei de peste. In documentul propus se da si definitia sprotului, astfel: "Sprotul (Sprattus Sprattus phalericus) este o specie pelagica marunta, care se pescuieste si se consuma, afumata, sub forma de conserve si diferite alte preparate. Anual, sprotul reprezinta peste 50% din capturile romanesti la Marea Neagra. Caracteristic bazinului pontic, sprotul are dimensiuni reduse, capturile fiind formate din exemplare cu lungimi totale intre 8 si 16 cm, dominante fiind clasele de lungimi intre 11 si 12 cm". NARCISA IORGA PNTCD Cluj ii pune bete-n roate lui Andrei Marga Andrei Marga are toate sansele sa nu participe la Congresul PNTCD. Reunit marti seara in sedinta, Comitetul judetean al PNTCD Cluj nu a fost de acord ca fostul ministru al educatiei nationale sa fie trecut pe lista participantilor la congres. Presedintele PNTCD Cluj, Radu Sirbu, a declarat ca aceasta problema va fi repusa in discutie la viitoarea sedinta a Comitetului judetean, programata in cursul zilei de astazi. 15 candidaturi invalidate Biroul Interimar de Conducere al PNTCD a analizat ieri raportul comisiei de validare a candidaturilor pentru congresul din 19-21 ianuarie. Astfel, din cele 100 de candidaturi depuse pentru Delegatia Permanenta si Biroul National de Conducere au fost validate 85 de candidaturi, a declarat purtatorul de cuvint al PNTCD, Ion Caramitru. Dintre cele 15 cazuri de invalidare a candidaturilor, au existat patru cazuri de candidati respinsi din cauza depasirii termenului-limita pentru depunerea candidaturii , iar majoritatea respingerilor au avut ca motiv "nereprezentativitatea", adica nu au primit delegare de la filialele din care fac parte, printre cei respinsi din aceasta cauza numarindu-se si Ionut Gherasim. Cazuri aparte le constituie Irinel Popescu, Ivanovici Radoslav si Ion Caramitru care nu indeplinesc prevederile statutare ale partidului in ceea ce priveste vechimea. Caramitru a mentionat ca acestea sint cazuri "recuperabile" pentru ca se va face o cerere de derogare in cadrul congresului. Singura certitudine - ziua cind va fi ales presedintele In ceea ce priveste desfasurarea congresului, acesta isi va deschide lucrarile vineri, 19 ianuarie, si se va incheia pe 21 ianuarie. In prima zi, se vor prezenta rapoartele Biroului Interimar de Conducere, al fostului presedinte Ion Diaconescu si cel al trezorierului partidului. La sfirsitul primei zile, va fi ales presedintele de onoare al taranistilor. Propus pentru aceasta functie este fostul lider al PNTCD, Ion Diaconescu. In cea de-a doua zi, va fi prezentat raportul comisiei de candidaturi, va fi ales presedintele PNTCD, dupa care presedintele ales va face propunerile pentru functiile de prim-vicepresedinte si pentru cea de secretar general. In aceeasi zi vor fi alese Delegatia Permanenta si Biroul National de Conducere, dupa care vor fi luari de cuvint pe marginea modificarii Statutului PNTCD. In ultima zi a lucrarilor vor fi alesi secretarii generali adjuncti si se va prezenta rezolutia congresului. MIHAELA CONSTANTINESCU Bref Lovitura de gratie: angajatii din ministere nu mai sint functionari publici Legea privind organizarea si functionarea guvernului a fost finalizata ieri in Comisia pentru administratia publica fara sa se aduca modificari majore fata de proiectul de lege din 1998. In varianta propusa de comisia senatoriala, in concordanta cu ordonanta emisa de curind de guvernul Nastase, se renunta la functia de ministru de stat. Guvernul Isarescu, de exemplu, avea patru ministri de stat - Valeriu Stoica, Petre Roman, Mircea Ciumara si Hajdu Gabor. O alta noutate se refera la functionarii din cabinetele ministeriale, acestia nemaintrind in categoria functionarilor publici, asa cum erau in legea de functionare si organizare a guvernului trecut. Astfel, functionarii respectivi pierd o serie de avantaje materiale deloc neglijabile. S-a reformulat, mai clar un articol referitor la pierderea calitatii de membru al guvernului. Astfel, in varianta noua, un membru al guvernului a carui avere a fost declarata, in tot sau in parte, ca fiind dobindita ilicit, printr-o hotarire judecatoreasca irevocabila, va fi demis de presedinte, la propunerea premierului. (N.I.) Attila protejeaza minoritatile Fostul director al Departamentului pentru Protectia Minoritatilor Etnice, Markö Attila, este principalul candidat pentru functia de subsecretar de stat la Oficiul pentru Protectia Minoritatilor din cadrul Ministerului Informatiilor Publice. Deocamdata insa, politologul Dan Pavel a refuzat postul de secretar de stat al Oficiului, iar PDSR nu s-a decis sa nominalizeze pe altcineva. ( T.G. ) Demilitarizare prin statut Evidenta informatizata a persoanelor, pasapoartele, pompierii si protectia civila vor trece din cadrul structurilor Ministerului de Interne in cea a administratiei locale. Aceasta este una dintre prioritatile noii conduceri a MI, dupa cum a afirmat ieri Pavel Abraham, secretar de stat, in fata Comisiei de aparare a Camerei Deputatilor. Abraham le-a explicat alesilor poporului ca Statutul politistului, care se afla acum in dezbaterea Comisiei de aparare, reprezinta o prioritate pentru MI. Statutul va fi completat de actuala conducere a ministerului "cu cerintele care rezulta din Codul deontologic al politistului european", a precizat Abraham. El a adaugat ca "adoptarea Statutului politistului conduce automat la demilitarizarea politiei". ( L.P. ) Moldova se spala pe miini de Ilascu Transferul procesului lui Ilie Ilascu de la Tiraspol in Elvetia sau Cehia a fost un subiect de discutie in cadrul intilnirii de ieri dintre ministrul de externe al Moldovei, Nicolae Cernomaz, si presedintele Comisiei de politica externa din Senat, Ghiorghi Prisacaru. Senatorul roman ne-a declarat ca problema transferului nu este insa una oficiala, autoritatile elvetiene si cele cehe exprimindu-si doar disponibilitatea de a prelua procesul Ilascu, dupa ce Republica Moldova ar fi incercat un transfer in Ungaria. Ghiorghi Prisacaru a mai spus ca seful diplomatiei moldovenesti considera ca transferul procesului este datoria Romaniei, Ilie Ilascu fiind nu doar cetatean roman, ci si senator al tarii noastre. Ministrul Cernomaz sustine ca pentru Moldova nu este decit o "chestiune de demnitate". (N.I.) Republica Moldova nu mai vrea sa se vorbeasca despre "cele doua state romanesti" Ministrul afacerilor externe, Mircea Geoana, a confirmat ieri faptul ca autoritatile de la Tiraspol refuza in continuare sa-l elibereze din inchisoare pe senatorul PRM Ilie Ilascu. Aceasta, in ciuda faptului ca Ilie Ilascu a devenit cetatean roman, membru in Parlamentul Romaniei si la Consiliul Europei. Mircea Geoana este chiar sceptic si nu vede posibilitatea ca partile implicate sa apeleze la un arbitraj international in ceea ce-l priveste pe Ilascu. Totusi, ministrul de externe din Republica Moldova, Nicolae Cernomaz, spera ca Romania, din postura de presedinte al OSCE, sa faca presiuni pentru eliberarea lui Ilascu. La intilnirea de ieri dintre cei doi s-a decis ca punerea pe tapet a "formulei celor doua state romanesti" sa fie aminata. Cernomaz a motivat aceasta decizie prin faptul ca o asemenea abordare ar putea fi exploatata in defavoarea Chisinaului de catre liderii gagauzi si transnistreni. Astfel ca s-a stabilit ca Romania si Moldova sa puna accentul pe relatiile economice. In acest sens, Romania va continua livrarile de energie catre Republica Moldova, expertii din cele doua ministere urmind sa analizeze modul de stingere progresiva a datoriilor in acest sens. ( T.G. ) Deputatii au batut palma cu Kosta Gavras Biroul Permanent al Camerei Deputatilor a acceptat ieri sa il lase pe Kosta Gavras sa filmeze in Palatul Parlamentului pentru pelicula "Martor ocular". Dupa ce, initial, solicitase 54.000 de dolari pentru sase zile de filmare, Biroul Permanent a negociat si a acceptat in final 32.000 de dolari pentru cinci zile de filmare. Producatorii oferisera nu de mult doar 6.000 de dolari, pentru sase zile. ( L.P. ) La Camera, viitorul suna bine Schimbarea furnizorului de telefonie mobila la Camera Deputatilor, Connex in loc de Dialog, i-a deranjat pe unii deputati. Si asta deoarece numarul de minute incluse in abonament a scazut la aproape jumatate, de la 600 de minute la 350. In plus, unii deputati UDMR s-au plins ca reteaua Connex nu ar acoperi la fel de bine Transilvania. Biroul Permanent a analizat plingerile si a ajuns la concluzia ca ele nu sint fundamentate. In urma unei licitatii care a avut loc, oferta Connex a fost mai buna decit cea a Dialog, a declarat chestorul Camerei Deputatilor, Sever Mesca (PRM). Mesca s-a plins totusi ca acum s-ar putea, cu doar 350 de minute, sa depaseasca abonamentul si sa plateasca din buzunar diferenta. ( L.P. ) Paul Pacuraru, fan Stolojan Vicepresedintele PNL Paul Pacuraru a declarat ieri Mediafax ca il va propune pe Theodor Stolojan pentru functia de prim-vicepresedinte al partidului, la congresul din 3-4 februarie. Theodor Stolojan a refuzat sa comenteze propunerea lui Pacuraru. Surse din partid spun ca o eventuala candidatura a lui Stolojan ar fi larg acceptata de congres, propunerea bucurindu-se si de sustinerea actualului prim-vicepresedinte Valeriu Stoica si a vicepresedintilor Calin Popescu-Tariceanu si Dinu Patriciu, care apreciaza ca Stolojan ar trebui sa se implice mai mult in conducerea partidului. Pentru prim-vicepresedintia PNL si-a mai anuntat candidatura si vicepresedintele Crin Antonescu. 