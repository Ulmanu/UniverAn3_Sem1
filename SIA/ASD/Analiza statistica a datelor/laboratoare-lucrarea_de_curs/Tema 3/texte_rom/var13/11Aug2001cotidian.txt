 CRONICA MEDICALA Dragoste la secunda Respiratia profunda ii tempereaza pe "vitezisti" Pentru un numar foarte mare de barbati, mai ales tineri, "esecul" reprezentat de ejacularea precoce este o adevarata drama care ii arunca intr-un cerc vicios: cu fiecare esec, teama unui nou raport sexual esuat creste, tensiunea psihica se accentueaza, complicind si mai mult problemele. De teama sa nu se compromita din nou, barbatii "precoci" ajung sa evite un nou raport sexual si prefera mai degraba sa se masturbeze. Fie ca sint "novici" intr-ale amorului si lipsiti de experienta, fie ca sint stresati de o partenera noua pe care vor cu tot dinadinsul sa o "faca praf" de prima data, fie pentru ca au un penis mai mic (in general un penis mai scurt are o concentratie mai mare de receptori situati in glandul penian, fapt care duce la o excitare mai rapida), "ejaculatorii precoci" au in permanenta un blocaj psihic din care nu reusesc sa iasa cu nici un chip. Cu timpul, imposibilitatea barbatului de a controla momentul ejacularii devine o sursa permanenta de frustrare si de pierdere a increderii in propriile forte, iar in cadrul unui cuplu, partenera are sentimentul ca barbatul cauta doar propria placere si nu tine seama de dorintele ei. De multe ori si maniera de a se masturba a acestor barbati - care cauta atingerea cit mai rapida a orgasmului - contribuie la aparitia "precocitatii". Reteta fericirii In astfel de cazuri, sexologii le recomanda "vitezistilor" sa inceapa sa gaseasca pozitiile, gesturile si mingiierile care le calmeaza "elanul". Pentru a percepe mai bine senzatiile pe care le resimte inaintea orgasmului si a intirzia deznodamintul, un rol foarte important revine respiratiei din timpul actului sexual. De cele mai multe ori, inaintea ejacularii, cei mai multi barbati au tendinta de a-si opri respiratia in speranta ca asa vor opri "navalnicul torent". Gest total gresit deoarece tocmai o respiratie profunda si ampla, abdominala, alunga tensiunile din zona abdomenului. Aceasta permite, din partea barbatului, un control mai bun al senzatiilor din zona genitala, descoperirea miscarilor si a pozitiilor care scad nivelul excitatiei. De asemenea, scaderea ritmului miscarilor permite un control mai bun al nivelului excitatiei. Chiar daca nu se poate vorbi despre o reteta universala, secretul succesului vine doar printr-o practica sustinuta si prin autocontrol. Unde mergem la bai (III) Pentru a veni in sprijinul celor care doresc sa urmeze un tratament balnear va prezentam principalele statiuni balneoclimaterice din tara si afectiunile care pot fi tratate in fiecare statiune in parte. Covasna Recomandata in tratamentul bolilor cardiovasculare (infarct miocardic, cardiopatie ischemica, insuficienta aortica, hipertensiune arteriala, refacere dupa flebita superficiala sau profunda, valvulopatii operate, ulcer varicos) disfunctii hepatobiliare (disfunctii ale bilei, colecistita cronica, pancreatita cronica), boli digestive (gastrite cronice hiperacide, ulcere cronice gastrice sau duodenale) si boli asociate (obezitate cu complicatii cardiovasculare, nevroze astenice). Moneasa Indicata pentru tratamentul bolilor reumatismale degenerative (forme simple de spondiloza cervicala, lombara si dorsala, periartrita scapulohumerala), pentru bolile sistemului nervos periferic si central (pareze usoare, sechele ale poliomielitei, anumite forme de semipareza si parapareza), in bolile ginecologice (dereglari genitale minore datorate unei nervozitati extreme), pentru bolile metabolice si de nutritie (diabet zaharat, obezitate) etc. Vatra Dornei Statiunea este benefica in tratamentul bolilor cardiovasculare (dupa un infarct miocardic, cardiopatie ischemica, insuficienta mitrala si aortica compensata, insuficienta valvulara, hipertensiune arteriala, varice, sechele dupa flebita, arteriopatii periferice datorate aterosclerozei, boala Raynaud). Lacul Sarat Aici pot fi tratate boli reumatismale degenerative, inflamatorii (spondiloze cervicale, dorsale sau lombare, artroze, poliartroze, tendinite, tendimiozite, periartrite scapulohumerale), boli ginecologice (insuficienta ovariana, cervicita cronica), dermatologice (psoriazsis, ichtioze, neurodermatite, etc.), boli endocrine (benigne, hipotiroidism, hipoovarianism pubertal), afectiuni ale sistemului nervos periferic (pareze usoare, nevrite, sciatica si sechele dupa poliomielita), starilor posttraumatice (dupa operatii pe muschi, tendoane si articulatii, dupa luxatii si fracturi), boli respiratorii (bronsite cronice, traheolaringite, laringite). Anotimpul toxiinfectiilor alimentare O data cu venirea verii, riscul aparitiei unor toxiinfectii alimentare creste din cauza temperaturilor ridicate care favorizeaza inmultirea rapida a microorganismelor. Ajunse in intestin, acestea se multiplica extrem de repede si pot provoca enterocolite si toxiinfectii alimentare care uneori pot fi extrem de periculoase. Microorganismele responsabile de toxiinfectiile alimentare pot fi virusuri, bacterii sau paraziti, cele mai frecvente fiind insa bacteriile. Printre acestea, cele mai periculoase sint Clostridium botulinium (care provoaca botulismul) - se gaseste mai ales in conservele de carne in bulion, incomplet sau incorect fierte; provoaca varsaturi, migrene, afectarea vederii, paralizia muschilor, dificultati de respiratie si moartea dupa 3-7 zile, in lipsa unui tratatment adecvat. Campylobacter - care se gaseste mai ales in carnea de pasare insuficient fiarta sau fripta - provoaca diaree, greata, varsaturi, crampe abdominale, dureri musculare, febra, dureri de cap si uneori infectii urinare sau artrita. Escherichia coli - care se gaseste in majoritatea alimentelor insuficient prelucrate termic sau in apa contaminata - dupa citeva zile de la contaminare apar febra, greata si varsaturi. Salmonella - din carnea de pasare incorect preparata termic, lapte, oua, maioneze, creme, fructe si legume insuficient spalate - provoaca dureri de cap, greata si varsaturi, diaree, crampe abdominale, febra cu frisoane. Stafilococul auriu - din maioneze, creme, salatele cu sosuri, produse de patiserie - provoaca dureri abdominale, diaree severa greata si varsaturi Cum putem evita neplacerile * verificati data de fabricatie si data de expirare a alimentelor conservate; * respectati cu strictete regulile de igiena personala si igiena din bucatarie * conservele metalice care au inceput sa se "bombeze" sint in mod sigur expirate si trebuie aruncate imediat; * in perioadele calduroase, evitati pe cit posibil cremele, maionezele, sosurile; * pe cit posibil, consumati numai alimente proaspete. Tratament Regimul alimentar in astfel de situatii este cheia unei videcari rapide. In primele zile se recomanda apa minerala (1,5 -2 litri pe zi), zeama de orez si de morcov fiert, piine prajita. Concomitent se administreaza saruri de rehidratare orala (trei pliculete pe zi, dizolvate intr-un pahar mare cu apa). Se pot folosi, de asemenea, Furazolidon, Smecta sau Saprosan. Pe masura ce simptomele si numarul scaunelor scade, se poate reveni treptat la regimul normal. Dr. Nicolae Leahu Ceaiuri si bauturi pentru diabetici Diabetul zaharat, in cele doua forme ale sale (insulinodependent - de tip I - si insulinoindependent - de tip II) beneficiaza, pe linga tratatmentul clasic, si de o serie de tratamente naturiste. Va prezentam in continuare citeva dintre acestea: Fitoterapie Infuzie din frunze de afin, o lingurita de frunze la o cana cu apa. Se beau 2-3 cani pe zi, indulcite cu zaharina. Se fac cure de cite 40 de zile, cu pauza de doua saptamini intre ele. Infuzie din frunze de salvie, una-doua lingurite de frunze la o cana cu apa. Se beau 2-3 cani pe zi. Infuzie din frunze de urzica, o ligura de frunze la o cana, din care se beau 2-3 cani pe zi. Decoct din teci de fasole, fara seminte, o lingura de teci la o cana cu apa. Se beau 2-3 cani pe zi. Infuzie din frunze de nuc, o lingurita de frunze la o cana, din care se beau doua cani pe zi. Infuzie din frunze de pretisoara (Alchemilla vulgaris), o lingurita la o cana cu apa. Se beau doua cani pe zi. Un efect foarte bun antidiabetic se poate obtine si cu ajutorul unui amestec in parti egale din frunze de mesteacan, frunze de traista-ciobanului si frunze de afin. Din doua lingurite din acest amestec, la o cana cu apa, se prepara o infuzie. Se beau doua cani pe zi, inainte de masa. Ceaiurile se beau neindulcite sau indulcite cu zaharina. Tratamente balneare Pentru diabetici, se recomanda apele minerale de Bodoc si Tinca, imbuteliate (vechimea lor sa nu depaseasca trei luni de la data imbutelierii). Se recomanda o jumatate de litru pe zi, dimineata si seara. Pentru diabet sint indicate curele cu ape minerale (crenoterapia) cu ape sulfuroase si alcaline de la Olanesti, Caciulata, Calimanesti, Borsec, Covasna, Malnas, Herculane, Pucioasa, Singeorz. Sulful si microelementele zinc si cupru stimuleaza secretia de insulina si eliberarea acesteia in circulatie. Apele alcaline influenteaza echilibrul acido-bazic si imbunatatesc utilizarea insulinei in celule. Tratamentul balnear este insa contraindicat in diabetul avansat, dependent de doze mari de insulina sau cu complicatii vasculare. Dietoterapie Printre alimentele care au proprietati curative in diabet se numara fasolea verde, rosiile, spanacul, urzicile, salata, varza alba, ceapa, usturoiul si telina. Un remediu naturist extrem de eficient este si cura cu lapte de soia care se prepara din 150 de grame de seminte de soia imbibate intr-un litru de apa. Se decanteaza partea limpede de la suprafata si se filtreaza. Se consuma in aceeasi zi. O serie de amestecuri de sucuri au, de asemenea, proprietati curative: 250 de mililitri suc de mere in amestec cu 10 ml suc de morcov, 250 ml castravete, 50 ml pastirnac, 30 ml ceapa si 5 ml suc de usturoi sau 450 ml suc de mere amestecat cu 50 de ml suc de urzica. Toata cantitatea se bea in decursul unei zile, in doua-trei reprize, inainte de mese. postamedicala Raspusuri la scrisori Eugen Banu, din Rosiori Psoriazisul vulgar are un tratament de lunga durata in functie de generalitatile pe care le prezinta si de forma sub care debuteaza. In acest caz trebuie sa continuati tratamentul cu Diprosolic si sa nu va mai aplicati pe piele unguentul Nizoral deoarece acesta este un antimicotic. Pentru un tratament adecvat puteti apela la un medic specialist in boli dermatologice. Dr. Mihaela Leventer, medic dermatolog la Spitalul N.G. Lupu din Bucuresti. M.G., din Dorohoi Pentru Leptospiroza ar fi trebuit sa faceti un tratament cu antibiotice (ampicilina). Nu ne-ati precizat care sint rezultatele analizelor dvs.. In cazul in care tratamentul cu ampicilina nu a dat rezultate si s-au ivit complicatii ar trebui sa va faceti testul HIV. Conf. dr. Adrian Streinu - Cercel, director la Clinica de Boli Infectioase a Spitalului Matei Bals din Bucuresti Ilie Dumitrache, din Sfintu-Gheorghe Tulburarile de vedere pe care le acuzati nu le aveti din cauza implantului de cristalin efectuat in urma cu un an. Ametelile si intunecarea vederii sint cauzate de fenomene circulatorii pentru care sint prescrise tratamente vasodilatatoare. Daca totusi aveti nelamuriri privind schimbarea de cristalin, consultati medicul care v-a operat. In ceea ce priveste atit amortelile pe care le prezentati la mina si piciorul sting, cit si zgomotele din urechi, adresati-va unui medic cardiolog sau neurolog. Tratamentul cu Sificetina nu este recomandat in cazul dvs. Dr. Monica Pop, director al Spitalului de Urgente Oftalmologice Bucuresti Ioana, din Orsova S-ar putea ca in urma primului raport sexual sa fi ramas cu o stare de inhibitie sau chiar cu o trauma psihica. Trebuie sa consultati un medic ginecolog si, in functie de rezultatul analizelor, sa urmati un tratament adecvat. Uneori, in urma unor simple raceli ale aparatului genital pot aparea leziuni care, in timp, au evoluat provocindu-va stari de disconfort chiar si in relatiile sexuale. Daca investigatiile vor demonstra ca, din punct de vedere ginecologic, sinteti apta pentru a intretine un act sexual normal, atunci va trebui sa consultati un medic psihiatru sau un psiholog. Dr. Gheorghe Soare, medic sexolog Menopauza timpurie, risc de glaucom Femeile care intra in menopauza prea devreme risca sa sufere de glaucom, una dintre afectiunile grave care provoaca orbirea, se arata intr-un studiu realizat la un Institut de Cercetare din Amsterdam. Concluziile au fost prezentate dupa ce au fost intervievate trei mii de femei. Cele care au intrat in menopauza inainte de virsta de 45 de ani prezinta un risc dublu de a face glaucom decit cele care au trecut prin experienta menopauzei dupa 50 de ani. Potrivit specialistilor, boala este cauzata de scaderea nivelului estrogenului, unul dintre hormonii "feminitatii". Laptele prea gras creste riscul de astm Copiii hraniti cu lapte prea gras, care contine o cantitate mare de acizi grasi polinesaturati, risca sa se imbolnaveasca mai tirziu de astm. O echipa de cercetatori australieni a urmarit, timp de mai multi ani, o mie de copii cu virste cuprinse intre 3 si 5 ani. Specialistii au demonstrat ca alimentele bogate in acizi grasi polinesaturati, in special omega-6, dubleaza riscul aparitiei astmului bronsic in cazul copiilor. Se pare ca acest acid stimuleaza productia compusilor implicati in reactiile inflamatorii, cum este si cazul astmului. (T.D.) Creierul mai mare determina bilbiiala Persoanele care se bilbiie au anomalii anatomice in zone ale creierului responsabile de dezvoltarea vorbirii, au demonstrat cercetatorii de la Universitatea "Tulane" din New Orleans. Oamenii de stiinta au folosit rezonanta magnetica pentru a masura creierele a 16 adulti care se bilbiiau in comparatie cu alti 16 care nu aveau astfel de probleme. Printre cei din prima categorie s-a descoperit ca ambii lobi temporali erau mai mari si ca discrepantele in forma creierului erau mai evidente. (G.R.) Canabisul ca medicament Canabioidele, compusi existenti in compozitia canabisului, pot preveni efectele secundare ale chimioterapiei - folosita in tratamentul cancerului. Potrivit dr. Martin Tramer, anestezist la Spitalul Universitar din Geneva, efectele cele mai de temut ale tratamentului anticanceros, greata si varsaturile, pot fi eliminate cu ajutorul canabisului, folosit indeobste pentru fabricarea drogurilor. Pacientii care au fost tratati cu canabis, pe cale orala sau intramusculara, au suportat mult mai usor tratamentul anticanceros decit cei care au urmat un tratament conventional. (T.D.) In mai multe cofetarii din sectorul 4, Prajituri cu gindaci Mai multe cofetarii si patiserii din secorul 4 au fost inchise, ieri, in urma unui control efectuat de reprezentantii primariei de sector si cei ai Directiei Sanitar-Veterinare. La prima vedere, produsele din aceste cofetarii erau adevarate "delicatese". In laboratoarele proprii insa, mizeria era la ea acasa: vase murdare, tavi ruginite, mese nesterse. Mai mult, materia prima folosita pentru prepararea prajiturilor sau pateurilor, strudelelor si altor produse era mucegaita. In camera frigorifica, unde erau depozitate brinza, ouale si carnea, temperatura era cu mult peste valoarea de zero grade Celsius, iar alimentele de origine animala depasisera cu mult termenul de garantie, mirosul fiind insuportabil. Nici celelalte alimente nu erau mai proaspete si erau "vizitate" de zeci de muste, intrucit geamurile larg deschise nu aveau plasa de protectie impotriva insectelor. In plus, printre preparatele abia scoase din cuptor si expuse la vinzare erau "ascunse" si multe altele vechi de peste doua zile. In cel mai bun caz, acestea erau reincalzite (pentru a "n"-a oara) ca sa para mai proaspete. Surpriza cea mai mare a inspectorilor veniti in control a fost in momentul deschiderii usii frigiderului: zeci de gindaci misunau printre produsele pastrate "la rece". Patronii cofetariilor au considerat ca au fost atacati intentionat, in magazinele lor nefiind "chiar asa de criminal". Mai mult, unul dintre ei a motivat mizeria din cofetarie prin faptul ca imobilul la parterul caruia este situata foarte vechi si de aceea cade varul de pe pereti (in alimente). "Conditiile sint normale. Casa este veche de peste 100 de ani si trepideaza de cite ori trece vreun tramvai sau vreo masina mai mare pe aici. In plus, este revendicata de mai mult timp de niste evrei", s-a scuzat Marin Buduna, patronul cofetariei-patiserie "Rond". In urma acestui control, inspectorii primariei au decis sa inchida cofetariile, dupa ce, in prealabil, i-au sanctionat pe patroni cu amenzi in valoare de 30 de milioane de lei. Reprezentantii Directiei Sanitar-Veterinare i-au amendat si ei pe patroni, insa doar cu patru milioane de lei, pentru ca asa prevede legea. Insa ei au confiscat toate produsele de origine animala si au distrus toate produsele vechi. Primaria Sectorului 4 "ameninta" ca astfel de controale vor fi efectuate zilnic, fiind vizate toate patiseriile, terasele sau magazinele care comercializeaza produse alimentare de larg consum. Mai mult, conducerea primariei anunta ca in cursul acestei saptamini vor fi aprobate in consiliu noile valori ale amenzilor, de doua ori mai mari decit cele aplicate in prezent. Si, pentru o mai mare eficienta a controalelor viitoare, Primaria Sectorului 4 ii roaga pe toti bucurestenii care vor sa reclame diferite nereguli sa sune la numarul de telefon 336.30.13. IULIANA ANGHEL TURISM Turistii prefera sa plece in vacanta cu cortul Dormitorul ambulant Fie ca e iarna sau vara, ca aleg muntele sau marea, din ce in ce mai multi romni aleg pentru concediu o vacanta cu cortul. Speriat de exorbitantele preturi practicate de hotelieri, turistului cu venit redus nu ii mai ramine decit varianta cortului pentru a scapa citeva zile de stresul cotidian si a se relaxa impreuna cu familia. Avantajele sint multiple. Pentru camparea cortului pe munte sau pe plaja nu iti cere nimeni bani si, in plus, exista libertate de miscare. Daca te supara ceva, iti iei cortul si te muti in alt loc. Totusi, cei dornici de conditii ceva mai bune si un pic de siguranta aleg campingurile. Va prezentam astazi citeva dintre cele mai cunoscute locuri preferate de iubitorii vacantei cu cortul. Baile Herculane, de pe Valea Cernei In fiecare an, sute de turisti iau cu asalt campingurile din statiune in special datorita izvoarelor termale cu sulf, clor, sodiu, calciu si magneziu. Bogate in minerale, ele permit tratarea diverselor afectiuni precum cele reumatice, inflamatorii, articulare, problemele neurologice sau nervoase. Statiunea se intinde intr-o zona cu munti maiestuosi, o incintare pentru ochiul si sufletul turistului. Cei care stau mai multe zile si incearca sa viziteze punctele turistice au de unde alege: pesteri, grote, izvoare, statui, cascade, chei, pavilioane, terme, temple sau platouri exista la tot pasul. Pentru a ajunge in Herculane ai mai multe variante. Daca vii de departe si alegi trenul exista doua directii din care poti ajunge: din Bucuresti (in sase ore), si din Timisoara (maximum doua ore). Daca alegi masina personala, la Herculane se ajunge pe drumul E 70 atit din Bucuresti, cit si din Timisoara. Preturile practicate de campinguri sint accesibile tuturor. Indiferent de dimensiunea cortului, o zi de campare costa 15.000 mii de lei. Puteti trage la Popasul Flora sau la Camping 7 izvoare, acesta din urma beneficiind si de strand propriu. Lacul Sfanta Ana Situat in lantul vulcanic al Carpatilor Orientali, in apropiere de Tusnad, lacul se intinde pe o suprafata de 22 de ha. Multa lume care a fost la Sfanta Ana afirma ca zona este una dintre cele mai frumoase din Romania. Aici va puteti amplasa cortul in campingul Ecos, singurul din zona, unde va trebui sa scoateti din buzunar 25.000 de lei de persoana pe zi. Tot la munte mai puteti trage la campingul Dirste, linga Brasov. Situat pe DN1, la numai citiva kilometri de Poiana Brasov, campingul este renumit pentru zona pitoreasca in care este situat. Aici, o zi de campare costa 160.000 de lei, indiferent de dimensiunea cortului si de numarul de persoane. Nici campingul Faget, situat pe versantul nordic al Feleacului, la 10 km de Cluj, nu este de ici, de colo. Aflat intr-o zona impadurita cu brad, paltin si stejar, locul atrage multa lume dornica sa petreaca o perioada de timp la aer curat. Pretul este de 70.000 de lei pe zi de persoana. Cei care doresc sa viziteze Maramuresul cu cortul pot trage la campingul Poeni, din Sapinta, situat chiar linga celebrul Cimitir Vesel. Aici va trebui sa scoateti din buzunar doar 25.000 de lei de persoana. Nici la mare preturile nu difera prea mult. Cele mai frecventate statiuni, de catre turistii cu cortul, sint Vama Veche si Mamaia. Daca in "Vama" majoritatea oamenilor se "cazeaza" direct pe plaja, spre disperarea ministrului turismului, la Mamaia, turismul cu cortul este ceva mai organizat. Cele trei campinguri de aici practica preturi accesibile tuturor. Astfel, puteti trage la Camping Hanul Piratilor, unde va trebui sa scoateti din buzunar 40.000 de lei de persoana, sau la Popasul 3 si la Tabara Turism, unde pretul este de 50.000 de lei de persoana. ANDREI FILIPACHE ALEXANDRU NASTASE Roma plimbare in pietele istoriei Daca nu ati vizitat inca Roma, in orice loc din lume ati fi fost si orice clasament al locurilor vazute l-ati fi stabilit, nu va faceti iluzii ca ati vazut destul. Lasati locul intii al clasamentului liber pentru Roma. Oras cu 6 milioane de locuitori, Roma este un paradis al indicatoarelor, pe fiecare artera de circulatie existind, la inceput si la sfirsit, placute cu numele strazii. Metroul este mai mic decit cel din Bucuresti, cu numai doua linii, A si B, care taie orasul in X, intersectindu-se in dreptul garii "Termini". Reteaua de transport in comun este pusa la punct in cele mai mici detalii, practic fara zone neacoperite. Biletul pentru transport in comun este unic, valabil pentru metrou, autobuz si tramvai, costa cit o cafea, 1.500 de lire, si poate fi procurat de la orice chiosc de ziare sau de tigari. Coloseum - simbolul Romei Ca romani, puteti incepe cu "Foro Traiano", edificat de vestitul Apolodor din Damasc intre anii 107 si 113, dupa intoarcerea imparatului Traian din razboaiele dacice. Acolo se afla vestita columna, pe care am vazut-o de mici in cartile noastre de istorie. Ajungeti apoi in Piata Venetia, a carei arhitectura reflecta ideologia de grandoare a romanilor. Piata isi ia numele de la Palatul Venetia, cladire adapostit ambasada Venetiei la Roma. In apropiere, se afla Piata "Campidoglio", proiectata de Michelangelo, in centrul careia se afla statuia ecvestra a lui Marc Aureliu. Din Piata Venetia se vede simbolul Romei: Coloseum, monumentul cel mai faimos din lume. O superstitie romana spune ca atit timp cit Coloseum va sta in picioare, atit timp va exista Roma. Inalt de 48 metri, cu o arhitectura perfecta, care taie rasuflarea acesta, era locul unde se desfasurau luptele cu gladiatori. La zece minute de mers veti avea surpriza sa vedeti o piramida in stil egiptean. "Piramida", din ciment acoperit cu placi din marmura, a fost construita dupa cucerirea Egiptului de Imperiul Roman, ca mausoleu funerar. In ciuda dimensiunilor impresionante (baza de 30 metri pe latura si 37 metri inaltime), piramida a fost inaltata in 330 de zile. Rugul lui Giordano Bruno Va puteti intoarce acum in Piata Venetia, pentru a vizita cealalta parte a centrului istoric. Este obligatoriu un tur pe "via del Corso", lunga de doar 1.500 de metri, care porneste din Piata Venetia si se termina cu "Piazza del Popolo", in care se gaseste un monumental obelisc adus din Etiopia. In secolul XVIII, din pricina cafenelelor, "via del Corso" era inima romana a vietii intelectuale, politice si artistice. In prezent, strada este ocupata cu magazine de moda, librarii si sedii de ziare. In apropiere se afla Piata Spaniei, o piata monumentala, cu celebra biserica "Trinita dei Monti", unde se organizeaza paradele de moda in aer liber din Roma. Un alt loc celebru din zona este Piata Navona, de unde, pe stradute cochete si strimte, se ajunge in piata "Campo de' Fiori" (Cimpul florilor). In centrul pietei se afla statuia lui Giordano Bruno, locul "n care in februarie 1600 a fost ars pe rug ca eretic. Banutul reintoarcerii Pe malul riului Tevere se afla Castelul "Sant'Angelo", construit ca mausoleu al imparatului Adrian. In 271 a fost incorporat in sistemul defensiv proiectat de Aurelian, devenind fortareata. In timpul asediului gotilor, in 537, au fost folosite ca proiectile numeroase statui care ornau monumentul. In 1227 a fost construit celebrul "coridor Vatican", de la "Sant'Angelo" la bazilica "San Pietro", pentru a-i permite papei o cale de scapare, in caz de pericol. Iata-ne asadar aproape de bazilica "San Pietro in Vaticano", cea mai mare biserica a crestinatatii, dominata de cupola proiectata de Michelangelo. Constructia a inceput in secolul XVI, pe ruinele unei vechi biserici paleocrestine, despre care traditia spune ca a fost construita deasupra mormintului apostolului Petru. Pastrati-va o zi intreaga pentru vizitarea Muzeelor Vaticane, unde veti vedea sarcofage si mumii egiptene, tablite cuneiforme, sigilii mesopotamiene, basoreliefuri asiriene, inscriptii pagine si crestine, si unde se pot admira picturile lui Michelangelo din Capela Sixtina. Daca ati prins gust de arhitectura sacra, trebuie sa vedeti, in primul rind, bazilica "San Giovanni in Laterano", sau Catedrala Romei, mama tuturor bisericilor din Roma si din lume. Si nu uitati sa vizitati bazilica "San Paolo fuori le Mura", pe "via Ostiense", construita, dupa legenda, pe mormintul apostolului Paul. Pentru a va relaxa apoi intr-o nota romantica, faceti o plimbare pe "via Veneto", strada centrala deschisa in 1889 pentru hoteluri de lux. Filmele regizorului Federico Fellini au transformat aceasta strada in simbolul stilului de viata "dolce vita". Pe strazile Romei se gasesc multe cpii ale "gurii adevarului" (Boca della verita) - masca reprezentind o divinitate fluviala. Legenda spune ca daca un mincinos va baga mina in gaura va ramine ciung. Discul original se afla in biserica "Santa Maria in Cosmedin", dar in Roma se gasesc mii de cpii, unele chiar electronice, care spun adevarul contra cost, varianta a biletelor de papagal de la noi. Nu va intoarceti in Romnia fara sa treceti pe la "Fontana di Trevi", cea mai faimoasa fintina din Roma, considerata una dintre cele mai frumoase din lume. Legenda spune ca turistii care arunca monede in apa, intorsi cu spatele, pot fi siguri ca se vor reintoarce la Roma. SORIN CEHAN LITORAL Rasarit la Vama Veche Diminetile sint reci la Vama Veche, dar numai "veneticii" par sa simta frigul. Dezbracati pina la briu sau complet, "rezidentii" continua cheful, dansind pe plaja sau pe mese. Multimea misuna inca, desi soarele ameninta sa se salte, din clipa in clipa, din mare. Bautorii de cursa foarte lunga intind o ultima bere, biguind, cu voce "incetosata", fraze greu de inteles. Petrecaretii continua, cu stoicism, "calvarul", desi gesturile sint mult incetinite, si toate par sa se desfasoare la turatie foarte mica. Cu putine exceptii, pe mese troneaza adevarate batalioane de sticle goale, printre care se zaresc capetele celor mai destoinici dintre "combatantii" care au luptat, plini de zel, "pina la capatul puterilor". Pe plaja sint pilcuri de tineri. Unii abia s-au trezit, altii n-au ajuns inca la culcare. "Schimbul doi" epuizeaza ultimele resurse de energie, iar "schimbul unu" preia stafeta, iesind la ultraviolete. Pentru cei mai putin pretentiosi, somnul este o bagatela. Poate fi rezolvat oricind. Si oriunde. Daca stau pe nisip, se intind pur si simplu pe spate, iar cei pe care oboseala ii gaseste pe la terase atipesc cu capul pe masa. DIANA EVANTIA BARCA Coada la portrete Graficienii care presteaza in fata Hotelului Amfiteatru dau un adevarat spectacol. 300.000 de lei este pretul unui portret in carbune. Clientii stau la coada pentru a-si face portretul. Desenul nu reda intotdeauna realitatea, motiv pentru care graficienii incearca sa isi impresioneze clientii, povestindu-le de pensia lor mica si de viata grea pe care o duc. In fiecare seara, zeci de privitori se aduna in jurul graficienilor, unii punind pariuri daca portretul va semana sau nu cu modelul. ALINA COMSA-DURBACA Cu vioara la Neptun Un tinar student la Conservator, Daniel Hudescu, isi etaleaza in fiecare zi talentul in minuirea viorii, pe aleea principala care duce la plaja din Neptun. In virsta de 21 de ani, Daniel Hudescu este din Botosani si este student in anul III la Conservatorul din Iasi. Pe litoral a venit la sfirsitul lunii iunie, si-a gasit o gazda la Eforie Sud, iar in fiecare zi vine, dupa ora 13.00, la Neptun, unde isi pune vioara pe umar si cinta pina la ora 22.00. "E un program foarte obositor", ne spune Daniel, lasind sa se vada ranile de la barbie si git. "Nu am o situatie materiala deosebita acasa. Am o familie normala, dar niciodata nu strica un ban in plus. De aceea, cint pentru a avea bani de buzunar in timpul facultatii". Pasiunea cu care cinta Daniel ii face pe turisti sa se opreasca o clipa din drum si sa lase un ban in cutia din fata artistului. Valoarea bancnotelor creste atunci cind se aud, pina spre plaja, acordurile "Baladei" lui Ciprian Porumbescu. "Incerc sa cint ce le place", ne spune Daniel. Banii strinsi pe litoral, dupa ce isi plateste cazarea si masa, ii ajung pina la Craciun. CATALIN AVRAM Masaj erotic cu mosc, ginseng si trandafir Pe litoral se cumpara "ntr-o veselie uleiuri pentru masaj, luminari parfumate sau esente exotice. Fetele prefera uleiurile pentru masaj erotic, tocmai pentru a-si surprinde placut partenerii. Preturile s"nt intre 35 si 170 de mii de lei, in functie de combinatiile de plante folosite, dar si de cantitate. Cele mai cautate sint esentele de mosc, ginseng, trandafir, aloe, camfor sau iohimbina (preparata din scoarta unui copac african). Daca buzunarul nu le permite, turistii pot cumpara cu numai 35.000 lei odorizante pentru spatii inchise, cu diverse arome si forme in miniatura: banane, capsuni, lamii, cocos sau liliac. Pentru ca seara sa fie perfecta, nu mai trebuie decit o sticla de sampanie. (A.G., M.M.) Politia "Love Plus" Echipele Academiei de Politie "Love Plus" impart zilnic pe litoral aproximativ 4.000 de prezervative. Cele patru echipaje patruleaza si fac razii pe plaja, dind avertismente si prezervative cuplurilor gasite fara cauciucul de protectie. Cadetii DICK si BUNNY-BUNNY de doua zile, n-au mai gasit nici un cuplu care sa posede prezervativ. Cele mai neglijente cupluri s-au dovedit a fi cele din statiunile Neptun si Olimp, in timp ce tinerii din Costinesti sint cel mai bine echipati cu prezervative si gata oricind sa faca fata, fara nici un risc, unei partide de sex neasteptat. TATIANA DABIJA Guvizi la primus Activitatea restaurantelor si a fast-food-urilor este paralizata deseori din cauza penelor de curent. "Am ajuns sa prajim hamsiile si guvizii care ramin in friteuza cu o lampa pe benzina. Am aruncat pina acum mai multe zeci de kilograme de peste din cauza penelor de curent", a declarat Coca Andriescu, patroana unui restaurant foarte cautat din Bazarul Neptun. Majoritatea unitatilor de alimentatie de pe litoral sint dotate cu agregate industriale electrice de gatit, si intreruperile de curent le afecteaza. TIBERIU DUMITRESCU "Aveti orgasm?" "Aveti orgasm?" - e intrebarea la moda pe litoral. Cocteilul ce poarta numele de "Orgasm" si care poate fi gasit pe mai toate terasele, este preferat de multe tinere. Cocteilul naste o serie de discutii ilare atunci cind clientii vor sa il comande. Pe terasa-discoteca "Siesta" din Neptun o tinara l-a chemat pe chelner: "Ai orgasm? Vreau si eu doua!". Chelnerul a spus: "Le vreti pe rind sau amindoua odata?". Tinara a stat putin, parea ca se gindeste: "Dar simt ceva?!". Baiatul i-a promis ca bautura va fi pe placul ei, ca "un Orgasm e intotdeauna bun". ALINA COMSA-DURBACA Ibiza Summer Groove se apropie de sfirsit Dupa ce au adus pe plaja Melody din Mamaia citiva dintre cei mai tari DJ ai momentului, cei de la Ciuc Premium vor intrerupe sirul "non-stop mix"-urilor de sfirsit de saptamina. Ultima surpriza, astazi si miine, este DJ Santos, o celebritate a stilurilor noi. Nascut in Italia, Santos si-a petrecut copilaria printre RUN DMC, Kraftwerk, Arthur Baker, Brian Eno si Giorgio Moroder. Despre Santos, revista "Doom Night", o autoritate in domeniu, se exprima cam asa: Santos te asaza in scaunul dentistului, dar, chiar inainte de a incepe sa-ti gaureasca dintii, te ridica in nori de fuzzy disco house si te coboara intr-o totala anestezie de muzica house. (M.I.) Jazz la Vama Veche Festivalul BB Jazz&Blues, un eveniment muzical de exceptie, aflat la a doua editie, va avea loc in perioada 15-17 august, la Vama Veche. Festivalul va fi gazduit de Terasa Bibi Bistro si va include trei seri speciale de jazz. Organizatorii se asteapta ca evenimenul sa atraga mii de turisti aflati pe litoral, dar si nenumarati amatori de muzica buna, cu atit mai mult cu cit invitati de seama sint Hari Tavitian&The Blues Community, Nightloosers, Vali Racila&Knock on Wood, Quo Vadis, Moody Stuff, Crossroad si Ovidiu Buliga Group. DIANA EVANTIA BARCA Caravana "Callatis 2001" a pornit din Mangalia Caravana "Callatis 2001" a pornit ieri cu "surle si trimbite", de la Scena Vapor din portul turistic Mangalia, intr-un periplu prin statiuni, catre Olimp. Superbele fete-marinar de la Callatis au urcat in masina "bulinarilor", iar convoiul a defilat prin statiuni, aclamat "la scena deschisa" de turisti, care s-au oprit sa urmareasca insolitul alai. Muzica a rasunat la maxim, iar "oamenii in rosu" au impartit baloane tuturor celor care s-au grabit sa intimpine caravana cu deja celebra formula "Sigur ca da!". Intreaga distractie a fost "strunita" de Lavinia Sandru, director de imagine al firmei producatoare a festivalului Aldaco Film. Festivalul este organizat de Primaria Mangalia. BIANCA BACARDI Masina unui SPP-ist, devastata la Neptun Masina unui subofiter SPP a fost devastata in aceasta saptamina, la Neptun, de membrii unui grupari influente care face legea pe litoral. Potrivit politistilor, SPP-istul se deplasa cu o Dacie 1310 prin statiunea Neptun, cind l-a lovit o masina apartinind bandei lui Mocea. A urmat un schimb de replici dure intre ocupatii celor doua masini. Membrii bandei lui Marian Mocea (Rosiori de Vede, judetul Teleorman) au urmarit Dacia subofiterului. A doua zi, cind s-a intors de la plaja, SPP-istul si-a gasit toate cauciucurile taiate, linga vila "Ciresul", cu circuit inchis. Mai mult, la un moment dat, patru indivizi inarmati cu bastoane, o grebla si o ranga au inceput sa-i loveasca masina: au spart parbrizul, luneta, doua dintre geamurile laterale si un far. In timpul atacului, grebla s-a rupt in doua, si jumatate a cazut in autoturism. Dupa ce-au "aranjat" bine Dacia SPP-istului, indivizii au rupt-o la fuga spre plaja. Politistii sositi la fata locului au discutat cu martorii si au intocmit proces-verbal. Ulterior insa, Marian Mocea, creierul bandei, l-a contactat pe subofiter si au cazut "la pace": Mocea s-a angajat sa-i plateasca pagubele produse de "locotenentii" sai, cu conditia ca SPP-istul sa-si retraga plingerea. Dosarul a fost declarat inchis de Politia din Neptun. (A.G., M.M.) Festivalul de la Mamaia, din culise Monica Anghel e iarasi apucata de istericale Proaspat bronzata, dar nu la malul marii, ci in curtea casei sale din Bucuresti, Zoia Alecu, componenta a trupei Sfinx Experience si autoare a versurilor imnului festivalului, si-a facut aparitia la Mamaia. Ea nu a venit singura, ci insotita de Ion (20 de ani), fiul ei, care, la rindu-i, se afla alaturi de logodnica sa Simona (18 ani). Cei doi se vor casatori anul viitor. Ion traieste in Olanda la tatal sau, unde se va stabili cu viitoarea lui sotie, eleva deocamdata la Liceul de Coregrafie din Bucuresti. Cei doi tineri se cunosc din decembrie anul trecut. * La una dintre repetitii, la strigarea juriului, prezentatorii il aveau primul pe lista pe tinarul compozitor Calin Geambasu. Nici n-a pasit bine Calin pe scena - anul acesta juriul a iesit din culise - ca din spatele scenei s-a auzit un tipat. Era Monica Anghel, si ea componenta a juriului, care a venit furioasa in fata organizatorilor spunindu-le ca nici nu concepe sa nu fie ea prima strigata. Prezentatorul Armand Calota a replicat ca el asa are pe desfasurator. Pentru a evita discutiile, organizatorii au spus: "Bine! Fie ca Monica". * Dan Negru, prezentatorul "Academiei vedetelor", nu va apuca pe litoral incheierea sezonului. El va pleca pe 18 august in Spania, unde a fost chemat chiar de Valeriu Lazarov. Nu-l invidiati, nu pleaca in vacanta, ci in interes de serviciu, pentru runda a doua a "Academiei vedetelor" care se va relua pe 15 septembrie. * Ce melodie credeti ca are Serban Georgescu la telefonul mobil cind il suna sotia, Madalina Manole? "Tu n-ai avut curaj", compusa chiar de el, pe care Madalina o va cinta in sectiunea Slagare. * Carmen Trandafir si-a lasat acasa in Bucuresti doar mobila. Tot ce misca in familia ei se afla la mare: mama, fratele Razvan, iubita acestuia, Alina de la Elegance, sora Ramona si catelusa Dona. * Tot cu catelul a venit pe litoral si Iuliana Marciuc, redactor al festivalului. Dela - ca e vorba de o ea - nu-si pierde stapina din ochi cu toate ca Iuliana a reusit sa se sustraga supravegherii ei cel putin o data. Prezentatoarea de la "Impas in doi", proaspat divortata, a putut fi zarita pe terasa Hotelului Tomis nu in compania Delei, ci a unui domn aflat la a doua tinerete. Ori cu Ovidiu Komornyik la o cafea, ori cu leul pe plaja, acelasi succes * Intentia compozitorului Viorel Gavrila, cel care s-a ocupat de participantii la sectiunea Interpretare, a fost nu numai ca acestia sa se prezinte impecabil din punct de vedere vocal pe scena festivalului, ci si sa atraga atentia producatorilor muzicali. Demersul a avut succes. De exemplu, Dan Popi, directorul Media Services, a pus deja ochii pe baietii de la No Name din Bucuresti si pe Adela Popescu din Dragasani, cea mai mica participanta la festival. * Paralel cu Festivalul de la Mamaia, la terasa "Tomis" din aceeasi statiune, a avut loc timp de trei zile "Summer Fashion" care s-a vrut un festival de moda. In cadrul sau a fost desemnata si Miss Litoral 2001. Printre invitati, seara de seara, au fost prezenti si cei de la 3rei Sud Est. Daca la masa doi dintre ei, Mihai si Viorel, erau insotiti de doua domnisoare, la toaleta mergeau numai sub directa ocrotire a bodyguarzilor personali. Toaleta se afla la 10 metri de masa lor si, dupa desele drumuri acolo, se pare ca cei doi au consumat cam multe lichide. * Unul dintre cei mai vinati artisti in jurul Teatrului de Vara din Mamaia este Ovidiu Komornyik. Ca iesi cu ursul pe plaja sau cu Ovidiu la o cafea e tot aia. Compozitorul piesei "Frumoasa mea" este acostat la tot pasul de turisti care vor sa-l traga in poza cu rudele lor. Noi am stat cu el cam o ora, la o terasa. In acest timp el a pozat fix de sase ori alaturi de fani. * Proconsul au venit de-acasa cu banana pneumatica personala, cu care intrau pe rind in mare. Vineri insa, Bodo, solitul vocal, a tras de banana pe care se afla Berti Barbera si a spart-o. In timpul scufundarii "navei", Berti a gasit de cuviinta sa faca un mic concert acvatic, interpretind pe loc tema muzicala a filmului "Titanic". * Paula Seling si-a dus la bun sfirsit recitalul, desi s-a indopat cu medicamente toata perioada care l-a precedat. Ea a avut nesansa sa raceasca destul de rau, cu citeva zile inainte de prestatia din festival. Berti Barbera e indignat de mizeria din Hotelul Tineretului Invitat in recitalul de ieri al baietilor de la Proconsul, Berti Barbera a fost cazat, ca majoritatea invitatilor festivalieri, la Hotelul Tineretului din Constanta. "Nu reusesc sa inteleg cum niste oameni pot sta intr-un hotel care n-ar trebui sa aiba licenta de functionare. Situat intr-o zona care nu-ti asigura siguranta - inclusiv cei care-l pazesc se uita urit la tine - acest hotel are camere care miros urit, prosoape gaurite la baie, ce mai, conditii de igiena ce lasa de dorit. Multi artisti ar vrea sa spuna acest lucru legat de cazare, dar n-au curaj. Cine nu ma crede sa vina sa vada. Nu sint vreun tifnos care sta in palate si face crize daca il atinge un fir de praf, dar asta mi se pare o totala lipsa de respect, nu neaparat fata de un artist care vine la un eveniment sa-si faca treaba, ci fata de un musafir pur si simplu. N-am nimic cu festivalul si nici cu mare parte dintre cei implicati, pe care ii admir sincer. Dar nu e posibil asa ceva. Am venit aici la invitatia baietilor de la Proconsul si am descoperit o parte lugubra a evenimentelor scenice romanesti. Chiar nu mai contam deloc, noi, artistii? Marele noroc este ca fac parte in acest context dintr-o echipa bine pusa la punct, a celor de la Proconsul, si sa stiti ca pe scena nu se vor vedea conditiile in care am stat noi pe perioada festivalului" - si-a exprimat indignarea Berti Barbera. MONICA STAN ANCA NICOLEANU Kilimanjaro, mon amour Daniela Ionescu a urcat pe "acoperisul Africii" inaintea Andreei Marin Nici n-au pus bine piciorul pe virful Uhuru al masivului Kilimanjaro, ca Andreea Marin si Calin Vrabie au si luat-o la vale. Andreea a devenit astfel "prima jurnalista din tara noastra" care a dat piept cu muntele african, invingindu-l intr-o prima faza. Prima jurnalista, dar nu si prima femeie. Cu vreo doua luni in urma, un comunicat oficial ne informa ca "un record romanesc e pe cale de a fi depasit: Andreea ar putea fi prima romanca cel urca pina pe virful Uhuru...". Mai aproape de marea plecare, site-ul pe Internet creat special pentru promovarea acestui eveniment, www.kilimanjaro.ines.ro, a afisat un scurt istoric al escaladarilor romanesti ale aceluiasi munte: "Andreea Marin poate deveni prima jurnalista din Romania...". Alaturi de numele barbatilor, apare si cel al unei femei, Maria Marinescu. "In 1999, profesoara Marinescu de la I.L. Caragiale din Bucuresti s-a oprit in incercarea sa la aproximativ 5000 m altitudine". Acestea fiind spuse, cineva ar putea crede ca alte romance nu s-au mai incumetat sa urce pe Kilimanjaro, ori daca au facut-o nu au reusit. Adevarul e insa ca mai exista si alte incercari, dintre care putem vorbi sigur de cel putin una. In septembrie 2000, o economista de 35 de ani, Daniela Ionescu, a urcat acelasi munte, atingind acelasi virf. Diferenta e ca Daniela a ales asa-numita varianta "Whiskey", spre deosebire de Andreea, care a preferat traseul "Coca-Cola". Deosebirea dintre cele doua trasee consta in gradul de dificultate. Intre whiskey si cola, judecati dumneavoastra care are mai multa tarie. Andreea ramine totusi "prima jurnalista", o premiera nationala la urma-urmei. Ea se va intoarce in Romania pe 16 august, la bordul unui avion al companiei British Airways, sponsor al acestui eveniment. RADU MEIROSU Regatul Holograf Bittman se lanseaza in afaceri imobiliare Se zvoneste prin tirg ca Dan Bittman nu mai vrea sa fie circiumar. Suflet caritabil, solistul "Holografilor" s-ar fi hotarit sa-i faca dar de nunta partenerului sau de afaceri partea lui din barurile "La Burlane" si "Once Upon a Time". Cum e si firesc, l-am cautat pe Dan Bittman. L-am gasit pe litoral, unde sustine cu trupa Holograf 16 spectacole in 18 zile. Intre o vocaliza si o baie in mare, Dan ne-a raspuns: "Nici vorba de dar de nunta. Pur si simplu m-am gindit ca e mai bine sa renunt acum la ele, pentru ca am primit o super-oferta din domeniul imobiliar, afacere in care am de gind sa ma lansez". De altfel, Dan are si-un bun profesor in materie de afaceri: Edi Petrosel, tobarul trupei. Ultima achizitie a acestuia din urma este studioul Magic Sound, pe care l-a cumparat pe bani buni de la Marian Ionescu, liderul trupei Directia 5. Si l-a cumparat, ca sa zicem asa, cu tot cu Mihai Coman, inginerul de sunet. Mihai isi va face treaba si in studio si, ca sa nu sufere de lipsa de activitate, il va inlocui si pe Marius Batu la chitara acustica si voce. Daca mai punem la socoteala faptul ca Tino Furtuna are de mult un studio foarte solicitat de agentiile de publicitate, putem spune ca "Holografii" stapinesc un adevarat "regat al afacerilor". ANCA NICOLEANU, CLAUDIA DABOVEANU Ambasada SUA accelereaza eliberarea de vize Incepind de luni, 13 august 2001, Ambasada SUA va schimba temporar procesul de solicitare a vizelor "non-immigrant" pentru a face fata numarului mare de inscrieri si a scurta timpul petrecut de fiecare persoana la Sectia Consulara. Pentru a servi mai bine publicul, Sectia Consulara va implementa un nou sistem de programare si va stabili interviuri pentru persoanele pentru care acestea sint o cerinta. 1. Toti solicitantii de vize "non-immigrant" trebuie sa prezinte personalului consular setul complet de documente necesare obtinerii vizei, la Sectia Consulara, in timpul programului normal de lucru, de luni pina joi, dupa cum urmeaza: la 7.30 pentru solicitari obisnuite, la 9.30 pentru solicitantii carora li s-a refuzat anterior viza si intre 14.00 si 15.00 pentru solicitantii care se califica pentru folosirea programului "cutia postala" (Drop-Box) a ambasadei. Solicitantii care indeplinesc conditiile de solicitare a vizei, dar nu locuiesc in Bucuresti, vor putea folosi in continuare serviciul DHL. Setul de documente include: un formular completat, un pasaport valabil pentru cel putin sase luni de la data la care se intentioneaza intoarcerea din SUA, o chitanta de la Banca Transilvania prin care se dovedeste plata taxei de procesare a vizei (45 de dolari), o fotografie tip pasaport si documentele de sustinere a cererii de viza specifice fiecarui caz in parte. Informatii privind tipurile de vize "non-immigrant" si documentatia necesara in procesul de solicitare a vizei se gasesc pe pagina de Internet a ambasadei, www.usembassy.ro, "Consular Section". 2. Angajatii de la receptia consulatului vor primi setul de documente necesare obtinerii vizei si vor efectua o verificare preliminara, ca sa determine daca acesta este complet. Apoi, solicitantii vor parasi incinta ambasadei. 3. Solicitantii, mai putin persoanele care folosesc programul "cutia postala" (Drop-Box), se vor intoarce la ora 15.30 in aceeasi zi. Acestora fie li se va returna pasaportul cu viza pe el, fie vor primi o scrisoare de programare la interviu la consulat, pentru o anumita data si ora. Solicitantii a caror cerere de viza a fost refuzata in ultimele sase luni si care nu prezinta noi dovezi pentru a-si sustine noua cerere nu vor fi intervievati inca o data. Solicitantii care folosesc programul "cutia postala" (Drop-Box) se vor intoarce a doua zi la ora 16.00 pentru a-si ridica pasapoartele. 4. Din cauza numarului limitat de programari, solicitantii nu vor putea schimba data si ora interviului la care au fost programati de consulat. Persoanele care considera ca au urgente reale pot solicita o anumita data si ora pentru interviu, in scris, prin fax, la numarul (01) 211-3360, prin e-mail (visas@usembassy.ro) sau printr-o scrisoare expediata la Sectia Consulara, Ambasada Americana, strada Tudor Arghezi, nr. 7-9, Bucuresti. Consulul este singura persoana care poate aproba schimbarea datei interviului. 5. In ziua cind are loc interviul conform programarii, solicitantul trebuie sa aduca toate documentele necesare de sustinere a cererii de viza, precum si alte documente specificate in scrisoarea de programare. Solicitantii sint rugati sa nu vina mai devreme de 15 minute inainte de ora interviului. Solicitantii care intirzie mai mult de 30 minute fata de ora stabilita pot cere o noua programare. 6. Solicitantul trebuie sa prezinte scrisoarea de programare pentru a fi admis in consulat. Nimeni nu poate fi primit fara scrisoarea de programare. Se reaminteste prietenilor, membrilor de familie si sponsorilor ca solicitantii cu virsta de peste 18 ani trebuie sa vina neinsotiti la interviu. 7. Daca viza este aprobata, solicitantul trebuie sa revina in aceeasi zi, la ora 15.30, pentru a-si ridica pasaportul. Intrebarile legate de noul procedeu pot fi adresate la Non-Immigrant Visa Unit la telefon (+401) 210-4042 sau e-mail visas@usembassy.ro. Solicitantii care nu sint siguri ca pot apela la programul "cutia postala" ori la serviciile DHL, sau care au nevoie de alte informatii, pot accesa pagina de Internet a Ambasadei SUA, www.usembassy.ro Masina de spalat pasapoarte Potrivit datelor Serviciului de Evidenta Informatizata a Persoanei, 600 de galateni au fost expulzati in acest an, din diferite tari. 300 dintre ei nu aveau asupra lor nici un act. In primul semestru al acestui an la Serviciul Pasapoarte au fost inregistrate peste 900 de cereri de eliberare a unor pasapoarte noi, pe motiv ca actele vechi au fost deteriorate. Potrivit declaratiei lucratorilor de la Serviciul Pasapoarte,cel mai frecvent motiv invocat este cel cu "masina de spalat". Ei declara ca actul a fost bagat, din greseala, in masina de spalat. Ei solicita un pasaport nou, "curat", fara interdictii. Pasapoarte pe numele sotiilor Costel Badiu (26 de ani), din Galati, a detinut in perioada 1996-2001, succesiv, patru pasapoarte si a fost expulzat de sapte ori din Germania si o data din Ungaria. Ionel Stinga (28 de ani) a obtinut primul pasaport in 1992. L-a declarat pierdut in Germania. Doi ani mai tirziu "pierdea" un pasaport in Romania. A solicitat si i s-a eliberat un nou pasaport, dar pe numele de Simota, numele sotiei cu care tocmai se casatorise. In 1996 a fost expulzat tot din Germania unde a fost gasit fara pasaport. El a solicitat eliberarea unui alt pasaport, din nou, pe numele de Stinga. Divortase. Un alt galatean si-a schimbat numele de trei ori. Initial, il chema Sandel Stanciu. A fost expulzat din Franta. Si-a schimbat numele prin hotarire judecatoreasca, in Alexandru Istrate, nume care a disparut si el, prin casatoria cu o frantuzoaica. Astfel, fostul Sandel Stanciu, alias Alexandru Istrate, a devenit Alexandru Lafrance. Infiat la 27 de ani O situatie cu totul iesita din comun este cea a lui Ionel Bleoju. Acesta a obtinut primul pasaport in 1995. In Ô96, a fost expulzat din Germania. Imediat dupa aceea, pasaportul sau a disparut in "masina de spalat". A obtinut un nou pasaport, dar l-a "spalat", in scurt timp, si pe acesta. In 1998, a fost expulzat din Cehia, dar pentru ca nu avea acte, i-a fost intocmit un pasaport consular de catre Ambasada Romaniei in Praga. In urma verificarilor facute in tara, s-a constatat ca Bleoju declarase la ambasada date de identitate false. In 2000, a obtinut un alt pasaport, dar a facut cerere de schimbare pe motiv ca a fost infiat si acum il cheama Chioralia. El are 27 de ani! In incercarea de a stavili metodele de a obtine noi pasapoarte de catre persoane cu interdictie, din 14 iunie, guvernul a emis o ordonanta de urgenta prin care perioada de restrictie impusa persoanelor care au calcat strimb intr-o tara straina sa fie cuprinsa intre 6 luni si 3 ani, fata de 3 luni pina la un an cum erau vechile reglementari. Dar cei care vor sa ajunga cu orice pret in strainatate, desi au interdictii, gasesc, se pare, mereu solutii. Maiorul Ion Andrei a declarat: "Este posibil, drept urmare a cresterii perioadei de interdictie, ca numarul de falsuri in acte si numarul de treceri frauduloase ale frontierei sa creasca. Tot intarirea pazei la frontiera este solutia cea mai buna". ALINA COMSA-DURBACA Canicula favorizeaza incendiile 200 de tone de rumegus pe foc Groapa de gunoi din Satulung, judetul Maramures, a luat foc joi seara. Aici erau depozitate sute de tone de rumegus, care s-au aprins instantaneu din cauze inca necunoscute. Pompierii militari din Baia-Mare au fost chemati abia la cinci ore de la izbucnirea incendiului deoarece in localitate nu functiona nici un telefon. Ei sustin ca a fost vorba de autoaprindere. Exista insa voci care spun ca focul a fost provocat. Timp de peste opt ore au ars mai mult de 200 de tone de rumegus. Chiar daca pompierii au lucrat mai bine de doua ore pentru stingerea incendiului, aseara focul mai ardea inca mocnit. Fumul si gazele toxice s-au imprastiat in atmosfera. Inspectorul Elena Gadja de la Agentia de Protectia Mediului Maramures, prezent la fata locului, ne-a declarat: "Asa ceva n-am vazut niciodata in viata mea, numai in filme". In urma cu doi ani, in acelasi loc s-a produs un incendiu asemanator, de proportii mai reduse. GRIGORE CIASCAI Incendiu la Tabara de copii de la Amara Copiii care se afla in tabara de la Amara au trecut ieri printr-o groaznica sperietura, deoarece in apropierea casutelor izbucnise un incendiu, in care a ars vegetatia de la marginea taberei. Intervenind cu rapiditate, in numai 15 minute, pompierii Grupului "Barbu Catargiu" din Slobozia au reusit sa stinga flacarile care amenintau sa cuprinda casutele. ALIN RADU Foc la depozitul de benzina Vineri, Pompierii militari de la Detasamentul Onesti din cadrul Grupului Ô'Mr. Constantin Ene'' al judetului Bacau, impreuna cu serviciile de pompieri civili ale SC Carom SA si SC Rafo SA au intervenit cu 12 autospeciale pentru lichidarea unui incendiu declansat la instalatia depozit benzina - rampa de incarcare fractii benzina usoara a SC Carom SA Onesti din municipiul Onesti. Au ars aproximtiv 100 litri benzina, informeaza Rompres. Incendiul a aparut ca urmare a unui scurtcircuit la cutia de conexiuni a unei pompe, in prezenta scurgerilor de lichide combustibile. (D.B.T.) Conducind cu mare viteza, fara permis, Vali Vijelie a spulberat trei vaci Cunoscutul manelist Vali Vijelie a produs, joi seara, in apropierea localitatii Ciochina, judetul Ialomita, un grav accident de circulatie. Vijelie conducea cu mare viteza un Mitsubishi galben, nr. CT-99-KER, apartinind lui Apostol Gabriel din Constanta, si a intrat in plin in trei vaci care traversau DN 2a. Pasagerul din dreapta, Vasile Marian (24 de ani), din Bucuresti, a fost grav ranit fiind transportat in coma la Spitalul Judetean din Slobozia, apoi in Bucuresti, la Sf. Pantelimon. Doua din vitele lovite au murit pe loc, iar a treia a fost sacrificata de proprietar, ca sa nu se chinuie. Cel mai socant lucru descoperit de politisti a fost acela ca manelistul conducea fara permis, fapt pedepsit cu inchisoare de la 6 luni la 3 ani sau amenda. ALIN RADU Prietenii maidanezilor stiu de ce Ciinii lui Basescu, otraviti in curte In lupta pentru eradicarea maidanezilor care bintuie Capitala, inceputa in urma cu aproape un an, primarul general Traian Basescu primeste din cind in cind cite o lovitura sub centura. Dick si Aki, cei doi ciini de rasa care completeaza familia Basescu, sint otraviti periodic de "amicii" primarului general care nu a aflat inca cine incearca sa-i omoare. Recent, la interval de o saptamina, Dick si Aki au ajuns la medicul veterinar otraviti. Ultima tentativa de omor s-a produs miercuri. Aki a fost primita cadou de Basescu de la Liviu Harbuz, pe vremea cind erau prieteni Aki, superba catelusa rasa lui Akita Innu (foto), a fost dusa in stare critica la clinica Ilioara, dimineata la ora sase, de Ioana Basescu, fiica primarului general. In timp ce se plimba prin curtea din spatele casei, Aki a inghitit mincare otravita. Dupa ce s-a chinuit toata noaptea, dimineata, Aki l-a trezit pe Traian Basescu. "Cu Dick s-a intimplat pe 1 august si chiar ma gindeam, ia uite ce cadou primesc de ziua mea", ne-a marturisit Ioana Basescu. "Mi-am dat seama ca ceva nu e in regula cu Dick pentru ca nu l-am mai simtit in preajma", ne-a povestit la rindul ei, sotia primarului, Maria Basescu. "De obicei sta linga mine, in picioarele mele. In ziua cu pricina eram la bucatarie si chiar ma gindeam de ce lipseste. Cind am realizat, m-am dus si l-am gasit pe Dick tremurind tot. Ii era rau si l-am dus imediat la Novi Vet. La Dick, care are opt ani, nu este prima oara cind cineva incearca sa-l otraveasca. La Aki insa, e prima data". Aki este catelusa nordica, din rasa Akita Innu, primita cadou de primarul Basescu, de ziua lui, acum trei ani, de la dr. Liviu Harbuz, actualul consilier al premierului Nastase. "A adus-o in cosulet, avea cinci saptamini. E un ciine deosebit, este foarte prietenoasa cu oamenii. Este sensibila si in acelasi timp foarte vesela. E tot timpul pusa pe sotii - ia ce vede prin casa, ziare, obiecte cu care umblam, se duce in gradina si le ingroapa. Imi dau seama ca a mai facut vreo sotie dupa privirea jucausa, si intii ma uit prin casa, sa vad ce lipseste, si pe urma plec in cautarea obiectului", ne-a marturisit Maria Basescu. Pina acum, Aki este responsabila cu pierdutul mai multor perechi de ochelari, a citorva zeci de papuci de casa, pe care i-a ascuns dupa ce i-a ros, si chiar a unui telefon mobil. Nici unul dintre obiecte nu a mai fost recuperat. Mai nou, Aki doseste piine. Asa, de dragul de a mai piti ceva, pentru ca mincare are la discretie, in casa. De citeva zile, mai precis dupa ce a ajuns la clinica veterinara, lui Aki i-au disparut sclipirile jucause. "Este trista si probabil ca o si doare. Otrava i-a ars limba si nu poate inghiti nimic. Cu Dick a fost mai rau, pentru ca medicul nu mi-a spus in prima zi, cit de grav este sau daca va trai. Abia a doua zi mi-a spus ca e in regula. A fost destul de rau", povesteste din nou Ioana. Ca Aki a fost otravita, au aflat dimineata. "Ne-am trezit cu ea peste noi, in dormitor, voma si cu singe. Ioana a luat-o si a plecat cu ea la spital. La sase dimineata s-a dus cu ea la Clinica Ilioara", continua sotia primarului. Primarul nu stie cine sint agresorii Maria Basescu nu poate spune cine este cel care a incercat sa o otraveasca pe Aki, pentru ca prin zona se perinda destul de multa lume. Imobilul, in care locuieste si premierul Adrian Nastase, se zugraveste. In plus, in spatele curtii, oamenii de la blocurile de vizavi arunca gunoaie. "Nimic nu este imposibil, mai ales ca au fost voci care au spus, la inceputul campaniei cu ciinii vagabonzi, ca primii ciini care vor fi morti sint cei ai lui Basescu. Ne-am obisnuit insa, chiar si cu scrisorile de amenintare primite la cutia postala", mai adauga sotia primarului. Spre deosebire de primar, care nu a dorit sa comenteze in vreun fel incidentul, Ioana Basescu s-a aratat revoltata de gestul celor care se declara oameni, dar nu pregeta sa puna otrava si sa simta o satisfactie personala cind vad un ciine omorit: "Ar trebuie sa-si caute adversari pe masura, nu sa-si masoare vitejia otravind ciinii". Aki a fost externata a doua zi, dar este sub tratament in continuare. "Fiecare doza de otrava ii afecteaza ficatul si lasa urme. Sa speram ca o sa-si revina, insa", mai spune Ioana Basescu, inainte de a pleca sa cumpere ultima reteta prescrisa de medicul veterinar. MIHAELA BALEA IULIANA ANGHEL MONICA STAN Coca-Cola a renovat parcul "Gradina Icoanei" Coca-Cola Romania a renovat parcul "Gradina Icoanei" in cre a reamenajat locul de joaca pentru copii. Au fost montate leagane, tobogane si o multime de personaje din desene animate. Spatiul verde din parc a fost curatat si redecorat, cu flori si arbusti, iar bancile au fost reparate si vopsite. Cu ocazia deschiderii oficiale au fost invitati si copiii de la Centrul de Plasament nr. 7 din Bucuresti pentru a fi primii care se bucura de noile jucarii si pentru a urmari un spectacol de teatru de papusi chiar in Casuta Povestilor. Valentina Baicuianu, coordonatorul proiectului, a spus: "Dorim ca acest parc sa fie, in primul rind, un loc unde atit copiii, cit si parintii si bunicii sa vina si sa petreaca momente de relaxare si incintare". Coca-Cola s-a implicat si in reamenajarea parcului din Balta Alba, a Muzeului Satului din Bucuresti. DAN-ANDREI DUMITRU Consilier pentru tigani Ionica Stanciu, maior in rezerva, va fi numit, luni, in functia de consilier pe probleme de rromi in cadrul Prefecturii Neamt. Stanciu va primi toate proiectele si propunerile celorlalti consilieri din cadrul primariilor, care se vor sfatui cu reprezentantii organizatiilor tiganesti pentru a realiza Programul "Rromii 2001". Proiectele respective ar putea primi, astfel, finantari de la Comunitatea Europeana. (M.F.) Seherezada din Carpati Monica Mergiu a patruns in palatele emirilor si printeselor din Golf Monica Mergiu are 34 de ani si este singura romanca ce se poate mindri cu prietenia emirilor, seicilor si printeselor din Golf. Rebela din fire - atitudine mostenita de la Naci Mergiu, bunicul din partea tatalui, oier transhumant din dreapta Dunarii cu tabieturi orientale - a refuzat comoditatea unei cariere profesionale dorite de parinti, imbratisind destinul aventuros al gazetarului liber, care viseaza la un subiect de exceptie. Dupa incredibile aventuri, ajunge pe urmele Seherezadei, cistigind increderea si prietenia emirilor si printeselor desertului. "Loviturile" date de Monica Mergiu in emiratele din Golf sint cu atit mai importante, cu cit protocolul si traditiile musulmane referitoare la femeie fac aproape imposibila apropierea unei straine necasatorite de familiile princiare. Cind avea 14 ani, "Seherezada din Carpati" a publicat primele poezii. In 1983, parintii fug in Germania, iar anul urmator pleaca si ea, dar se intoarce pentru a-si termina liceul. Intra la Facultatea de Stomatologie, fara sa se simta atrasa de aceasta meserie. Are insa grija sa "pape" banii taticului cu folos, cheltuindu-i cu propriile volume de versuri. "De la indecent in sus", volumul sau de debut aparut in 1991, a fost scris pe cursurile de fiziopatologie ale doctorului Romel Barbu. Aflind aceasta, la examen, exigentul profesor i-a spus: "Fetito, esti deajuns de frumusica sa fii nevasta, nu medic stomatolog", si i-a oferit "sansa" sa repete anul. "Cind au aflat ai mei, au innebunit, dar asta era situatia, iar eu nici nu ma gindeam sa devin medic", marturiseste, cu seninatate, Monica. "Visam un interviu cu un personaj nebunesc, iesit din comun, cum era Ghaddafi, presedintele Jamahiriei Libiene. Asa am ajuns intr-una dintre zile la ambasadorul acestei tari la Bucuresti, cerindu-i sa-mi faciliteze un tete-a-tete cu Ghaddafi. Cind a inteles despre ce e vorba, mai-mai sa cada de pe scaun. Apoi, suspectata ca sint spion, am fost chestionata mai bine de un ceas, dupa care mi s-a spus sa astept raspunsul acasa, la telefon. Pentru ai mei, acesta a fost momentul crucial. Tata si mama si-au pus foarte serios problema daca sint sau nu in toate mintile", isi aminteste Monica. Bineinteles ca nu a primit nici un raspuns. Dar adevarata aventura abia incepea. Un an si cinci luni, oaspete in Qatar In 1997, de Craciun, fiind in Germania, la parinti, afla despre excursie in Qatar, isi cumpara un loc si pleaca cu avionul spre Golf. Ajunsa pe aeroportul emiratului, il suna pe ambasadorul roman de aici care, auzind despre ce e vorba, isi face cruce, dar, amabil, ii trimite o masina. Cind a vazut-o, ambasadorul i-a spus ca sansele ei, ca femeie, sa ajunga in preajma emirului sint nule si ca ar face mai bine sa-si cumpere ceva din magazinele de bijuterii si sa se intoarca acasa. A fost pentru prima data cind i-a disparut entuziasmul. Destinul insa a fost de partea ei. Peste 12 zile ii expira viza, iar daca voia sa mai ramina trebuia sa o sponsorizeze cineva. La recomandarea amabasadorului Dumitru Tanase a facut cunostinta cu un sirian care, la rindul lui, cunostea un personaj important: Sheikh Jabor Bin Youssuf Bin Jassem al Thani. Monica trebuia sa-l faca pe acesta sa inteleaga de ce vrea ea sa scrie o carte despre conducatorul Qatarului. Curios sa vada cum arata o femeie "care scrie", adica ziarista, seicul s-a aratat impresionat si a sponsorizat-o un an si cinci luni! Era prima femeie straina, necasatorita, care a ramas, ca oaspete, in Qatar atita vreme. Prin acest seic a ajuns la printesa Qatarului, Seikha Mozah Bint Nasser al Misnad, o beduina superba. Printesa i-a inteles ideea, a placut-o si, din acel moment, Monica a trait precum Seherezada. A scris in acest timp "Qatar Today", o carte oficiala despre emirul Qatarului, Seikh Hamad Bin Khalifa al-Thani, despre tara lui si, pentru prima data, a introdus intr-o carte femeile, care vorbesc liber despre societatea si statutul lor. O premiera pentru o tara profund musulmana, unde chipul femeii este interzis sa apara, sa fie vazut, fie si intr-o fotografie. Pe urmele povestilor din "O mie si una de nopti" Cit a ramas in Qatar, Monica a scris patru volume de poezie de influenta beduina,"Trandafirul desertului" fiind unul dintre ele. Dupa publicarea lor a fost invitata de printesa din Abu-Dhabi (capitala unui alt stat important din Golf - Emiratele Arabe Unite), Seikha Fatima Bint Mubarak, careia nu i-a vazut niciodata fata din cauza valului cu care era acoperita tot timpul. Printesa este sotia lui Sheikh Zayed al Nahyan, presedintele Emiratelor Arabe Unite, unul dintre cei mai bogati oameni din lume. Ea a avut privilegiul de a calatori insotita de damele de companie ale printesei, cu avionul sau particular, pina in insula Sir Bany Yas, un paradis in miniatura unde nu patrunde nimeni altcineva decit emirul si oaspetii lui particulari. "A fost extraordinar. Am ramas impresionata de arhitectura araba a palatelor princiare, din marmura alba ca laptele, ale caror interioare sint imbracate in aur de 22 de carate, dar ceea ce a intregit farmecul celor "O mie si una de nopti" pe care eu le-am trait aici a fost totusi desertul", povesteste, cu nostalgie, Monica. Dupa publicarea cartii "Qatar Today", a fost primita in Uniunea scriitorilor din Germania si in Asociatia germano-araba (Monica avind si cetatenia germana), iar acum doua luni s-a intors de la Dubai si Abu-Dhabi, unde a participat la o ceremonie princiara. "Cind am ajuns acolo, emiratul era in doliu national de trei zile pentru ca murise camila favorita a printului mostenitor, care cistigase numeroase concursuri si care era hranita zilnic cu kilograme de miere si lapte", spune Monica. De ziua Emiratelor Arabe Unite, anul acesta, va lansa volumul "Femeia lider al secolului XXI", volum de prezentare a Inaltimii Sale Sheika Fatima Bint Mubarak, iar visul rebelei si nonconformistei "Seherezade din Carpati" este sa scrie o carte despre Mecca si Medina. DUMITRU MANOLACHE Doi tineri paralizati au cistigat batalia cu destinul Sotii Talmaciu nu pot merge pe picioare, dar conduc un Trabant si au adus pe lume un copil perfect sanatos Trecind peste orice prejudecata, un barbat handicapat si o femeie paralizata au decis sa-si uneasca destinele si sa isi construiasca o viata normala. Au riscat, hotarind sa aduca pe lume un copil: pentru o femeie paralizata de la mijloc in jos, nasterea unui copil a fost un pariu cu propria ei viata. Daniela Talmaciu si sotul ei, Nicu, au cistigat batalia cu destinul si acum traiesc fericiti alaturi de Daniel, un copil perfect sanatos, care a implinit de curind 3 ani. Mai mult, in ciuda handicapului, Daniela face acasa croitorie, ajutata de o masina de cusut electrica. Daniela a paralizat la virsta de 4 ani Daniela Talmaciu are 32 de ani, este bruneta, micuta, dar plina de viata. Ochii ii sclipesc vioi cind incepe sa ne povesteasca despre necazurile si bucuriile ei. Aflam, mai intii, ca a paralizat de la 4 ani. "Am facut poliomielita, si partea inferioara a corpului mi-a fost in totalitate afectata. Toata copilaria am stat mai mult prin spitale - mai intii la boli contagioase, apoi prin sanatorii. Daca la inceput nu puteam sta nici in sezut, in timp am invatat sa ma misc cu ajutorul a doua cirje", ne-a povestit Daniela cu zimbetul pe buze. Scoala a urmat-o prin sanatoriile unde a fost ingrijita si, in ciuda handicapului, a decis sa invete o meserie: "Am facut o scoala profesionala de confectii imbracaminte, iar meseria de croitoreasa imi aduce cite un ban in plus si acum. Am o masina de cusut electrica, ceea ce imi permite sa confectionez o multime de lucruri". "Dupa ce ca esti asa cum esti, mai faci si copil" In 1992, cind era la un sanatoriu din Covasna pentru tratament, Daniela l-a cunoscut pe actualul sot, venit acolo pentru a se trata de distrofie musculara: "La doi ani dupa ce ne-am cunoscut, am decis sa ne casatorim. Nicu era cu 6 ani mai mare decit mine, acum are 38. Imi doream foarte mult un copil. Am fost trei copii la parinti si stiu ca orice casa este goala fara un prunc. Am decis sa trec peste orice risc pentru a-l avea. Eram constienta ca o sa nasc foarte greu, eu eram foarte mica iar, din cauza handicapului, copilul ar fi putut sa nu se dezvolte normal". Trecind peste sfaturile medicilor si ale celor care ii spuneau ca "dupa ce ca esti asa cum esti, mai faci si copil", Daniela a nascut in urma cu trei ani un baietel sanatos, voinic si inteligent, Daniel este mindria lor. "Ultimele trei luni de sarcina au fost cele mai grele pentru ca am stat imobilizata in pat. Am nascut prin cezariana la noua luni. Baietelul a avut doar o anemie in primele luni de viata, insa aceasta s-a rezolvat prin tratament", ne-a mai spus Daniela. Cu Trabantul in Herastrau Nicu Talmaciu sufera de distrofie musculara, o boala care nu-i permite sa se deplaseze prea usor. Cei doi si-au cumparat insa un Trabant cu dispozitiv mecanic, care le permite sa-si scoata copilul la o plimbare cu masina sau sa-l duca pina in Parcul Herastrau. Veniturile celor doi sint modeste, insa Daniela spune ca se descurca: "Sotul meu a fost desenator tehnic si are o pensie de doua milioane. Pe linga acesti bani, eu mai am o pensie de 500.000 de lei de la Inspectoratul de Stat pentru Handicapati". Ingrijirea baietelului ii rapeste tot timpul Danielei. "Nu-mi este foarte usor pentru ca ma deplasez greu, insa in momentul in care m-am decis sa fac acest pas am stiut ce ma asteapta". Daniela nu se plinge. Fericirea i se citeste in ochi cind vorbeste de cei care ii sint atit de dragi. In amintirea vremurilor in care s-au cunoscut, cei doi soti merg in fiecare an la Covasna. "Pe Daniel nu l-am luat in primul an pentru ca era prea mic, insa de cum a putut merge in picioare a fost nelipsit", ne-a mai spus femeia. Ea si-ar mai fi dorit o fetita, insa viata e grea si lipsa banilor o opreste sa aduca pe lume o surioara pentru copilul ei. GETA ROMAN TATIANA DABIJA Editia de Transilvania Dezastru la Singeorgiu de Mures Prefectul de Mures, Ioan Toganel, impreuna cu Directia Generala a Finantelor Publice si Inspectia Sanitara de Stat au intreprins o actiune de control la statiunea Singeorgiu de Mures. Controlul a descoperit ca nu exista autorizatii sanitare pentru bai, hotel, restaurant, autorizatia de mediu si comerciala de functionare. In urma controlului efectuat, a dispus inchiderea spatiilor de cazare si a unitatilor de alimentatie administrate de "Cornalina Rubin Comimpex" SRL. Au fost date amenzi de 16 milioane lei. ADRIANA MACSUT Viata merge mai departe La Mina Vulcan activitatea a reintrat ieri in normal. Toti minerii au intrat in subteran, iar cei care trebuiau sa lucreze acolo unde s-a produs accidentul au fost distribuiti la alte sectoare. Liderii de sindicat au plecat la Spitalul Judetean din Timisoara, pentru a vedea care este starea de sanatate a minerului supravietuitor. MARIUS MITRACHE Mort desoperit intr-o fintina secata Politia TF Bistrita-Nasaud a descoperit, in fintina secata a statiei CFR Budesti, cadavrul unui barbat care era dat in urmarire locala. Acesta se numea Valer Marginean (43 de ani) si disparuse de acasa in urma cu trei saptamini. Necropsia nu a scos la iveala urme de violenta, care ar fi putut cauza moartea bistriteanului. Cercetarile sint continuate de Parchetul de pe linga Tribunalul Judetean Bistrita-Nasaud. FLORICA DURA Boli ale saraciei 44 de hunedoreni s-au imbolnavit de hepatita, luna trecuta. Specialistii din cadrul Directiei de Sanatate Publica a judetului Hunedoara spun ca, desi este vorba despre o crestere cu 50a fata de luna precedenta, acesta nu este un motiv de ingrijorare. Au mai fost semnalate, de asemenea, patru cazuri de scarlatina, trei de leptospiroza, un caz de meningita, unul de dizenterie si 100 de oreion. VLADIMIR BOLDUR A incendiat usa iubitei Suparat ca tinara cu care voia sa se insoare i-a spus verde in fata ca nu se va casatori cu el, lugojeanul Eugen Trifa (34 de ani) s-a dus la locuinta familiei Olariu, unde locuia tinara impreuna cu mama si sora ei, a turnat benzina pe usa apartamentului si i-a dat foc. Vecinii au sesizat imediat incendiul si au chemat pompierii si politia, reusind sa stinga focul si sa il imobilizeze pe piroman. Pentru fapta sa, Trifa, a fost adus in fata procurorilor, cu acuzatia de distrugere prin incendiere. Si-a taiat venele, suparat pe tata Florin Bud, din Lugoj, a fost transportat ieri noapte cu o ambulanta la spitalul din oras pentru ca incercase sa se sinucida. Barbatul ajuns la spital dupa ce pierduse o cantitate insemnata de singe. Florin se afla intr-o stare avansata de ebrietate si, pentru ca tatal lui a vrut sa il puna la punct, atragindu-i atentia ca nu-si poate ineca problemele in alcool, a pus mina pe un cutit si si-a taiat venele de la mina stinga. In prezent, viata lui Florin Bud este in afara oricarui pericol. GEORGETA PETROVICI Dosar penal cu lantisor de aur O bistriteanca a fost imbrincita ieri la prinz pe strada si i-a fost furat de la git lantul din aur. Autorul faptei a fost identificat si retinut de politistii bistriteni la numai citeva ore de la comiterea furtului. El se numeste Alin Gheorghe Todea (19 ani), locuieste in comuna Sintereag-Bistrita-Nasaud. In momentul retinerii, hotul avea asupra sa lantul femeii care a reclamat furtul. Todea este cercetat penal in stare de retinere. FLORICA DURA Comuna izolata Drumul nu a mai fost intretinut de la caderea Imperiului Roman Emil Luca, primarul bilingv al comunei Feleac, a cerut in scris Consiliului Judetean Cluj sa se reabiliteze drumul judetean 103G, care leaga satele Gheorgheni, Borhanci de Cluj si care fac legatura, prin Aiton, cu DN1-E60 care duce spre Turda. Acest drum era folosit de romani in traficul dinspre Alba spre Cluj, starea de degradare actuala fiind greu de imaginat. Primarul Luca considera ca drumul nu a fost intretinut de nimeni, de la caderea Imperiului Roman. Taranii de aici traiesc din vinzarea laptelui pe piata Clujului, a produselor lactate si a florilor. Din cauza drumului impracticabil, ei ajung cu greu la pietele Clujului, fiind deja in situatia de a-si arunca produsele alimentare la porci. Cu sprijinul unor olandezi si cu fonduri locale a fost demarata, in urma cu citiva ani, amenajarea unui tronson de citeva sute de metri de asfalt, in discordanta cu gropile care strajuiesc drumul pe tot traseul. Primarul sustine ca mai multi investitori straini care au venit in satele respective se pregatesc sa-si faca bagajele, satui de reparatii la suspensiile masinilor. In plus, nu numai ca scurteaza drumul spre Turda, dar aceasta varianta rezolva ocolirea Feleacului, pantele de pe acest traseu fiind nesemnificative. Satul Gheorgheni este alcatuit din o mie de familii de maghiari, dar printr-un paradox era inclus in Romania in timpul cedarii Ardealului, fiind linga granita. Din cauza izolarii, in sat nu exista nici gaz, nici telefon, iar apa este introdusa artizanal. MIHAI BACALU Oameni si caprioare Tot mai multe caprioare ajung in ultima vreme sa "ceara" ajutorul si compania oamenilor. In judetul Bistrita-Nasaud, aceasta ciudatenie, devenita aproape un obicei, a pus vinatorii in situatia de a interveni in restabilirea echilibrului ecologic in padurile din care caprioarele vin spre oameni. In localitatile bistritene Dipsa, Galatii Bistritei, Rodna, Valea Vinului, in ultimii ani, tot mai multi pui de caprioare au ajuns sa fie adoptati de familii care i-au ingrijit si crescut ca si pe copiii lor. Desi cadrul legislativ actual prevede pedepse extrem de dure pentru cei care tin in captivitate animalele salbatice daca nu au aprobarea autoritatii centrale de vinatoare si protectie a vinatului, oameniilor le este mila de fiintele padurii si risca amenzi grele de fiecare data cind descopera pe proprietatile lor pui bolnavi sau raniti. Familia Valean din Dipsa are cinci copii, iar capriorul Peticut a fost pina nu de mult cea de-a sasea odrasla dormind noaptea alaturi de Alexandru. Ziua si-o petrecea in compania copiilor celor mai mari prin curtea casei, rontaind iarba si graunte. Toti cei cinci copii s-au despartit cu mare jale si multe lacrimi de micul caprior, in ziua in care vinatorii Asociatiei Vulpea au hotarit, in conformitate cu legile in vigoare, ca locul lui Peticut este in padure, acolo unde s-a nascut. In aceeasi localitate, la o alta gospodarie, s-a intimplat ceva asemanator. Oana Popa era cit pe ce sa plece si ea in padure pentru a avea grija de caprioara Genny, pe care a considerat-o atita vreme drept o sora mai mica si de care avea mare grija pina si dulaul familiei, care nu de mult s-a batut voiniceste cu doi ciini din vecini pentru a o apara pe "mezina" cafenie a familiei de atacul acestora. Dupa ce au fost despartiti de familiile adoptive, cei doi capriori au stat, timp de o saptamina, intr-un fel de tarc mai mare, vegheate de paznicul de vinatoare Constantin Dumbravan. El a fost singurul care, in zilele de "tranzitie", pina la intoarcerea in padure, i-a hranit pe capriori. O saptamina pare insa ca n-a fost de ajuns. Vinatorul Nicolae Cosma, seful Asociatiei de vinatoare Vulpea, de pe fondul de vinatoare in care cele doua vietati au fost reintegrate, ne-a spus ca dragostea oamenilor pentru acestea le-a facut mai mult rau decit bine. El zice ca nici Peticut si nici Genny nu se puteau dezvolta normal, oricite bunatati le-ar fi dat familiile care le-au ingrijit pentru ca locul lor este in padure. Acum, cei doi capriori au fost redati padurii pentru a-si trai viata alaturi de salbaticiuni. Vinatorii zic ca asa e drept, asa e mersul lucrurilor. FLORICA DURA Jandarmii clujeni invata sa vorbeasca Purtatorii de cuvint din unitatile de jandarmi subordonate Comandamentului Teritorial de Jandarmi "Somesul" au participat la Cabana de la Valea Ierii la un curs de "fluidizare a comunicarii dintre structurile teritoriale de jandarmi si comunitatea locala". In cadrul proiectului de comunicare sociala "Jandarmeria - de acum, partener!", ofiterii care vor primi atributii de legatura cu presa si sarcini de relatii publice au fost instruiti in legatura cu probleme referitoare la analiza presei scrise si a programelor tv informative, centrale si locale, redactarea unei stiri si a unui comunicat de presa. Fiecare purtator de cuvint va da un examen final in prezenta conducerii unitatilor din care face parte. MIHAI SOICA Incendiu la Caransebes Politia Municipiului Caransebes a fost sesizata joi seara de catre Victor Breban, din Caransebes, ca pe strada Pipirigul Mare din localitate s-a produs un incendiu la proprietatea lui Alimpie Berzescu. O echipa a Unitatii de Pompieri din Caransebes s-a deplasat la fata locului, dar focul produsese deja pagube importante, informeaza Rompres. Au ars trei camere de locuit in care se aflau haine, mobilier, 6 milioane de lei, doua radiocasetofoane, patru drujbe si alte bunuri. In urma incendiului, Alimpie Berzescu a mai pierdut doua vaci, doi vitei si doi cai. In continuare se efectueaza cercetari pentru a se stabili cauzele producerii incendiului. (D.B.T) Tot fara primar Orasul Toplita nu are, inca, primar, desi independentul Nicolae Baciu a cistigat, pe 24 iunie, alegerile locale anticipate. Sedinta extraordinara a Consiliului Local Toplita, convocata ieri pentru investirea in functie a lui Baciu, nu s-a intrunit, din nou, din lipsa de cvorum. Au lipsit de la sedinta toti consilierii PSD. Dupa ce reprezentantul sau a pierdut alegerile, PSD a contestat rezultatul votului. Nicolae Baciu ne-a declarat ca ii este lehamite de tot ce s-a intimplat la Toplita dupa alegeri. "Daca lucrurile merg tot asa, comunitatea locala nu va avea nici o sansa de revigorare", ne-a declarat el. DOINA TEGLAS Crima intre boschetari Ferencz Karol (52 de ani), din Harghita, a fost arestat ieri pentru 30 de zile acuzat fiind ca si-a ucis concubina, cu care traia intr-o baraca de pe Str. Harmanului, din Brasov. Potrivit politiei crima s-a produs joi seara pe fondul consumului de alcool. Cei doi consumasera inainte alcool si spirt in cantitati considerabile. La un moment dat, barbatul a pus mina pe un cutit si l-a infipt in toracele femeii, care a cazut intr-o balta de singe. Rozalia K. (42 de ani) a murit in drum spre spital. Beat cui, ucigasul nu a crezut atunci cind anchetatorii i-au spus ca a omorit un om. El a realizat ce a facut abia ieri, in jurul prinzului, cind s-a trezit din betie. IOANA CERNA Parc natural In aval de Arad, de-a lungul riului Mures, va fi infiintat un mare parc natural care va face parte din proiectul "Protectia mediului in lunca Muresului", finantat prin programul Phare de cooperare transfrontaliera Romnia-Ungaria 2001. Parcul se va intinde pe 12.705 hectare, in albia majora a Muresului, pina la frontiera cu Ungaria. Valoarea totala a proiectului, esalonat pe cinci ani, este de 2,67 milioane Euro. SORIN TROCAN Omorita de canicula O batrina a murit ieri, la Timisoara, din cauza caldurii excesive. Femeia suferea de inima si a decedat la domiciliu. Medicii se pling ca populatia nu tine cont de avertizarile de a consuma intre 2 si 4 litri de apa pe zi pentru o buna hidratare. Serviciul de Ambulanta Timisoara a fost asaltat in aceasta saptamina de aproape 300 de pacienti, afectati de temperaturile mari din ultimele zile, c"nd mercurul termometrelor a urcat p"na la 38 ¡C. Peste 30 de persoane au lesinat pe strada, iar la 100 de cardiaci si alte 115 persoane care sufereau de spasmofilie, enterocolite sau lipotimii. 18 timisoreni, care s-au hazardat sa iasa la plaja pe aceste temperaturi, au facut insolatie. AMIRA DAMIAN Intoxicati in canal Pentru ca gurile de canal de pe o strada din Cluj au fost astupate cu asfalt, trei muncitori care au intrat acolo s-au intoxicat cu o substanta necunoscuta. Unul dintre ei este internat in stare de coma si are putine sanse de supravietuire. Echipa de interventie de la RAJAC Cluj fusese chemata sa opreasca, joi dupa masa, alimentarea cu apa a zonei pentru efectuarea unor lucrari de reparatii. Din declaratiile martorilor reiese ca cei trei angajati au cautat mai bine de o jumatate de ora locul unde se afla camera vanelor. "Au venit cu o harta a zonei, si dupa vreo jumatate de ora, au gasit gura canalului acoperita de un strat de asfalt", spune Ioan Simpetrean. Au sapat cu tirnacoapele pentru a indeparta stratul de asfalt, apoi au deschis canalul si l-au lasat aproximativ 15 minute pentru aerare. Dupa acest timp, unul dintre angajati, Gheorghe Lapusan, a intrat in camera unde se aflau robinetele de oprire a apei, dar si-a pierdut rapid cunostinta. A sarit sa-l ajute Daniel Petrisor, care a avut aceeasi soarta. Vazind ce s-a intimplat cu cei doi colegi, Florin Dezmirean a cerut ajutorul unor colegi, aflati la aproximativ 100 de metri. "In momentul in care a intrat dupa cei doi care se aflau in canalul de doi pe doi, si lui Dezmirean i s-a facut rau. Norocul lui a fost ca l-am legat cu o curea de ventilator si l-am tras rapid afara", declara soferul masinii de interventie de la RAJAC. La fata locului s-a deplasat o Ambulanta SMURD care a acordat primul ajutor medical celor trei muncitori. Gheorghe Lapusan, muncitorul care a intrat primul in caminul de apa, a fost internat la Clinica Chirurgie lll din Cluj-Napoca in stare de coma de gradul lV, in urma intoxicarii cu o substanta necunoscuta. Ceilalti doi, Daniel Petrisor si Florin Dezmirean, au fost externati dupa aproximativ o ora de la producerea accidentului. Medicii au declarat ca ieri dimineata, lui Lapusan i-au fost recoltate probe biologice care au fost trimise la Institutul de Medicina Legala Cluj, in vederea stabilirii substantei care a condus la intoxicarea muncitorului. In momentul de fata, starea lui Lapusan este considerata critica, el avind putine sanse de supravietuire. Dupa producerea accidentului, la fata locului s-au deplasat reprezentanti ai Parchetului, Politiei si Inspectoratului de Protectie a Muncii care, de comun acord, au stabilit ca este vorba despre un accident de munca. Inginerul Dumitru Cohutiu, seful cu protectia muncii de la RAJAC Cluj, da vina pe constructorul care a reabilitat soseaua. "Am incheiat cu ei un acord prin care le semnalizam locurile unde se afla canalale, dar au turnat asfalt peste acestea". MIHAI SOICA "Profesonistul" incaseaza ilegal taxe de pe lacurile altora Reprezentantii firmei SC Piscicola SA au depus o plingere penala la Parchetul de pe linga Judecatoria Gherla, impotriva administratorului firmei SC Profesinistul SRL, Ioan Contiu. Acesta emite chitante pentru pescari, pe iazul Taul Popii, un lac de peste 46 de ha, aflat in administrarea SC Piscicola SA. Potrivit declaratiilor lui Mircea Tripon, directorul de la Piscicola, prejudiciile aduse de Contiu firmei sale, in ultimele patru luni, de cind aici se practica pescuitul sportiv, se ridica la peste 80 de milioane de lei. Incurajat de lipsa unor masuri impotriva acestuia, Custura Didel Aurelian, administrator al SC Carpis SRL a inceput si el sa elibereze de ieri chitante ce permit pescuitul pe iazul Geaca 1, un lac de peste 42 de ha. Directorul Piscicola sustine ca iazurile sint populate cu puiet propriu si nu i se pare firesc ca altcineva sa le exploateze. In plus, cele doua firme capusa practica taxe de dumping, inlesnind pescuitul cu doar 50.000, de lei fata de 75.000, cit practica Piscicola. Ioan Contiu, de la SC Profesionistul SRL sustine ca activitatea sa este legala, deoarece primarul ANCD din Geaca, Ioan Marginean i-a eliberat un contract de arenda. Contractul este contestat de directorul Piscicola. Piscicola detine peste 75a din iazurile cu peste din judet, in suprafata de peste o mie de hectare. In multe cazuri, are pe rol procese de revendicare cu fostii proprietari care nu-si pot obtine terenurile pe care s-au facut in perioada colectivizarii iazurile de peste. MIHAI BACALU Invirtita si ceardas la Sambrias Peste o suta de turisti din aproape toate tarile Europei au invadat comuna mureseana Sambrias. Aici, ei invata sa danseze invirtita si ceardas. Membrii Fundatiei Folk Center din Tirgu-Mures au infiintat, acum trei ani, o tabara de dans si muzica populara. A fost aleasa comuna mureseana Sambrias, si de atunci sute de turisti straini vin aici sa deprinda tainele invirtitei si ceardasului. Noaptea, ei dorm in casele satenilor, iar ziua o petrec in voie buna cu acestia. Organizatorul manifestarii, Ceran Csaba, a precizat ca "in doar citeva zile, strainii trebuie sa invete sa danseze, sa cinte si sa foloseasca instrumente specifice muzicii populare. Majoritatea au aflat despre eveniment de pe Internet si de la altii care au mai venit. Sint foarte multi din Austria, Germania, Iugoslavia si de la noi din tara". Printre participanti se numara si Tapani Hynynen din Finlanda, care a marturisit: "Ma bucur ca am descoperit aceasta parte a Transilvaniei care este foarte frumoasa si atit de diferita de Ungaria, tara pe care o cunosc mai bine. Am venit aici mai mult pentru a studia limba maghiara si romana si pentru a ma familiariza cu dansurile din Ardeal". Programul taberei incepe dimineata, cu trei ore de invatat de dans, apoi urmeaza masa de prinz, doua ore dupa-amiaza, unde se deprind din nou dansul, dar si tehnica de cintat cu instrumente populare, si, in sfirsit, seara, cu o cina cu bucate traditionale si spectacol cu tarafele lautaresti din zona. Dupa apusul soarelui, ieri, petrecaretii s-au intilnit la un foc de tabara. Au mincat gulas, au stat la taclale si, acompaniati de lautari, s-au prins in hore pe ritmuri unguresti, ardelenesti si moldovenesti. MIHAELA CRAIOVEANU "Vara ispitelor" si bolile venerice Fetele si baietii care joaca roluri de ispite sau concurenti la mult discutata emisiune a Pro TV sint pusi sa semneze, o data cu contractul, si o declaratie pe proprie raspundere ca nu sufera de boli transmisibile sexual. Producatorii show-ului tin probabil sa se asigure ca, in eventualitatea unei partide de sex neprotejat intre o ispita si un concurent, acesta din urma nu se va capatui cu vreo candidoza, blenoragie, sau, Doamne fereste!, chiar cu SIDA. Un set de analize ar fi fost insa mai eficient decit o declaratie pe propria raspundere. Omul poate sa nu stie ca sufera de o asemenea boala, asa ca declaratia nu are mare importanta. MONICA STAN CLAUDIA DABOVEANU [39][pl.dll?rid=expresro] 