 Corespondenta de la Sofia Bulgaria, paradisul tilharilor la drumul mare Infractionalitatea a crescut ingrijorator pe soselele din Bulgaria, una dintre tintele predilecte ale hotilor fiind turistii, care sint frecvent atacati si jefuiti, fie ca efectueaza calatoria in grup organizat, fie ca merg pe cont propriu. Acest fenomen a determinat agentiile de turism sa-si consilieze clientii inainte de intrarea in tara, incercind sa le ofere informatiile necesare pentru ca acestia sa nu devina victimele tilharilor. "Nu mai opriti autovehiculele pe timp de noapte, chiar daca zece politisti va fac semnale. In cazul in care politistii incearca sa va opreasca pe timp de noapte, este preferabil sa va duceti direct la cea mai apropiata sectie de politie si sa va legitimati acolo. Nu ramineti pe timp de noapte nici macar in parcarile cu paza. In cazul in care calatoriti in grup si opriti pe drum, la o statie de bezina, de exemplu, sau la un restaurant, lasati neaparat pe cineva in masina". Acestea sint sfaturile uneia dintre cele mai cunoscute agentii de tursm international din Sofia catre clientii sai. Pe soselele din Bulgaria au loc anual intre 100 si 200 de atacuri impotriva unor automobile straine, conform statisticilor furnizate de politie. Nivelul maxim a fost atins in perioada 1993-1994. Numarul atacurilor a fost atit de mare in acea perioada, incit in Germania au aparut chiar harti ale Bulgariei pe care locurile cele mai periculoase pentru calatorii din strainatate erau insemnate cu cranii si oase incrucisate. De asemenea, numarul urias de cazuri de jaf si tilharie a constituit unul dintre criteriile mentinerii Bulgariei pe "lista neagra" a statelor ai caror cetateni au nevoie de viza pentru a calatori in spatiul Schengen. Ruta internationala Bucuresti-Istanbul, "mina de aur" a hotilor bulgari Politia bulgara a tras din nou semnalul de alarma in urma cu citeva zile, cind a fost data publicitatii o noua statistica, ce releva cifre-record pentru ultimii zece ani. Bandele criminale isi pindesc victimele in special in Trecatoarea Republicii, pe drumul international Bucuresti-Istanbul, pe automagistralele "Hemus" si "Trakia" si pe drumurile Sofia-Atena, Vidin-Sofia si Varna-Burgas. Locurile preferate ale banditilor sint parcarile din apropierea restaurantelor si statiilor de benzina, locuri in care, in mod obisnuit, pericolul ar trebui sa fie mai mic. De regula, criminalii apar noaptea, imbracati in uniforme de politisti, dispunind chiar si de masini cu girofaruri. Surse din cadrul politiei bulgare afirma ca banditii si-au creat o retea proprie de informatii, in special la punctele de frontiera si la iesirea din marile orase. In primele sase luni ale anului, cele mai multe atacuri au fost inregistrate in zona oraselor Pernic, Dupnita si Kiustendil, pe magistrala Sofia-Atena. La data de 15 iunie, citiva barbati mascati au deschis focul impotriva unui autobuz cu turisti albanezi din Pristina. Banditii au jefuit autobuzul si au plecat cu 120.000 de marci germane si o cantitate importanta de aur. Doua familii de polonezi au ramas fara automobile, documente si bani, fiind jefuite in parcarea din apropierea satului Staro Selo. Banditii jefuiesc chiar si delegatiile oficiale Banditi imbracati in uniforme de politisti l-au oprit pe trimisul premierului macedonean Gheorghievski, incident petrecut ziua in amiaza mare, in apropierea postului de politie din satul Diakovo. Se pare ca infractorii stiau ca reprezentantul macedonean avea asupra sa o importanta suma de bani. Mercedesul diplomatului a fost lovit din spate de un BMW, si acesta a oprit pentru explicatii, moment in care a fost lovit si aruncat la marginea soselei, iar masina sa a disparut fara urma. De la inceputul anului, numai in regiunea orasului Vrata au fost pradate cinci TIR-uri si sapte autoturisme straine. PETIO PETKOV Tragedie in mahalalele Manilei Zeci de boschetari filipinezi au pierit intr-o alunecare de gunoi Cel putin 31 persoane au avut parte de o moarte cumplita, si alte 100 sint date disparute, fiind inghitite de o "alunecare de gunoi", mai precis de prabusirea "versantilor" unor munti de reziduuri menajere dintr-o mahala a Manilei, care au alunecat din pricina ploilor, transmite AFP. Gramezile imense de gunoaie strinse in districtul Paytas si care emana o duhoare ingrozitoare au alunecat din cauza ploilor torentiale de saptamina trecuta, ploi provocate de trecerea, pe deasupra Filipinelor, a doua taifunuri, Kirogi si Kai-Tak. Gunoaiele luate de apa au acoperit mai mult de 70 dintre colibele miilor de saraci care toata ziua triaza resturile menajere si pastreaza resturile comestibile sau obiectele pe care le pot folosi, inclusiv haine. Membrii echipelor de salvare, care au folosit buldozere pentru a elibera victimele, au declarat ca 3.000 de oameni au fost ingropati, initial, sub avalansa de gunoaie, fiind descoperiti in viata pina ieri doar 2.930. Munca echipelor de interventie a fost ingreunata de incendiile izbucnite din cauza scurtcircuitarii liniilor de inalta tensiune, rupte de caderea gunoaielor. Zeci de locuitori ai asezarii de colibe din pamint si carton isi plingeau disparutii si s-au alaturat pompierilor si militarilor, cautindu-si rudele si prietenii aflati sub gunoaie. ISABELLA ALEXANDRESCU Azilul de moarte Zeci de pensionari francezi au decedat in conditii suspecte intr-un camin de batrini Justitia franceza a deschis o ancheta judiciara in urma semnalarii unei suspecte serii de decese a zeci de pacienti dintr-un spital particular de batrini din regiunea pariziana, transmit agentiile internationale de presa. 20 pina la 40 dintre pacientii stabilimentului au decedat in conditii suspecte, intr-un interval relativ scurt, ceea ce a nascut suspiciunea unei posibile serii de "crime asistate", precizeaza agentiile de presa. Potrivit procurorului, unul dintre medici avea obisnuinta de a le prescrie celor 120 de pacienti ai clinicii "cocktailuri de sedative" care ii nauceau sau care au avut, in unele cazuri, efecte mortale. Fosti salariati, care, cit au lucrat la clinica, au continuat sa administreze, de teama, aceste cocktailuri, au denuntat acum si actele de violenta si tratament dur la care erau supusi cei internati, a caror medie de virsta este de 75 de ani. "Trebuie sa fi lucrat in acea atmosfera de hartuiala pentru a-ti da seama cit de dificil era sa nu te supui", a spus unul dintre fostii angajati. Anchetatorii, care au anuntat exhumarea victimelor pentru efectuarea de autopsii, incearca sa afle daca au avut loc "eutanasii cu acordul pacientului si familiei sau este vorba de omoruri". O fosta infirmiera a explicat: "Este adevarat ca existau pacienti cu boli incurabile, dar ce drept are cineva sa decida data si ora la care acestia trebuiau sa moara? Infirmierele plingeau in timp ce faceau injectiile. Era ingrozitor". ISABELLA ALEXANDRESCU Flash Sirienii au votat dinastia Al-Assad Sirienii au participat masiv la scrutinul organizat ieri pentru confirmarea numirii lui Bashar al-Assad, fiul fostului presedinte Hafez al-Assad, decedat la data de 10 iunie, in functia de presedinte al tarii, transmite Reuters. "Participarea la vot este extraordinara. Oficialii sirieni au estimat ca Bashar al-Assad, in virsta de 34 de ani, va fi capabil sa conduca tara catre liberalizarea economica. Candidatura lui Bashar este sustinuta, potrivit sursei citate, de 99,98 la suta din sirieni. Ministrul sirian de externe, Farouk al-Chareh, a declarat ieri ca unul dintre obiectivele principale ale lui Bashar, in functia de presedinte, este recuperarea totala a inaltimilor Golan. "Daca Israelul s-ar angaja in retragerea totala de pe inaltimile Golan, conform rezolutiilor ONU si principiului de schimb paminturi contra pace, Siria nu va ezita sa reia negocierile de pace" suspendate din luna ianuarie a acestui an, a precizat acesta. (D.B.) Cernobildibic Centrala nucleara de la Cernobil a fost inchisa ieri, ca masura de siguranta, din cauza unei inundatii provocate de ploile torentiale, transmite AFP. "Nici o scurgere radioactiva nu a fost detectata nici in interiorul, nici in exteriorul centralei", a dat asigurari conducerea centralei. Reactorul nr. 3, unicul inca operational la Cernobil, a fost oprit de urgenta dupa ce pompele de scoatere a apei nu au mai facut fata, dupa doua ore de activitate, eliberarii subsolurilor inundate ale centralei. Autoritatile prevad redeschiderea reactorului pe 17 iulie. Kievul a promis sa inchida definitiv, pe 15 decembrie anul acesta, centrala de la Cernobil. (I.A.) Romania, chemata la stabilizarea Balcanilor Marea Britanie, Austria si Olanda, state membre ale UE, s-au pronuntat ieri pentru extinderea ariei de participare la summit-ul UE-Balcanii occidentali prin includerea statelor vecine regiunii balcanice, respectiv Bulgaria, Ungaria, Romania si Cehia. Aceasta reuniune, initiata de Franta, urmeaza sa reuneasca, in luna noiembrie a acestui an, in Croatia, statele UE si pe cele din regiunea balcanica: Albania, Bosnia-Hertegovina, Croatia, Kosovo, Macedonia, Muntenegru, Slovenia si reprezentanti ai opozitiei sirbe. In cursul dezbaterii consacrate Balcanilor, proiect initiat de Franta, ministrul britanic Robin Cook a estimat ca statele vecine regiunii balcanice "au proiecte in vederea stabilizarii situatiei si dezvoltarii in zona". Invitarea reprezentantilor acestor tari la reuniunea din noiembrie ar insemna un "semnal pozitiv". (D.B.) Whitney Houston e gravida Dupa 26 de zile de stat in inchisoare, cintaretul Bobby Brown, sotul celebrei Whitney Houston (37 de ani), a fost eliberat simbata trecuta. La iesirea din puscarie, el a fost intimpinat de sute de fani si de Whitney, care a venit sa-l ia acasa cu o limuzina alba. Brown a fost condamnat dupa ce a fost gasit conducind sub influenta drogurilor. In timpul detentiei, Bobby a impartit celula cu John Puleo, inchis si el din cauza consumului de droguri. Cei doi s-au inteles bine si au sporovait, ca sa-si omoare timpul. Intr-o seara, mindru ca sotia lui apare in direct la TV, intr-un show, cintaretul i-a spus colegului de celula: "Uita-te cu atentie la ea. E gravida. Insa ma tem pentru viata copilului, la cita cocaina a luat Whitney." Puleo a fost eliberat inaintea lui Brown si a dezvaluit imediat jurnalistilor americani ce a aflat in puscarie. Cintaretul i-a mai povestit cum bea el cite 60 de beri pe zi si ca sotia lui a urmat un tratament de dezintoxicare. Whitney si Bobby au o fetita in virsta de 7 ani, (pe nume Bobbi) si incearca de ceva timp sa mai faca un copil, dar fara succes. Poate de aceasta data visul lor se va implini. LIVIU SERBANESCU 