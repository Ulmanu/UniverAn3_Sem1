 Bordel cu bani de la buget Arhicunoscuta intentie a primarului din Piatra Neamt, Ion Rotaru, de a infiinta doua stabilimente de tip case de toleranta, pare a prinde contur. La inceputul acestei saptamini, el a hotarit ca cel mai propice loc pentru un bordel de lux se afla in chiar centrul municipiului, intr-o zona in care, la ora actuala, este o groapa mare, plina cu apa. Problema cea mai spinoasa o constituie insa lipsa legislatiei in materie. "Daca nu se da legea, nici o problema. Voi transforma initiativa in slogan electoral!", a precizat primarul Rotaru, care vrea sa prinda fondurile pentru cladire in bugetul anului viitor. MIRCEA FURDU Razboiul continua: Pintilie contra Nicolaescu Scoaterea la concurs a postului de director al studioului de creatie cinematografica al Ministerului Culturii nu si-a epuizat unda de soc. Dupa ce Lucian Pintilie, cel care vreme de 10 ani a fost directorul acestui studio, si-a impus sa nu dea interviuri, el ia acum atitudine intr-o scrisoare deschisa. Fara sa conteste legitimitatea acestui concurs, regizorul in virsta de 68 de ani considera tentativele de inlaturare a sa nedrepte. El aminteste ca in perioada 1992 - 2001, studioul aflat sub conducerea sa a produs 15 filme, din care sapte au fost selectate la Cannes si doua la Venetia, o performanta unica pentru Romania ultimilor 20 de ani. Cu adevarat taios este Lucian Pintilie, cind vorbeste despre declaratia lui Sergiu Nicolaescu conform careia "postul pe care l-a ocupat Pintilie vreme de zece ani a fost un abuz. Este anormal ca un rezident la Paris sa primeasca un salariu de cinci milioane de lei in Romania". Pintilie declara: "Aceste fraze absurde, care la prima vedere pot parea expresia unei banale insuficiente mentale, trebuie considerate ca un document psihiatric exceptional. Aceste fraze-test trebuie luate cu penseta, intinse pe o lamela si trimise imediat pentru expertiza psihiatrica.(...) Dar daca senatorul Sergiu Nicolaescu face pur si simplu pe prostul, incompatibilitatea dintre salariul meu si calitatea de rezident fiind doar o simulare de idiotenie? Nu stie senatorul Nicolaescu ca prima conditie pentru a deveni rezident e sa fii dat afara din tara ta?" Pintilie ii aminteste lui Nicolaescu ca si-a pastrat cetatenia romana pe perioada exilului si ca printr-un document oficial al Consiliului Culturii si Educatiei Socialiste, incepind cu data de 30 septembrie 1972, i s-a interzis pe timp nelimitat exercitarea profesiunii de regizor de teatru si film pe teritoriul Romaniei. Contactat telefonic, Sergiu Nicolaescu a reactionat: "Murdariile lui Pintilie nu ma intereseaza. Faptele reale le poate constata oricine. Iar judecata filmelor n-o face nici el, nici eu, ci spectatorii". In finalul scrisorii sale deschise, Lucian Pintilie deplinge lipsa de activitate artistica a unor Stere Gulea si Mircea Daneliuc. Regizorul sexagenar regreta ca urmatorul sau proiect cinematografic, "Niki Ardelean, colonel in rezerva" (scenariu apartinind tinerilor Cristi Puiu si Razvan Radulescu), nu se afla pe lista scenariilor aprobate de Comitetul de lectura al Centrului National al Cinematografiei. "Probabil ca acum, dupa respingerea scenariului, va urma si respingerea mea ca director al studioului pe care l-am creat si condus. Si astfel, cazul Pintilie va fi lichidat definitiv". CORNELIA POPESCU 3rei Sud-Est, trei case la Bucuresti 3rei Sud-Est, adica Laurentiu, Viorel si Mihai, vor lansa cel de-al treilea album din cariera lor, "Sentimental", pe 14 iulie, ora 22.00, la disco Paparazzi din Olimp, in cadrul emisiunii "Party Time" de la Antena 1. Dintre cele 11 piese incluse, compuse si orchestrate de cei trei baieti, primul mare succes se pare ca va fi "N-ai avut curaj". Laurentiu, unde ati inregistrat albumul? In studioul meu din Navodari. Acolo inregistreaza si Ca$$a Loco, Minodora la Maxxim, Animal X, L.A., Valahia, N&D. Cind nu sint eu acolo, stau la butoane George Calin, Sebastian Andor, Rolando Vasilescu si Dumi Padure. Am auzit ca o sa va faceti un studio si aici, in Bucuresti. Asa e, speram sa il inauguram in noiembrie. Am cumparat deja aparatura, e la Navodari, iar o parte din piesele de pe acest album le-am lucrat pe acele scule. Daca studioul din Navodari e numai al meu, cel din Bucuresti va fi al trupei. Banuiesc ca va veti lua si casa aici. O sa stati impreuna? Nu, ca doar ne petrecem aproape tot timpul impreuna. Macar sa locuim separat. O sa ne luam fiecare cite o casa aici. La un moment dat, voiati sa va faceti cite o casa si la mare. Ati reusit? Da, eu am una la Navodari, Viorel si-a facut una aproape de Aeroportul Mihail Kogalniceanu din Constanta, iar Mihai, la Lumina, la 15 km de Constanta. Apropo de "Sentimental", sinteti sentimentali? Da, toti trei, si producatorul albumului nostru, Dan Popi. Apropo, ne-a spus, cu mina pe inima, ca asta e cel mai bun album din cariera noastra. Ce te inspira cind compui? Nimic special, cred ca inspiratia mea tine mai degraba de harul de la Dumnezeu si de experienta pe care am acumulat-o. Vorba aceea, fac muzica de 11 ani, de cind aveam 14 ani. Mi-amintesc cum cintai melodia "Cifre, cifre", a Marinei Voica. Apropo, ai mai vorbit cu ea? Te-a ajutat mult la inceputul carierei tale. De mult n-am mai vorbit. Am inteles ca s-a retras la Breaza. Uite, o s-o sun in seara asta. Cred ca se va bucura mult. Mai ai timp sa colectionezi una-alta? Sint nebun dupa scule muzicale. De-astea colectionez. Aveti iubite stabile? Nu comentez si n-am comentat niciodata asta, stii doar! Da' de insuratoare e loc? Nici gind! Mihai spunea ca sintem barbati prea bine ca sa ne casatorim! ANCA NICOLEANU Casa noastra O garsoniera multifunctionala Tocmai ti-ai cumparat o garsoniera, si doresti sa o amenajezi astfel incit sa poata functiona atit ca dormitor, cit si ca living, unde sa poti invita citiva prieteni, sa ai si un loc pentru luat masa, bucataria sa fie indeajuns de generoasa si complet utilata, ca sa nu mai vorbim de faptul ca ai vrea un mic bar, un dulap incapator pentru haine si suficient spatiu, astfel incit locuinta ta sa nu-ti creeze senzatia ca tocmai ai intrat intr-un depozit ticsit de mobile... Desi toate aceste conditii par greu de indeplinit, arh. Irina Cramarenco incearca sa-ti prezinte o posibila solutie pentru o configuratie de plan care indeplineste o singura conditie esentiala: bucataria are un perete comun cu camera, perete la care s-a renuntat, creind astfel un spatiu mult mai generos - cu bucataria deschisa catre camera de zi (important: peretele respectiv trebuie sa nu fie de structura). Living si dormitor discret in acelasi spatiu De cealalta parte a acestui mobilier multifunctional poate fi amplasat locul de luat masa. Cele patru fotolii (tip semicilindru) au dimensiuni reduse (maximum 60 x 60 cm in plan), sint pe rotile, indeplinind astfel doua functiuni: aceea de fotoliu propriu-zis in camera de zi si cea de scaun pentru locul de luat masa. Aceasta solutie este avantajoasa atit din punct de vedere al spatiului ocupat de mobilier, cit si din punct de vedere financiar: eviti sa achizitionezi doua fotolii standard (avind dimensiuni prea mari pentru camera ta) si patru scaune in plus pentru locul de luat masa. Pentru ca aceasta camera sa poata fi folosita si ca living, si ca dormitor, canapeaua trebuie sa fie extensibila si sa aiba suficient loc pentru a putea fi intinsa. Sa utilizam cit mai eficient spatiul: canapeaua a fost incadrata de modulele bibliotecii, atit in laterale, cit si deasupra, astfel bazele folosindu-se si ca noptiere. Compozitia bibliotecii trebuie sa fie echilibrata si sa includa module inchise (cu usi), module tip vitrina si rafturi deschise - care pot fi preva-zute cu spoturi halogen. (C.D.) "Domus" sau tot ce-ti doresti sa afli pentru casa ta Numarul din luna iulie al revistei "Domus" isi intimpina cititorii cu o propunere de eleganta si luminozitate intr-un spatiu restrins, in cadrul unui articol despre reamenajarea unui apartament de doua camere, cu o suprafata totala de 58 mp. Continua apoi cu descrierea unui stil clasic de mobilare si decorare a unei case, care are drept coordonate esentiale pastrarea identitatii cu specificitate locala, nealterata de explozia modernitatii cu orice pret (pagina 38). Prima impresie conteaza intotdeauna, iar confortul angajatilor asigura succesul in afaceri: "Domus" prezinta imagini ale unui sediu de firma, in Romania zilelor noastre, cind un office bine amenajat poate influenta cu 50a modul in care se iau hotaririle de afaceri. Rubrica "Specialistii casei" continua seria despre protejarea obiectelor de colectie, ce are subiect instrumentele muzicale. "Arhitectura verde" dezvaluie etapele si modul de lucru prin care se poate planta o minigradina intr-un recipient de sticla. Nu lipsesc noi concursuri si surprize.(C.D.) Litoral 2001 La 88 de ani, inca mai scoate imprudenti din valuri Nea Atai, bunicul salvamarilor Batrinul nu s-a casatorit pentru ca ii placeau prea mult turistele care erau la discretia lui Salvamarii il recunosc pe nea Atai ca fiind "bunicul" lor. In virsta de 88 de ani, Atai este cel mai batrin din bransa, in care a intrat inca din 1960 cind s-a infiintat, pentru prima data in Romania, un serviciu de salvamari. Chiar daca a iesit la pensie imediat dupa revolutie, Atai nu poate sta departe de plaja, facindu-si in continuare veacul la debarcaderul lacului Belona din Eforie Nord. El cistiga un ban in plus pe linga pensie, reparind barci si hidrobiciclete. Atai vrea ca lumea sa stie despre acele vremuri cind "salvamarii erau salvamari" fiind alesi pe sprinceana de "profesori adevarati". "Eram o echipa de profesionisti care acopeream tot litoralul. Din mai pina la sfirsitul lui septembrie eram, cit era ziua de lunga, pe plaja, cu ochii in patru si nu prin circiumi", povesteste nea Atai. El este de parere ca rezultatele muncii de salvamar nu se pot masura in "citi am salvat de la inec", ci in "pe citi i-am convins sa respecte legile marii", fiind convins ca latura preventiva este mult mai importanta. Chiar daca muschii, care se mai ghicesc de sub tricoul decolorat de soare, l-au cam lasat, nea Atai nu sta pe ginduri cind vede in apa un turist aflat la ananghie. Colegii lui de la debarcader ne-au povestit ca, inainte cu o zi ca echipa "Evenimentului zilei" sa il abordeze, "bunicul" salvamarilor a mai facut o isprava salvind de la inec un pusti care s-a aruncat pina in mijlocul lacului Belona, care era sa-l inghita "Lasind la o parte riscurile mari la care se expun salvamarii, eu spun ca este o meserie frumoasa, care iti aduce si o gramada de satisfactii", povesteste Atai. Dupa cum spune chiar el, se pare ca cele mai mari satisfactii din viata lui nea Atai le-au adus turistele care se indragosteau de "bunicul" salvamar. "De aceea nici nu m-am casatorit. Aici era raiul nostru, al salvamarilor. Puteam avea orice femeie doream, asa ca ce rost avea sa imi pun pirostriile", spune zimbind "bunicul". BOGDAN BARDOSI PETRISOR CANA Atentie la "tepari de fraieri" Sentimentul pe care l-au avut simbata sotii Bogatu, din Moinesti-Bacau, cind au ajuns la Mangalia a fost unul de implinire sufleteasca: au ajuns si ei o data sa vada marea. Nu stiau ei cum sa ajunga la Jupiter, dar erau convinsi ca sint suficienti oameni care sa ii indrume. Au gasit insa un taximetrist care i-a convins ca ii va duce in siguranta si repede pina la destinatie. Increzatori, Catinca si Vasilica s-au urcat in Dacia prafuita a taximetristului particular. Drumul i-a costat insa jumatate din banii cu care au venit sa se distreze - 900.000 de lei. Plecati de vineri din Moinesti, Catinca Bogatu, 52 de ani, si sotul ei, Vasilica, cu un an mai in virsta decit ea, au ajuns la Mangalia simbata in jurul orei 11.00. Dupa un drum obositor pe traseul Moinesti-Bacau-Bucuresti-Mangalia, ei abia asteptau sa se cazeze si sa se intinda la soare. Nici unul dintre ei nu vazuse marea decit la televizor. Acum, dupa o viata de munca, au obtinut un bilet prin sindicat. Pentru 10 zile. Taximetristul la care au apelat insa le-a scurtat vacanta. Individul i-a dus mai intii la Constanta si acolo s-a facut ca nu stie exact unde se afla Jupiter. In cele din urma, chipurile, a aflat. Si s-a intors pe acelasi traseu. La hotelul la care s-au cazat, virstnicii bacauani au aflat adevarul. Taximetristul-binevoitor se dovedise a fi si un "tepar de fraieri", iar proaspat sositii pe litoral au fost pacaliti pentru prima oara in viata lor. S-au dus repede pe plaja si au facut o baie in mare. Ca sa uite. DRAGOS PETRISOR Bodyguarzii Primariei Eforie Au pus catuse jucariilor Buticarii din Eforie Nord au fost luati la bani marunti, ieri dimineata, de firma de paza si protectie angajata de Primaria Eforie. Conform unei decizii a primarului Mihail Cozma, Serviciul Public de Gospodarie Comunala a demarat, incepind cu aceasta saptamina, o ampla actiune de cosmetizare a domeniului public. "Bodyguarzii" trotuarelor au luat pe sus toata marfa si tonetele aflate pe sosea sau pe caile de acces spre plaja, inghesuindu-le pe trotuar. Iulian Branza, seful Serviciului de Gospodarie Comunala, ne-a declarat ca, daca va fi nevoie, primaria va trece si la demolarea constructiilor ilegale de pe domeniul public. In paralel, inspectori ai OPC si ai Politiei Sanitar-Veterinare au descins intr-un control in zona plajelor. BARDO SI CANA Marea a cerut viata de om Inima lui Herr Gerz a ramas la malul Marii Negre Revenit in tara in care s-a nascut, cetateanul german Nicolae Geler si-a gasit ieri sfirsitul pe litoralul Marii Negre. La 69 de ani, germanul nascut intr-o familie de sasi din Lipova, judetul Arad, sosise in statiunea Eforie Nord la sfirsitul lunii iunie. Dupa o viata petrecuta in Germania, tara lui adoptiva dupa ce parintii sai au emigrat, inainte de venirea la putere a comunistilor, "herr Gerz", cum ii spuneau gazdele sale din statiune, si-a facut un obicei din a frecventa in fiecare vara litoralul romanesc. Poate cel mai virstnic dintre strainii fideli plajelor noastre, germanul era un singuratic care prefera sa-si traiasca ultimele clipe ale vietii alaturi de zgomotul valurilor Marii Negre. Nimeni nu il prea cunostea, in afara de gazdele lui, familia Furtuna, fata de care povestea amintirile din copilarie traite de mult pe meleagurile natale. Poate ca dragostea pe care o purta acestei parti de lume i-a pecetluit destinul. Marti dimineata, cu o zi inainte sa plece spre Oberthal, localitatea germana in care locuia, el a murit, pe o strada din Eforie Nord. Trecatorii alarmati au chemat Salvarea. Medicii au constatat doar decesul. Inima i-a cedat de parca nu ar fi vrut sa mai plece de la malul marii. A plecat pe lumea cealalta auzind forfota de pe plaja si zgomotul valurilor. Fatala vraja a marii In urma cu citeva zile, un turist si-a pierdut viata. Chiar in ziua in care trebuia sa plece spre casa, Gheorghe Baltag, un basarabean domiciliat in Galati, s-a inecat in dreptul hotelului "Vraja Marii". La 69 de ani, moldoveanul a petrecut ultimele clipe ale vietii pe plaja de la Eforie Nord. Weekend-ul trecut, el a vrut sa faca o ultima baie inainte de a pleca spre casa. Mirajul Marii Negre l-a atras prea mult spre larg. O vraja a mortii a pus stapinire pe el. A fost gasit inecat linga "Vraja Marii". BARDO SI CANA Voyeurii inchiriaza hidrobiciclete ca sa se zgiiasca la nudiste Tristi ca nu au putut agata nimic pe plaja si zapaciti de expozitia de sini goi, unii baieti se consoleaza aruncind ocheade in sectorul nudistilor. Pentru ca ei care administreaza plajele au imprejmuit zonele destinate celor care vor sa-si bronzeze zonele intime cu garduri opace, baietii inchiriaza cite o "hidro" si pedaleaza de zor pina in dreptul nudistilor. Voyeurii practica acest "sport nautic" pe toate plajele, nu doar in Eforie, unde au fost vazuti de echipa "Evenimentului zilei". ( D.B., P.C. ) Grupul Vacanta Mare a debarcat pe litoral cu show-ul "Iezista o iexplicatie!" "Periculosii" de la Vacanta Mare si-au inceput vinerea trecuta turneul pe litoral, cu premiera "Iezista o iexplicatie!", care poate fi vazuta la mare pina pe 20 august. Cei trei, Radu, Mugur si Florin, vor avea de urcat pe scena dupa cum urmeaza: miercuri (azi), la Gradina de vara din Saturn, de la ora 19.00; joi, la Teatrul de vara din Costinesti, de la ora 20.00; simbata, la Teatrul de vara din Mamaia, de la 21.00, iar duminica, la Teatrul de vara din Neptun, de la 21.00. ( L.S. ) Bila alba/Bila neagra Ion Rotaru, primar de Piatra-Neamt Fiecare primar cu pasarica lui, s-ar putea spune, adaptind o vorba veche din popor. Numai ca Ion Rotaru, primarul municipiului Piatra Neamt, vrea mai multe si cit mai tinere. Vestit deja in toata tara pentru intentia de a construi sub Pietricica doua case de toleranta, primarul Rotaru persevereaza in ideea sa. La inceputul acestei saptamini, el a declarat ca a si gasit amplasamentele pentru bordeluri si ca e nerabdator ca legislatia sa se modifice, astfel incit sa poata cuprinde in bugetul pentru anul viitor fondurile necesare constructiei. Un primar, un mandat, o idee. Oricum, suna mai bine decit expulzarea din oras a directorilor regiilor. Rodica Stanoiu, ministrul justitiei Desi actualului ministru al justitiei i s-ar cuveni bila neagra din oficiu, prezenta dnei Stanoiu in rubrica noastra de azi se datoreaza urmatoarelor capete de acuzare: coruptia din justitie ramine in continuare un subiect delicat in negocierile cu Uniunea Europeana; vizibil iritata de subiect, doamna ministru a bagat ieri, cu ocazia bilantului primelor sase luni de ministeriat, din nou pumnul in gura ziaristilor, interzicindu-le acestora sa puna intrebari pe aceasta tema; tot ieri, intr-o discutie cu presedinta Asociatiei Victimelor Magistratilor, Rodica Stanoiu a declarat senina ca "exista magistrati care nu stiu carte". Mai mult decit suficient pentru azi. Pe scurt S-a sinucis dupa un accident de circulatie Un barbat in virsta de 40 de ani, Constantin Mihuta, din comuna suceveana Frasin, s-a spinzurat dupa ce a produs un grav accident de circulatie si a fugit de la local faptei. In urma cercetarilor efectuate, politia a anuntat marti ca sinucigasul este autorul unui accident de circulatie petrecut duminica pe raza comunei Frasin. Imediat dupa producerea evenimentului, soferul a parasit locul faptei, abandonind acolo autoturismul. ( T.A. ) Mina de uraniu, fara curent electric Marii consumatori de energie electrica din judetul Suceava au facturi restante cifrate la aproximativ 15 miliarde de lei. Sucursala de distributie a Societatii Electrica a anuntat ieri ca a deconectat deja punctele de consum de la suprafata la Sucursala Crucea, a Companiei Nationale a Uraniului, pentru o datorie de 1,846 de miliarde de lei, precum si sediul si garajele TPS, unitatea locala de transport public, pentru un debit de 1,487 de milioane. De asemenea, au ramas pe intuneric si primariile din comunele sucevene Iacobeni si Horodnic. ( T.A. ) Acuzat ca si-a violat fiica Inspectoratul Judetean de Politie Botosani investigheaza in aceste zile un posibil caz de incest. Constantin C. (37 de ani), din orasul Dorohoi-Botosani, este acuzat de una dintre fiicele lui, A.C.C., in virsta de 12 ani, de viol. Tatal este invinuit ca in urma cu o saptamina, beat fiind, ar fi intrat peste fata si ar fi violat-o. Plingerea impotriva lui Constantin a fost adresata politiei de fiica lui vitrega, A.R., in virsta de 17 ani. ( C.D. ) Jaf armat, cu cagula pe fata Un tinar iesean mascat, cu o cagula trasa pe fata, a jefuit un bar din cartierul Galata. Enia Vasile Catalin (21 de ani) a intrat in bar cu cagula pe fata, amenintind barmanul cu un cutit. El a solicitat banii din casierie, incercind sa plece cu doua milioane de lei. Agentul de paza Iulian Butnariu, care asigura paza localului si care in momentul comiterii jafului nu se afla in zona, a reusit in cele din urma sa dea de urma infractorului si sa-l prinda. Dupa o urmarire palpitanta, agentul, Iulian Butnariu, a prins infractorul, gasind asupra lui si banii furati. ( C.D. ) Zeci de tigani au luat cu asalt un TIR cu ajutoare Aproape 200 de ieseni s-au imbulzit ieri la Spitalul de Copii "Sf. Maria" pentru a ridica ajutoare sociale constind in produse pentru igiena, haine si incaltaminte. Ajutoarele au fost aduse din Germania de Crucea Rosie Bavaria care colaboreaza cu Primaria Iasi de mai multi ani. Cetatenii, in majoritate rromi, au prezentat la poarta spitalului buletine si invitatii falsificate, trase la xerox, cu care au reusit sa-i pacaleasca pe gardieni. Ei au solicitat ajutoare, cu toate ca acestea se distribuiau dupa o lista intocmita in prealabil de catre municipalitate. Incidentul creat la poarta spitalului a revoltat conducerea institutiei medicale, directorul Marin Burlea afirmind: "Sint dezolat de scena dezagreabila. Ceea ce imi repugna este ca nemtii filmeaza si la poarta spitalului s-a dat un spectacol de cea mai proasta factura, cu oameni de conditie medie care revendica ajutoare. Daca pun in balanta beneficiul pe care il avem in urma acestor ajutoare in comparatie cu deserviciile in ceea ce priveste imaginea, declar ca nu mai doresc ajutoare". Fortele de ordine au reusit sa disperseze multimea adunata abia dupa doua ore de imbulzeala. Majoritatea hainelor puteau fi vazute la vinzare, la colturile strazilor apropiate spitalului. CATALIN DUMITRESCU Hotii i-au furat lui Simirad sase maiouri si doua biciclete De cind s-a mutat in noua casa din dealul Galata, primarul municipiului Iasi a fost calcat de doua ori de hoti. Seful municipalitatii a declarat ca hotii au furat sase maiouri, la care Constantin Simirad tinea foarte mult, si doua biciclete, una mica - apartinind lui Costica Simirad, nepotul primarului, si una apartinind fiului primarului. Imediat dupa eveniment, Constantin Simirad a alertat politia, la aceasta ora politistii ieseni desfasurind o ampla operatiune de prindere a infractorilor. Simirad spune ca este vorba despre o banda de hoti amatori, acestia lasind in masina cutitul folosit pentru a fura casetofonul. Pentru a nu se mai expune unor astfel de evenimente neplacute, Constantin Simirad a declarat ca-si va cumpara un ciine lup si o pusca cu alice. Hotii au dat dovada de un tupeu enorm, dat fiind faptul ca vecinul primarului este generalul (r) Neculai Stefaroi, loctiitor al comandantului IPJ Iasi pina saptamina trecuta. "Este neplacut ceea ce s-a intimplat, mai ales ca unui vecin din vale i-a fost furat porcul. Cel mai grav e ca mi-a speria familia. Am sa cresc un ciine lup si o sa fac rost de o pusca sau o sa-mi iau pistol de la politie, ca am dreptul", a declarat nervos Constantin Simirad. CATALIN DUMITRESCU Romanul care sta in priza face sport Pacientul caruia i s-a implantat, in urma cu citeva saptamini, o inima artificiala de tip Novacor, in premiera pentru Europa Centrala si de Est, va juca astazi o scurta partida de rugby in parcul Institutului de Cardiologie "C.C. Iliescu", din cadrul Institutului Fundeni. "Pacientul se simte foarte bine si, din punct de vedere medical, el poate fi externat oricind. Va mai ramine, totusi, in Institut pentru a se obisnui sa minuiasca aparatul si acumulatorii care-i vor tine cordul artificial in viata, ne-a declarat ieri dr. Horatiu Moldovan, unul dintre medicii care au participat la implant. Pacientul va primi, din partea Institutului, o minge de rugby si un telefon mobil, prin care sa tina legatura permanent cu medicii. TATIANA DABIJA Primarul din Schela de Galati si-a luat bac-ul Primarul comunei galatene Schela, Iacob Birceanu, a fost unul dintre candidatii din acest an la examenul de bacalaureat. Pentru ca nu avea liceul terminat, primarul a urmat cursurile la fara frecventa de la Liceul Metalurgic din Galati. Primarul din Schela s-a prezentat la bacalaureat, hotarit sa absolve toate examenele. El a obtinut media 6,35. Chiar daca a luat examenul "la muchie", doar cu 35 de sutimi peste nota de admitere, Iacob Birceanu este multumit ca acum are liceul in regula. El a luat note mici la probele de oral, geografie si franceza, in schimb, la biologie a luat nota mare. Primarul din Schela are 35 de ani, el dorind sa demonstreze ca la orice virsta poti da si chiar lua un examen. ALINA COMSA-DURBACA Cioban intoxicat cu solutie de spalat oile bolnave de riie Un cioban din satul Plesi, comuna Sasciori, a fost internat, in stare de coma noaptea trecuta, in sectia Terapie Intensiva a Spitalului Judetean Alba, la un pas de moarte. Gheorghe Avram, in virsta de 35 de ani, a suferit o intoxicatie cu o substanta otravitoare, in imprejurari necunoscute. Initial, a fost transportat la Spitalul Orasenesc din Sebes, insa starea grava a pacientului a necesitat transferul la Spitalul Judetean Alba. Substanta toxica ingurgitata de cioban a fost identificata de medici ca fiind o solutie de spalat oile bolnave de riie. Se pare ca, beat fiind, Avram a incurcat sticla din care dorea sa-si astimpere setea. LUCIAN DOBRATER Editia de Transilvania Cladirea "Transilvania" sta sa cada in capul trecatorilor Cladirea "Transilvania" din centrul Zalaului, construita in anii 1880-1890, sta sa se darime in capul trecatorilor. Cladirea este cuprinsa in lista monumentelor de arhitectura si a avut destinatia de Teatru Orasenesc. Aripa din stinga, pericol public In ultimii 3-4 ani, corpul A al cladirii a inceput sa se degradeze continuu, riscind siguranta cetatenilor. In urma unui studiu efectuat de ing. Pavel Alexa, expert tehnic, acesta a concluzionat ca "structura de rezistenta a cladirii este atit de avariata incit se impune trecerea imediata la executarea consolidarilor propuse. Constructia continua sa se degradeze, atit in ceea ce priveste elementele sale de rezistenta, cit si a celor decorative. Exista pericolul real ca in orice moment sa cedeze un astfel de element, ceea ce ar pune in pericol si ar atrage deteriorarea rapida a celorlalte elemente de rezistenta. De asemenea, exista pericolul caderii unor elemente decorative ale fatadei dinspre Piata Iuliu Maniu pe trotuarul din fata cladirii". Ing. Alexa a propus "limitarea accesului persoanelor si a vehiculelor in zona din fata cladirii, evacuarea cladirii in zona delimitata de capatul ei dinspre Casa Grande si portalul de acces la etaj si demararea imediata a masurilor de consolidare". Librarie, sala de bingo si discoteca Sala de dans si de spectacole situata la etaj, in partea dreapta a cladirii, a fost folosita de-a lungul timpului pentru serbari, intruniri publice, revelioane, si, transformata dupa razboi, in sala de cinema. In 90, spatiul a fost inchiriat unui intreprinzator particular care a transformat-o in sala de Bingo, iar din primavara RADEF Salaj a inchiriat-o SC Verozal SRL Zalau, care a deschis aici o discoteca. Conform ultimelor recomandari ale expertilor, pentru evitarea unei catastrofe se impune evacuarea cladirii din stinga portalului de acces in curtea interioara (atit parterul, cit si etajul) si demararea urgenta a lucrarilor de consolidare si reabilitare. O parte a parterului a fost evacuata SC Librariile Salajului SA desfiintind de aici libraria, spatiul aflat in proprietatea acestei unitati fiind cel mai afectat. Loto Prono detine un spatiu mic pe coltul cladirii, unde functioneaza o agentie. Tot la parter, la intrarea in pasaj, detine si Primaria Zalau un spatiu, care a fost inchiriat unui agent economic. Etajul se afla in proprietatea Radef, care a dat in chirie citeva spatii la doua persoane juridice, contractul expirind insa in aceasta luna. Pina in prezent, Primaria Zalau "a sprijinit" cu doar citeva grinzi spatiul de la parter (fosta librarie). Pentru a evita producerea unor pagube materiale majore si chiar pierderea de vieti omenesti, SC Publiserv SA Zalau a comunicat tuturor proprietarilor si chiriasilor din spatiile situate la parter si la etaj sa le evacueze in cel mai scurt timp. CAMELIA BUHASCHI Dezso Hejja, patru ani la puscarie pentru linsarea militianului Agache Dezso Hejja, condamnat in legatura cu linsarea maiorului de militie Aurel Ioan Agache, pe 22 decembrie 1989, a fost dus ieri in arestul Inspectoratului de Politie al Judetului Covasna. El a fost scos din Spitalul Judetean dupa ce medicul legist Adrian Cretu si Comisia de expertiza medicala apreciasera ca Hejja suporta regimul de detentie. Dezso ne-a declarat ca nu intentioneaza sa ceara gratierea din partea presedintelui Ion Iliescu. "Nu cred in justitia romneasca deoarece s-a facut un caz politic, si timp de 11 ani nu s-a putut dovedi vinovatia mea. Parchetul de pe linga Curtea de Apel Brasov a restituit dosarul in care eram acuzat deoarece nu existau probe, iar in decembrie 1991 am fost eliberat din arest pentru ca nu fusese gasit vinovat de moartea lui Agache", ne-a declarat Hejja. In virsta de 54 de ani, el este handicapat locomotor de patru ani, in urma unui accident de circulatie, si a fost operat luna trecuta de colecistita. Din arestul IPJ, Hejja urmeaza sa fie transferat la Penitenciarul Miercurea Ciuc, pentru patru ani. "La prima vedere, ne e mila, pentru ca are infirmitate, dar n-ai ce face", a declarat adjunctul sefului IPJ, colonelul Gheorghe Oprea. PETER DOMOKOS S-a furat calea ferata Sinele de cale ferata intre Baia Mare si Baia Sprie, pe care era transportat minereul exploatat de Compania Remin, au fost furate in doar citeva luni, transmite Mediafax. Calea ferata dintre Baia Mare si Baia Sprie a fost construita de CFR, la inceputul anilor 80, si, dupa o scurta perioada de timp, a fost vinduta Companiei Remin, care a utilizat-o, pina acum doi ani, la transportul minereului de la minele Suior si Baia Sprie catre Flotatia Centrala. Dupa darea in folosinta, valoarea caii ferate a fost estimata la aproximativ 700 de milioane de lei, iar in prezent valoreaza peste 40 de miliarde de lei. In urma cu aproape patru saptamini, mai multe persoane care locuiesc in zona caii ferate au sesizat politia ca grupuri de rromi au incarcat in carute bucati de sina, pe care le-au vindut unor firme de colectare a fierului vechi. Politistii au descoperit la aceste firme doar un kilometru de sina, din 24. Alti cinci kilometri de sina au fost gasiti intr-un depozit al Companiei Remin, a caror evidenta nu apare in actele contabile. Pina in prezent, 30 de rromi sint cercetati in stare de libertate pentru furtul sinelor de cale ferata. Surse din cadrul politiei sustin ca cercetarile vor fi extinse si impotriva conducerii Companiei Remin, care ar putea fi acuzata ca a dispus dezactivarea caii ferate fara aprobarea guvernului. ( D.B.T. ) Prefectul de Arad cere locuinta de serviciu Prefectul de Arad, Gheorghe Pele, le-a cerut consilierilor locali sa-i acorde o locuinta din fondul locativ de stat. Alaturi de prefect, cererile altor 12 personalitati locale au figurat pe ordinea de zi de ieri a Consiliului Local Arad, dar nu au mai fost luate in discutie. Printre acestea se afla subprefectul, un vicepresedinte al Consiliului Judetean Arad si chiar fiica unui deputat de Arad. Prefectul Gheorghe Pele a considerat normal faptul ca solicita locuinta, deoarece domnia sa domiciliaza la Sebis, la aproape 100 km de Arad, si face naveta. Alte persoane de pe lista au depus de mult timp cerere si aveau locurile stabilite pe listele de prioritati ale primariei. Situatia a fost insa greu de "digerat" de cei peste 800 de aradeni de rind inscrisi de ani buni pe aceleasi liste, carora li s-a spus constant ca primaria nu are locuinte. Unii au facut chiar greva foamei pentru o locuinta, cu acelasi rezultat. Atribuirea de locuinte din fondul locativ de stat este doar un paravan pentru cumpararea de apartamente. In Arad au mai existat asemenea cazuri: o universitate privata a facilitat atribuirea de locuinte in centru, pentru cadre didactice de prestigiu, care, ulterior, le-au cumparat. In plus, pentru a mai crea un precedent, cu citva timp in urma, acelasi consiliu local a aprobat atribuirea unei locuinte de serviciu tinarului consilier PDSR Ciprian Zolotar, proaspat absolvent de Medicina, care a motivat ca nu mai poate plati chirie la gazda si are nevoie de o casa numai a lui. SORIN TROCAN Contul lui Catarama, deblocat de miting Marsul si mitingul de protest al angajatilor fabricii de mobila din Beius au facut ca in contul lui Viorel Catarama, patronul fabricii, sa intre aproape 8 miliarde de lei. Dupa protest, cele citeva sute de participanti s-au retras in unitate. Liderul de sindicat, Florian Budea, a anuntat ca astazi vor primi diferenta de 20a, din luna mai, cind le-au fost diminuate salariile, si ca, pina cel tirziu vineri, li se vor face si platile pe luna iunie. Ieri dupa-amiaza, Viorel Catarama le-a scris si el angajatilor sai: "Va asiguram ca vom fi in continuare preocupati, atit cit depinde de noi, de bunul mers al activitatii in companie". Ministerul Finantelor i-a rambursat lui Catarama suma de 7,7 miliarde de lei, reprezentind valoarea TVA pentru productia de mobila livrata la export. Din acesti banii, urmeaza sa fie platite drepturile salariale ale celor 1.200 de angajati din Beius. "Pentru mine este important ca se dau salariile si ne aflam inca pe linia de plutire. Ceea ce am facut pina am ajuns aici nu mai conteaza", a conchis liderul sindical Florian Budea. MIRUNA IONESCU Doi pisoi au murit dupa ce au mincat ciuperci In ultimele 24 ore, la Sectia de Nefrologie din cadrul Clinicii de Pediatrie ll din Cluj-Napoca au fost internati alti cinci copii care s-au intoxicat cu ciuperci otravitoare. Copiii provin din judetele Alba, Hunedoara si Satu Mare. Doctorul Aurel Bizo spune ca cele mai grave cazuri sint ale unor frati din judetul Satu-Mare. "Este vorba despre un baiat care este in stare foarte grava si despre o fetita care, pentru moment, se simte bine. Putem vorbi de o intoxicare colectiva, deoarece si parintii copiilor au fost internati la Satu-Mare". Ramona Voinea, fetita din Satu-Mare, spune ca a fost la cules de ciuperci impreuna cu parintii, iar dupa ce le-au consumat au inceput sa se simta rau. Ea spune ca a dat ciuperci si la doi pisoi, care au murit dupa numai citeva ore. Desi, in aceasta perioada, ciupercile au fost oprite de la vinzare, in pietele din municipiul Cluj-Napoca puteai intilni ieri tarani care vindeau ciuperci. Acestia spun ca sint foarte siguri ca ciupercile pe care le vind nu sint otravitoare deoarece le cunosc foarte bine. MIHAI SOICA Mazilu a recunoscut ca a facut sex cu fiica sa Politia din comuna mureseana Singiorgiu de Padure a definitivat cercetarile in cazul tatalui incestuos retinut saptamina trecuta. Acesta, pe numele sau Teodor Mazilu, 45 de ani, tatal a cinci copii, a fost acuzat de sotia lui ca si-a violat fiica, in virsta de 13 ani. Initial, Mazilu a negat acuzatiile pretinzind ca familia vrea sa scape de el sub motivul ca este bolnav de TBC. Ulterior, el si-a recunoscut fapta. Dosarul este acum la Parchetul pe linga Tribunalul Sighisoara care il cerceteaza pe Mazilu in stare de arest. Expertiza medico-legala din Tirgu-Mures a stabilit ca fata a fost deflorata in urma cu citeva luni. MIHAELA CRAIOVEANU Padurar batut degeaba Padurarul din comuna Sacel-Maramures a reclamat luni, 9 iulie a.c., la Politia locala faptul ca in timp ce se afla la seviciu la cantonul Iza-Izvor, usa de la intrare a fost fortata de Vasile Tomsa (56 de ani), din comuna Botiza. Barbatul, insotit de inca sase prieteni, l-a agresat pe padurar cu o bita, au spart doua usi si i-au taiat trei cauciucuri de la masina proprietate personala. Motivul rafuielii fiind acela ca Vasile Tomsa a crezut ca sotia sa se afla in canton cu padurarul, fapt care nu s-a dovedit a fi adevarat. ADRIAN RUSU Ciuperci de coma Un barbat in virsta de 50 de ani din comuna Poplaca a fost adus, ieri, in coma si a ramas inconstient pentru citeva ore. Numai in ultimele trei zile, la Spitalul Clinic Judetean Sibiu au fost internati 21 de oameni, care s-au imbolnavit in urma consumului de ciuperci. Cu toate ca in ultima luna, Directia de Sanatate Publica Sibiu a interzis comercializarea ciupercilor culese din flora spontana, foarte multi sibieni au sesizat ca exista in pietele agroalimentare comercianti ilegali de ciuperci impotriva carora nu se iau masuri. Desi in fiecare zi apar bolnavi din cauza consumului de ciupercil nu se cunoaste starea exacta a pacientilor internati la Spitalul Clinic Judetean Sibiu, sectia Medicala 2, pentru ca acolo nu este nimeni autorizat sa dea informatii dupa ora 13.00. Pina acum, de la inceputul lunii iulie, aproape 40 de sibieni au fost internati pentru toxiinfectii alimentare provocate de consumul de ciuperci. FELIX DAMIAN Recolta de cereale este compromisa Directorul adjunct Liviu Timar, de la Directia Agricola Mures, a precizat ca din cauza precipitatiilor, lanurile de cereale au fost invadate de buruieni. "Se poate spune ca anul 2001 este anul buruienilor", a declarat Timar. Oficiul Directiei Agricole a mai recunoscut: "Avem buruieni, boli si daunatori cit e lumea". De la inceputul lunii iulie, in Mures a plouat aproape zilnic si sint, practic, compromise recoltele de griu, orzoaica si orz. MIHAELA CRAIOVEANU Amenzi si abtibilduri pentru soferii timisoreni Dupa opt ani, Primaria Timisoara si Politia Rutiera si-au dat mina si vor pune impreuna in aplicare o hotarire de consiliu prin care va fi sanctionata cu amenda intre 2 si 4 milioane de lei parcarea autovehiculelor pe trotuare. Pedeapsa pecuniara va fi completata si prin lipirea pe parbrizul masinii parcate neregulamentar a unor colante adezive, a caror inlaturare ulterioara este foarte greu de realizat. Primaria Timisoara spera ca prin aceste masuri sa disciplineze traficul auto din oras si totodata sa-si rotunjeasca bugetul propriu cu mai multe miliarde de lei. Soferii, in schimb, spun ca autoritatile ar fi trebuit mai intii sa amenajeze locuri de parcare suficiente si abia apoi sa treaca la amenzi. SERGIU MIAT Fratii Cristea, de la Publirom, patroni la Universitatea Cluj Comitetul director al echipei de fotbal Universitatea Cluj urma sa aprobe aseara t"rziu propunerea fratilor Nicolae si Petru Cristea, patronii firmei Publirom, de a investi in echipa clujeana suma de peste 100.000 USD. Universitatea a promovat in divizia secunda si are nevoie urgenta de bani, antrenorul jucator Ioan Ovidiu Sabau conditionind raminerea la echipa cu intrarea banilor in cont. Nicolae Cristea a intrat in lumea oamenilor de afaceri din presa in 1993, editind primul ghid hotelier national. Urmatoarea lovitura a fost organizarea concursului de revelion cu carti postale in patru ani consecutivi, 1998-2001, fapt ce i-a atras tot atitea cercetari penale, el fiind acuzat pentru neplata taxelor, activitatea sa fiind considerata joc de noroc. MIHAI BACALU Disparut in lacul fara fund Bogdan Pesiga (17 ani), din orasul Lupeni, s-a inecat intr-un lac din apropierea Exploatarii miniere Lupeni, sub privirile ingrozite ale prietenilor sai. Desi pompierii militari, politia si rudele baiatului i-au cautat cadavrul mai bine de 24 de ore, acesta nu a fost gasit nici pina acum. Lacul in care s-a inecat Bogdan Pesiga se afla in apropierea putului Carolina si a fost format prin surparea unei galerii de mina. De aceea, nici nu se cunoaste adincimea lacului, ci doar faptul ca aceasta este foarte mare si ca a facut victime si in anii trecuti. Desi localnicii stiu ca Lacul fara fund de la Carolina este periculos, in lipsa unui alt loc de agrement, oamenii vin in continuare aici. MARIUS MITRACHE S-a inecat in lacul Totesti Parintii nu au venit nici macar la inmormintare Ioan Sava (15 ani), din Orastie, un baiat necajit si bolnav, care a crescut de mic printre straini, si-a gasit sfirsitul intr-un mod tragic. In urma cu doua zile, el s-a inecat in apele lacului Totesti, din comuna hunedoreana Riu de Mori, in timp ce voia sa ia apa dintr-un canal betonat, unde nivelul apei este mai scazut. Baiatul, care si-a petrecut copilaria in centrele de plasament pentru copiii cu probleme speciale din Pestiana, Paclisa, fusese lasat in timpul verii in grija sotilor Iacoboni, din satul Unciuc. In dupa-amiaza de 8 iulie, Ioan se afla, impreuna cu mai multi oameni, cu vacile, la pascut, pe un deal din apropierea satului. La un moment dat, el a intrat in canalul lacului Totesti, sa ia apa. Din cauza faptului ca portiunea respectiva este foarte alunecoasa, baiatul s-a dezechilibrat si a cazut in apa, sub privirile ingrozite ale celor care il insoteau. Oamenii povestesc ca au incercat sa il salveze pe Ioan, dar ca acesta s-a scufundat cu repeziciune si nu au mai putut face nimic. Lt.-col. Cornel Gardeanu, din cadrul Biroului Judiciar al Politiei municipiului Hateg, spune ca sotii Iacoboni sint foarte afectati de moartea tinarului, de care se atasasera foarte mult. Ei au fost, de altfel, cei care au dat banii necesari pentru inmormintarea tinarului. Desi au fost anuntati de moartea copilului lor, parintii lui Ioan nu au venit nici macar la inmormintare si nici nu s-au interesat care au fost cauzele care au dus la moartea baiatului. VLADIMIR BOLDUR Chiar daca nu si-a platit chiria la stat de doi ani, Senatorul Dinescu mai ramine in casa pina la toamna Senatorul PRM Valentin Dinescu va fi evacuat din apartamentul de pe strada Macesilor, din Timisoara, abia in luna octombrie. Senatorul, impreuna cu familia, ocupa un apartament al Primariei Timisoara pentru care a refuzat sa plateasca chiria aferenta, incepind cu septembrie 1999. S-a ajuns astfel la o datorie de peste 30 de milioane de lei. Atunci, conform Ordonantei 40/1999 trebuiau prelungite contractele chiriasilor, pe cinci ani, si recalculate chiriile, in functie de veniturile acestora. "Senatorul Dinescu nu a prezentat nici pina in ziua de azi un document justificativ, iar din chiria care i-a fost stabilita la aproape 600.000 de lei pe luna nu a platit nici macar un leu, din septembrie 1999", ne-a declarat ec. Nicusor Constantin Miut, directorul Directiei Patrimoniu din cadrul Primariei Timisoara. In primavara acestui an, Miut s-a vazut pus in fata unei sentinte judecatoresti definitive si irevocabile care prevede anularea contractului de inchiriere al lui Dinescu, evacuarea lui si a familiei din apartamentul de pe strada Macesilor, precum si recuperarea chiriilor restante. Pina la aceasta data, nu s-au inceput demersurile pentru evacuare. "Pe sentinta, in loc de Gabriela - numele fiicei lui Dinescu - apare Gabriel, dintr-o eroare. Deci, sentinta nu era opozabila si fiicei senatorului", a mai adaugat directorul de la Patrimoniu. Abia in septembrie, dupa incheierea vacantei de vara, se va deschide o noua actiune pentru evacuarea minorei, iar cel mai tirziu in octombrie 2001, familia Dinescu va fi evacuata, dupa ce a acumulat datorii de peste 31 de milioane de lei. GEORGETA PETROVICI Penitenciarul Satu Mare, decapitat Condamnat la zece ani de inchisoare pentru viol, detinutul Leon Petrovan a evadat, in ziua de 8 iulie, ora 14.45, de la gospodaria agrozootehnica, punct de lucru al Penitenciarului Satu Mare. Fara a avea un plan stabilit anterior, puscariasul s-a decis sa evadeze dupa masa de prinz, intr-un moment in care a observat ca subofiterul de paza nu supravegheaza zona cu atentie. Petrovan s-a deplasat intre doua posturi de paza, s-a strecurat pe sub gardul de sirma, dupa care s-a deplasat tiris printr-un lan de porumb aflat in apropiere. Dupa ce a iesit din raza de actiune a gardienilor, el s-a dus acasa la parinti, in comuna Odoran, la sase kilometri de Satu Mare. Aici, el a fost descoperit si retinut, in jurul orei 19.00, de echipa de interventie a penitenciarului. Cele sapte ore de libertate ale puscariasului vor fi platite de conducerea locului de detentie. Directia Generala a Penitenciarelor a propus Ministerului de Justitie destituirea comandantului inchisorii, alaturi de loctiitorii pentru siguranta detentiei si cel pentru logistica. De asemenea, subofiterii vinovati de incalcarea atributiilor de serviciu au fost trimisi in fata Consiliului de Judecata al DGP, acestia urmind sa fie anchetati si de Parchetul Militar. VASILE SURCEL Un singur elev de la Liceul teoretic a luat bac-ul In judetul Arad, promovabilitatea la examenul de bacalaureat a fost de 86,19 procente. In opt licee aradene, au promovat absolut toti absolventii. La polul opus, dupa cum ne-a declarat inspectorul scolar general adjunct Mihaly Matekovits, s-a situat Liceul teoretic din orasul Curtici, unde din 17 absolventi a promovat examenul doar unul singur. Rezultate slabe, mult sub media pe judet, s-au inregistrat si la Grupul Scolar Agricol din Sintana, cu un procentaj de 58,33 la suta, si la Grupul Scolar Henry Coanda din Arad, cu 61,02 la suta. Trebuie mentionat ca rezultatul slab de la Sintana este totusi un progres notabil, fata de procentajul zero din anii trecuti. SORIN TROCAN 6.000 de oameni au ramas fara apa calda Peste 6.000 de familii din judetul Cluj au ramas, incepind de ieri, fara apa calda, din cauza datoriilor pe care regiile de termoficare le au catre Distrigaz Cluj. Decizia de sistare a furnizarii gazelor naturale afecteaza localitatile Turda, Cimpia Turzii si Dej. Datoriile pe care regiile de termoficare le au catre furnizorul de gaze naturale se ridica la peste 70 de miliarde de lei. Deconectarea de la reteaua de gaz metan a inceput ieri, la ora 12.00, in ciuda protestelor asociatiilor de locatari. Compania de distributie a gazului are de recuperat in judet peste 150 de miliarde de lei. Tot astazi, Distrigaz Cluj a deconectat de la retea societatea CEROC, pentru o datorie de 4,6 miliarde de lei, si a dispus reducerea consumului la cota de avarie pentru ERS CUG, IRIS si Industria Sirmei Cimpia Turzii. Livrarea agentului termic catre populatie va fi reluata abia in momentul in care regiile de termoficare isi vor achita datoriile. MIHAI SOICA Americanii fac maternitate Pentru ca pe o mare suprafata a judetului Sibiu nu exista nici o sala de nasteri, fundatia americana "Helping Hands" a hotarit sa amenajeze un fel de maternitate la Avrig. Bine intentionati, membrii fundatiei au renovat dispensarul si au mansardat podul acestuia. Au fost create spatii pentru citeva sali de nastere, care vor fi date in folosinta in curind, sub supravegherea a trei asistente medicale. Investitia facuta de fundatie este, pina in prezent, de 30.000 de dolari. FELIX DAMIAN Incendiu la Combinatul Siderurgic Un incendiu a izbucnit, ieri, la secttia de Turnare Continua a Combinatului Siderurgic de la Hunedoara, dupa ce instalatia electrica prin care se asigura functionarea masinii de turnare s-a supraincarcat si firele au luat foc, transmite Mediafax. Purtatorul de cuvint al Combinatului, Mircea Goian, a afirmat ca in urma avariei a fost afectata functionarea sistemelor de siguranta si masina de turnare continua s-a oprit. Potrivit lui Goian, cauza este tehnica. Focul a fost stins dupa aproape o ora. Pierderile combinatului se ridica la citeva sute de milioane de lei, pentru ca in aceasta sectie se turnau, zilnic, citeva zeci de tone de otel. ( D.B.T ) IAS-urile isi platesc datoriile in natura Conducerea Prefecturii Mures a avut repetate discutii cu conducerea filialei locale a Directiei Agricole cu privire la datoriile de zeci de miliarde ale fostelor IAS. S-au efectuat controale la aceste societati si de catre Garda Financiara. Pina la urma, s-a stabilit ca plata sa se faca in natura, respectiv cu productia de griu care, anul acesta, se anunta a fi foarte buna in aceasta zona. MIHAELA CRAIOVEANU Cimitir particular Agentia de Protectie a Mediului Cluj si-a dat zilele trecute acordul pentru infiintarea unui nou cimitir particular, amplasat pe varianta Zorilor - Manastur. Directorul Agentiei de Protectie a Mediului, Marian Proorocu, a declarat pentru "Evenimentul zilei" ca noul cimitir particular indeplineste toate normele in vigoare si se va intinde pe o suprafata de 2.200 de metri patrati. Cimitirul Zorilor-Manastur va fi amplasat in vecinatatea vechiului cimitir din Manastur. Vor exista aici 500 de locuri de veci, care vor fi vindute cu preturi cuprinse intre 7 si 10 milioane de lei, a mai declarat directorul Agentiei de Protectie a Mediului, Marian Proorocu. MIHAI SOICA Copil sfisiat de un pitbull Cadrele medicale ale Spitalului de Copii "Sf. Maria" din Iasi au fost cutremurate luni seara de un caz cu totul iesit din comun. O fetita de numai un an a fost sfisiata in plina strada de un pitbull scapat de sub controlul stapinului. Diana Andreea Geacanel a fost scoasa la plimbare in carucior de mama ei intr-o zona foarte aglomerata, respectiv in Piata Alexandru cel Bun din Iasi. Femeia s-a oprit la o toneta pentru ai cumpara copilului tetine. In acelasi timp, pe linga carucior a trecut Doru Aionesei insotit de un pitbull care era tinut cu lesa, fara botnita. Animalul s-a repezit intr-o fractiune de secunda la copilul din carucior. Urletele de durere ale copilului i-a ingrozit pe trecatori, care s-au adunat imediat, in numar mare. Bebelusul a fost scos cu greu dintre falcile fiorosului animal, chiar de stapinul pitbull-ului. Diana Andreea a fost transportata la Spitalul "Sf. Maria" cu piciorul sting facut ferfenita. Dupa o interventie chirurgicala, Diana a fost externata. Ieri dimineata, primarul Constantin Simirad a organizat o conferinta de presa extraordinara in care a anuntat ca va interzice cresterea ciinilor de lupta pe raza municipiului Iasi. CATALIN DUMITRESCU Accident aviatic - defectiunea tehnica, exclusa Accidentul aviatic produs simbata in apropierea comunei Lazarea, din judetul Harghita, cind o aeronava sportiva PZL-104 Wilga s-a prabusit la 40 de minute de la decolare, nu a fost cauzat de o defectiune tehnica. Aceasta ipoteza a fost confirmata ieri de comisia de ancheta privind cauzele accidentului, numita de conducerea Ministerului Lucrarilor Publice si Transporturilor. In plus, cercetarea pozitiei cadavrelor celor trei pasageri arata ca avionul era pilotat de Alexandru Bojan, in dreapta caruia se afla Ovidiu Balint, unul dintre cei doi elevi piloti luati la bord. MIHAELA BALEA Si-a taiat penisul pentru ca il teroriza sotia Stelian Plesa, un barbat in virsta de 35 de ani, din orasul Abrud-Alba, si-a taiat luni seara penisul cu un cutit de bucatarie, in fata familiei, dupa care, l-a ascuns intr-una dintre camerele locuintei pentru a nu fi gasit de nimeni. Plesa a fost transportat luni noaptea la Spitalul Judetean Alba, fiind internat in sectia de Terapie Intensiva. Medicii au suturat ramasitele penisului, salvindu-i astfel viata. Plesa s-a plins unor apropiati ca a recurs la aceasta dramatica forma de protest pentru ca nu a mai putut suporta sa fie terorizat de sotie. LUCIAN DOBRATER Mecanicul Ion Scripcaru sustine ca a inventat Motorul care nu consuma nimic Numele lui Ion Scripcaru, din satul Uzunu, jud. Giurgiu, a aparut in paginile "Evenimentului zilei" in decembrie 1997. El sustinea ca a inventat un motor care functioneaza pe baza gravitatiei, fara absolut nici un fel de combustibil. Ion Scripcaru era foarte entuziast, fiind convins ca a gasit rezolvarea crizei energetice mondiale. Singura lui problema era gasirea unui sponsor, cu ajutorul caruia sa-si puna in practica inventia. In lipsa unei machete functionabile, OSIM a refuzat sa breveteze "motorul gravitational" numai pe baza schitelor, deoarece principiul de functionare nu se putea raporta la legile cunoscute ale mecanicii. La patru ani de la propria-i descoperire, Ion Scripcaru cauta inca un sponsor. "In 1997 m-am adresat presedintelui Senatului de atunci, Petre Roman, stiind ca e de meserie, dar am fost trimis la Ministerul Cercetarii si Tehnologiei. Acolo mi s-a raspuns ca ministerul nu poate incheia contracte decit cu persoane juridice", povesteste Scripcaru. In 1998, Ion Scripcaru a primit o scrisoare de la o firma din SUA, "Hemisphere", care s-a declarat gata sa-l ajute "de a inregistra si, eventual, de a studia inventia dvs. in SUA". In satul Uzunu, la locuinta lui Ion Scripcaru s-a prezentat un cetatean american de origine romana, Horatiu Terpe, trimisul firmei "Hemisphere", care i-ar fi promis 3 milioane de dolari pentru drepturile exclusive asupra inventiei. Scripcaru a semnat un contract de studiu, a trimis in SUA doar o parte a documentatiei, dar cind s-a ajuns la semnarea contractului comercial si financiar, americanii s-au facut nevazuti. Din cercetarile lui Scripcaru la Ambasada americana la Bucuresti si la Camera de Comert Exterior a SUA a rezultat ca firma "Hemisphere" nu apare inregistrata nicaieri. 15.000 de dolari ca sa salveze lumea "Eu cred ca inventia mea valoreaza mult mai mult decit 3 milioane de dolari. Va dati seama, s-ar inchide toate centralele nucleare", spune omul din Giurgiu. Ion Scripcaru este de meserie strungar si lacatus mecanic, dar pasiunea lui cea mare este fizica. Pe parcursul celor patru ani scursi de la publicarea articolului din "Evenimentul zilei", el a contactat mai multi profesori de la Institutul Politehnic Bucuresti si de la Institutul National de Fizica de la Magurele, care nu i-ar fi dat un raspuns clar la teoriile sale. Multi au fost sceptici, dar au recunoscut ca problema ii depaseste, singura solutie fiind experimentarea practica a motorului gravitational. "Mi-ar trebui cam 15.000 de dolari pentru experiment. Sint dispus sa ma confrunt, chiar intr-o dezbatere televizata, cu cei mai mari experti in domeniul energiei, mecanicii si termodinamicii, ca sa existe certitudinea ca acest proiect va functiona. Eu sint convins ca voi rezolva toate problemele energetice ale lumii". Din punct de vedere tehnic, motorul lui Scripcaru este o instalatie mecanica amplificatoare de putere, capabila sa transforme forta statica gravitationala in lucru mecanic. Cu alte cuvinte, un motor care merge fara sa consume nimic. Citam dintr-o prezentare a autorului: "Rezultanta a doua forte paralele si de sens contrar aplicate unui ansamblu rigid este o forta complementara, care are sensul de miscare al rigidului si are modulul mai mare decit suma modulelor componentelor". Este foarte greu de demonstrat aceasta definitie fara experiment mecanic. Ar fi ca si cum as incerca sa explic nuantele culorilor unui orb care nu a vazut niciodata", ne-a declarat Ion Scripcaru, cu gindul inca la sponsor. ( S.C. ) Fiica unui ministru de pe vremea lui Ceausescu, Iulia Constantinescu, spulberata de personalul 3005 Calatorii aflati luni, in jurul orei 16.40, in statia CFR Cimpina, au asistat la o scena cumplita. O femeie trecuta de prima tinerete a fost lovita in plin de trenul personal 3005, care circula dinspre Ploiesti spre Brasov, bucati din creierul ei raspindindu-se intre sinele de cale ferata. Politistii sositi la fata locului au identificat cadavrul, asupra caruia s-a descoperit un bilet de voie de la Spitalul de Psihiatrie Voila si buletinul de identitate. Potrivit actelor, era vorba de Iulia Constantinescu, de 51 de ani, din Bucuresti. Internata la spitalul de psihiatrie pentru crima Iulia Constantinescu era una dintre cele mai vechi paciente ale Spitalului de Psihiatrie Voila din Cimpina, fiind internata acolo in urma unei crime pe care o comisese in urma cu peste 30 de ani. Fiica a fostului ministru al invatamintului din vremea regimului Ceausescu, Miron Constantinescu, Iulia si-a gasit refugiu in zona impadurita de la Voila inca de la stabilirea lipsei sale de discernamint, fiind unul dintre bolnavii de schizofrenie care nu a dat dureri de cap medicilor spitalului. Cu toate ca avea probleme cu vederea, Iulia pleca periodic acasa, la Bucuresti, la locuinta rudelor sale din strada Paris, cu acordul conducerii Spitalului de Psihiatrie Voila. Luni, tocmai se intorcea de la Bucuresti, dupa ce avusese "liber" de la spital in perioada 5-9 iulie. Potrivit unor surse din interiorul institutiei, Iulia nu avea tendinte de sinucidere si nu se pune problema ca ea sa fi intentionat sa-si ia zilele. Iulia Constantinescu isi descoperise, la Voila, atractia pentru arta psihopatologica si, cu sprijinul medicilor psihiatri, a ajuns sa isi expuna picturile si sculpturile chiar si la Casa de Cultura din Cimpina. VIOLETA STOICA Dupa ce a navigat 22 de ani pe mare, Marinar roman, ucis de malarie in Brazilia Vasul pe care se afla nu avea medic Avea 46 de ani si era un adevarat lup de mare, cu peste 22 de ani de navigare pe marile si oceanele lumii, a infruntat furtuni si a stiut intotdeauna sa iasa din impas. Cornel Bleont, marinar galatean, a murit de malarie intr-un port din Brazilia, fara ca cineva sa il poata ajuta, departe de prieteni si de familie. Intepat de tintarul anofel Cu citeva zile in urma, sotia si copiii lui Cornel Bleont au primit condoleante printr-o radiograma. Barbatul murise de malarie, undeva intr-un port de pe coasta Braziliei, boala transmisa prin intepatura tintarului anofel. Cornel Bleont plecase in voiaj in februarie. "Iubea marea mai mult decit orice pe lume" - spune sotia sa, Angela Bleont. Cornel era mecanic-sef, unul dintre cei mai buni, si avea mereu solicitari, nu trebuia sa caute prea mult un voiaj. S-a imbarcat pe nava "Evangelos L", sub pavilion cipriot, apartinind companiei "Evaland Shipping". Nava a incarcat orez la Bangkok si a plecat apoi spre Africa, Durban, Lone-Tongo, Coasta de Fildes, ultimul port fiind Owento, in Gabon. Cornel a trimis mereu mesaje acasa ca e bine, ca e sanatos. Pe 19 iunie insa, Cornel trimis acasa o radiograma in care spunea ca se simte rau. "Stomacul nu mai poate primi nici mincare, nici medicamente" Initial, Cornel a crezut ca e racit, ca are o viroza. A scris in mesajul sau catre casa: "Am prins raceala la plamini si nu stiu ce sa iau. Acum sase zile am dormit cu geamul deschis. M-a cuprins o slabiciune. Seara am luat, la 8 ore, Augmentin. Temperatura a crescut. Daca ies din cabina ma apuca frigurile. Starile de frig alterneaza cu stari de transpiratie abundenta. Toata perioada n-am mincat decit citeva felii de piine prajita si o supa. Stomacul nu mai poate primi nici mincare, nici medicamente. Ma dor ochii cind ii misc". Pe nava nu era medic, asa ca marinarul cerea consultatii acasa, prin radiograma, spunindu-i sotiei sa solicite parerea unui doctor. Medicul caruia i s-a adresat Angela Bleont a recomandat ca marinarul sa faca o analiza a singelui si un control la plamini. Pe 22 iunie, de pe coasta Braziliei, Cornel raspundea ca a obtinut aprobarea pentru a face analizele la Santos. A fost ultimul sau mesaj. Pe 23 iunie el era internat in spital, in Santos. Rinichii sai nu mai functionau, doar dializa il tinea in viata. Medicamentele pe care medicii i le-au administrat nu mai aveau efect. Pentru Cornel era prea tirziu. Formalitatile pentru ca Angela sa plece in Santos pentru a fi linga sotul ei au fost demarate in regim de urgenta. Dar pe 25 iunie Angela a fost anuntata ca sotul ei a murit. "Nu stiu cum se mai poate muri de malarie in ziua de azi" Disperata de moartea sotului, Angela s-a adresat Consulatului roman din Brazilia, sperind ca totul este doar o greseala. Consulul Ioan Floroiu i-a confirmat insa decesul sotului, cauza fiind "malarie galopanta". Internarea in spital venise mult prea tirziu. "Nu stiu cum se mai poate muri de malarie in ziua de azi. Nu stiu daca au fost vaccinati, asa ar fi fost normal. Nu stiu nici macar daca pe vapor, in perioada 19-23 iunie, s-a solicitat consultanta medicala. Oare nu aveau medicamente, macar chinina. Chiar nu exista nici o modalitate de a salva viata sotului meu?". Angela Bleont a cerut Consulatului roman din Brazilia sa cerceteze imprejurarile in care a murit sotul ei. Formalitatile de repatriere a trupului sint in curs de definitivare si ar trebui sa ajunga in tara astazi, 11 iulie. Cornel Bleont avea doar 46 de ani. El avea doi copii. Marinarul visa ca intr-o zi sa renunte la mare, oricit de greu i-ar fi venit. El dorea sa se retraga la Galati, alaturi de familia lui. ALINA COMSA-DURBACA [43][pl.dll?rid=expresro] 