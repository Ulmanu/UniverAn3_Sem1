 Desi cineva, acolo sus, are bani, Tribunalul a decis falimentul BIR Banca mai are la dispozitie maximum 15 zile pentru a-si majora capitalul social Purtatorul de cuvint al BNR, Adrian Vasilescu, ne-a declarat ca Tribunalul Municipiului Bucuresti (TMB) a dat ieri sentinta definitiva si executorie in favoarea falimentului BIR, cu termen de recurs pentru banca de 15 zile. Cu toate acestea, procesul de ieri a fost plin de surprize. Dupa nenumaratele "solutii" de recapitalizare prezentate oficialilor BNR, in mijlocul procesului, reprezentantii BIR au aratat "documentul care atesta indubitabil transferul celor 20 de milioane de dolari, suma care va fi alocata majorarii capitalului social al bancii". Florentin Pirlog, directorul Trezoreriei BIR, ne-a declarat ca transferul celor 20 de milioane de dolari a fost facut cu titlul de donatie pentru Centrul International Ecumenic. "In termen foarte scurt, capitalul social al bancii va mai fi majorat inca o data, pina la suma de 1.000 miliarde lei. Prin cei 20 milioane dolari sositi ieri, BIR va ajunge la un capital social de aproximativ 700 miliarde lei, urmind ca pina la sfirsitul lunii sa fie operata si cea de-a doua majorare de capital", a declarat Pirlog. El a spus ca BIR a depus la TMB si BNR copii ale documentului care atesta transferul. Reprezentantii BIR au tras de timp cu contestatii In cadrul procesului de ieri, BIR a supus atentiei instantei doua exceptii de neconstitutionalitate. Prima exceptie s-a referit la articolele 17 si 19 din Ordonanta de Guvern nr. 83/1999 (vizind termenele necesare formularii contestatiei de catre incriminat si posibilitatea de reorganizare a bancii). Cea de-a doua exceptie a vizat neconstitutionalitatea articolului 8 din Legea nr. 101/1998, care se refera la rezerva minima obligatorie impusa de banca centrala. BNR a sustinut in instanta ca una dintre exceptii a fost deja judecata, iar BIR nu face altceva decit sa traga de timp. Insa, la un moment dat, in mod cu totul surprinzator, avocatul BIR a cerut instantei sa suspende solutionarea cauzei pina cind Parchetul General va rezolva o plingere penala formulata de aceasta banca impotriva viceguvernatorului BNR, Mihai Bogza, care a fost acuzat de abuz in serviciu. Juristul BNR a aratat ca prin contestarea formulata de BIR, aceasta nu a contracarat argumentele prin care s-a argumentat ca BIR este in faliment, avind un patrimoniu negativ de peste 205 de miliarde de lei. Adrian Vasilescu a explicat ca documentul prezentat de BIR instantei a fost "un fel de adeverinta si nu un extras de cont care ar fi atestat ca banii respectivi au intrat in tara, fiind vorba de 40 de milioane dolari". In privinta plingerii penale formulate de BIR impotriva viceguvernatorului Mihai Bogza, Vasilescu a subliniat ca plingerea penala referitoare la abuz in serviciu a fost formulata catre o singura persoana, dar deciziile BNR in privinta BIR au fost luate de Consiliul de Administratie a bancii centrale. "Este o alta incercare de a amina procesul", a declarat Vasilescu. Daca in termenul legal de 15 zile, BIR nu va demonstra ca in contul sau au intrat cele 20 de milioane de dolari, sentinta privitoare la faliment va fi definitiva. Caz in care va trebui numit un lichidator, dupa care in maximum 3 luni, populatia isi va putea recupera depozitele constituite prin Fondul de Garantare a depozitelor din sistemul bancar. GABRIELA TINTEANU Reteta inflatiei: energie, oua si fasole! Rata inflatiei in luna iunie a fost de 2,8%, evolutie in cadrul careia un rol determinant l-au avut majorarile de tarife la energia electrica, precum si o serie de cresteri semnificative de preturi la unele produse alimentare. Rata medie lunara a inflatiei in primele sase luni ale acestui an este de 2,9%, ceea ce ar conduce la o inflatie anualizata de 34,8%. Pentru a se respecta tinta anuala de 27%, media lunara ar trebui sa fie de 1,6% pina la sfirsitul anului. Potrivit Comisiei Nationale pentru Statistica, marfurile alimentare s-au scumpit, per total, cu 3,7%, in timp ce preturile marfurilor nealimentare au crescut cu trei procente. Tarifele valabile pentru servicii s-au mentinut in apropiere de nivelul lunii anterioare, consemnind o majorare de numai 0,8%. Majorarea cu 10,7% a tarifelor la energia electrica, masura intrata in vigoare in cursul lunii iunie, este cea mai ridicata din cadrul grupei de marfuri nealimentare. Pe locurile urmatoare in clasamentul scumpirilor se situeaza medicamentele, ale caror preturi au urcat cu 5,4%, precum si combustibilii pentru care au fost consemnate preturi mai mari cu 3,8%. Preturile la oua au urcat cu 36,3%, cartofii s-au scumpit cu 12,4%, in timp ce fasolea boabe a avut un pret mai mare cu 11,5%. (G.T.) Desi puterea de cumparare-i mica, moda obliga Romanu-i frate cu mobilu' "Evenimentul zilei" va prezinta preturile telefoanelor celulare "In ciuda faptului ca puterea de cumparare a romanilor scade zi de zi, telefonul mobil ramine unul dintre cele mai bine vindute produse", apreciaza dealerii de produse si accesorii de telefonie mobila. Romanii considera ca este de "bon ton" sa posezi un celular, asa ca fac economie la altele preferind sa-si cumpere mobil. Daca cererea este mare si oferta este pe masura. Telefoane mobile se gasesc peste tot, la preturi diferite, dupa posibilitatile fiecaruia. Un telefon, cu conectare, in functie de tipul abonamentului costa intre 300.000 si 490.000 lei (Bosch 509), 690.000 si 790.000 lei (Alcatel), 590.000 si 690.000 lei (Motorola db), 1.590.000 si 1.690.000 lei (Panasonic GD 70), 1.590.000 si 1.790.000 lei (Nokia 5110), 2.590.000 si 2.790.000 lei (Nokia 3210), 4.290.000 si 4.490.000 lei (Panasonic GD 90). In cazul in care potentialul client nu doreste sa cumpere si abonament, pretul telefonului mobil creste semnificativ. Astfel, in magazine se gasesc celulare fara abonament ale caror preturi se invirt in jurul a 1.400.000 si 1.600.000 lei (Bosch 509), 1.400.000-1.900.000 lei (Alcatel). Acestea sint preturile considerate moderate si care se adreseaza persoanelor mai modeste. Pentru clientii mai pretentiosi, dealerii ofera modelele Panasonic GD 70 - 2.790.000 lei, Nokia 5110 - 2.690.000 lei, Ericsson A1018S - 2.199.900 lei, Siemens C25 - 2.750.000 lei, Motorola CD 930 - 2.900.000 lei si Sony C5 - 2.499.000 lei. Pentru cei care doresc un telefon ultraperformant, dealerii ofera solutii, la preturi care depasesc 3.000.000 lei. Astfel, un Ericsson T10S costa intre 3.400.000 si 3.700.000 lei, un Panasonic GD 50 -3.300.000 lei, un Panasonic GD 90 - 5.400.000 lei. Cam tot atit costa si Nokia 6110 - 5.500.000 lei sau Ericsson T18s - 5.000.000 lei. Piata este insa pregatita sa raspunda si cerintelor persoanelor dispuse sa ofere pentru un celular peste 6.000.000 lei: Motorola Startac 6.200.000 si 6.700.000 lei, Nokia PremiCell 09i - 8.990.000 lei. Si pentru ca telefoanele mobile au si ele piata lor neagra, doritorii de celulare care nu dispun de o punga asa de plina pentru a-si cumpara un celular nou nu trebuie sa dispere. Asta pentru ca, in Romania, comertul cu telefoane second-hand si furate este infloritor. In talciocuri poti gasi fara prea multa osteneala un telefon "de firma" la maximum o jumatate de milion de lei. Din pacate de cele mai multe ori la aceste aparate ori acumulatorul nu prea mai merge, ori nu ti se ofera incarcator. Si pentru cei care cumpara telefoane furate, mare atentie: de obicei daca nu umblati cu ochii in patru, a doua zi riscati sa-l va revedeti mobilul la cel care vi l-a vindut !!!. (N.B.) Indexate si cu rata inflatiei din iunie, Depozitele populatiei sint garantate pina la 65,136 milioane de lei Dupa ce ieri Comisia Nationala pentru Statistica a anuntat rata inflatiei aferenta lunii iunie (2,8%), Fondul de Garantare a depozitelor in sistemul bancar va trebui sa reindexeze plafonul garantat de stat pentru depozitele populatiei, cu acest indicator. Astfel, plafonul garantat de stat pentru depozitele populatiei din banci, care se va aplica de la 1 iulie, va creste de la 63.362.000 lei, la 65.136.000 lei. Reamintim ca la inceputul lunii, Fondul a anuntat indexarea plafonului cu rata inflatiei doar pentru primele cinci luni ale anului, cresterea fiind de la 54.764.000 lei la 63.362.000 lei. (O.Z.) Ce pot face doua actiuni dibace Incognito la Adunarea Generala a Bancii Comerciale Unirea "Este un caz atipic la peisajul bancar" declara consilierul Adrian Vasilescu In data de 26 iunie a.c., Banca Nationala a Romaniei anunta ca urmare a nereconstituirii garantiilor, Banca Comerciala Unirea (BCU) a intrat in regim special de decontare a platilor. Anuntul BNR a luat prin surprindere, deoarece BCU este cunoscuta in lumea bancara ca inregistrind in ultimul an performante financiare foarte bune. Ca urmare a deciziei BNR, actionarii BCU au fost instiintati ca in data de 6 iulie va avea loc Adunarea Generala Extraordinara. Punctele ordinii de zi ale AGA erau majorarea capitalului social si schimbarea componentei Consiliului de Administratie. Sub pretextul ca are doua actiuni, un jurnalist al "Evenimentului zilei" a fost in premiera singurul om de presa care a reusit sa realizeze un incognito la adunarea generala a actionarilor unei banci din Romania. Adunare generala cu iz de sezatoare literara Adunarea generala - la care au fost prezenti 30 de actionari reprezentind 816.346 de voturi, adica 81,63% din capitalul social (n.r. - dintre cei 30 de actionari, numai SIF Moldova si BPR detin 623.265 actiuni, adica 60,322% din capitalul social) - a debutat sub auspiciile unei tensiuni vizibile. Asezati in sala pe grupuri de interese, actionarii n-au pregetat sa se ciorovaiasca ca-n piata. Invocind lipsa unor proceduri, doi dintre actionarii minoritari (Laurentiu Bouleanu - fost presedinte al BCU, si Mircea Gherghita) au reprosat Consiliului de Administratie modul de organizare a AGA. "Parca am fi la o sezatoare literara cu iz financiar", a remarcat unul dintre actionarii minoritari. Desi discutiile au fost aprinse, ele s-au mentinut o buna bucata de vreme pe un ton civilizat. Insa la un moment dat, actionarul Bouleanu a remarcat ca la redactarea procedurii de majorare a capitalului social a fost omisa mentiunea conform careia "actionarii existenti, sau membrii fondatori, au dreptul de preemptiune". Vazind ca ideea sa nu se bucura de sustinerea actionarilor majoritari - de care depindea votul decisiv (SIF Moldova si BPR), Bouleanu a parasit AGA. Desi nici unul dintre micii actionarii prezenti la sedinta nu s-a aratat interesat de participarea la majorarea capitalului, pina la urma litigiul a fost stins prin includerea mentiunii stipulate mai sus. "Ati bagat bani care se duc dracu' si va legati de formalisme", declara dupa vor, foarte iritat, reprezentantul in AGA al SIF Moldova. Raportul cenzorilor, marea necunoscuta Discutiile aprige au inceput in momentul in care presedintele BCU, Emil Botea, a comunicat AGA ca nu se va citi raportul cenzorilor. "In raport sint unele precizari privind activitatea bancii, care, daca vor fi citite, s-ar putea sa apara in presa", a aratat Botea. Fara a sti ca in sala se afla jurnalistul "Ev.Z", actionarii au inceput sa urle ca din gaura de sarpe: "Nu dom'le... Sa se citeasca raportul!", "Aveti ceva de ascuns?", "Ce-am eu de-a face cu presa? Vreau sa vad ce s-a facut cu banii mei... e dreptul meu". Pina la urma, presedintele BCU - care observase ca ziaristul Ev.Z. se afla in sala - a reusit sa-i linisteasca pe cei prezenti precizind ca vor avea posibilitatea sa citeasca raportul, fiecare in parte, la sediul bancii. Din 100 de miliarde de lei, BPR nu a mai dat decit 15 Cea mai importanta hotarire luata in cadrul AGA fost majorarea capitalului social de la 115 miliarde lei, la 200 miliarde lei. Hotarirea a survenit dupa ce majorarea aprobata la sfirsitul anului trecut, cu 100 miliarde lei - prin participarea cooperativei de credit "Banca Populara Romana" - nu s-a mai concretizat din cauza problemelor financiare aparute la BPR. "BPR constituise un depozit de 100 miliarde lei pentru a participa la majorarea capitalului social al BCU. Avizul BNR a intirziat, a aparut socul de la BPR si am fost nevoiti sa retragem 85 de miliarde de lei din participarea anuntata la capitalul social al BCU, astfel ca am majorat capitalul acestei banci cu numai 15 miliarde lei", ne-a declarat Emil Botea. Conform deciziei AGA, pina la 30 aprilie 2001 capitalul social va trebui majorat cu minimum 85 miliarde lei, suma care va proveni fie prin exercitarea dreptului de preemptiune a actualilor actionari, fie prin atragerea altor investitori. La aceasta majorare de capital prima de emisiune va fi zero, iar valoarea nominala a unei actiuni va fi de 100.000 lei. Nu se stie daca ASIROM se implica sau nu la BCU Emil Botea a declarat ca ASIROM este unul dintre investitorii care si-au exprimat intentia de a participa la majorarea capitalului social al bancii. Conform lui Botea, decizia finala privind participarea ASIROM la majorarea capitalului social al BCU va fi luata de catre actionarii companiei de asigurari mentionata. Desi e data ca aproape sigura participarea ASIROM la majorarea capitalului social al BCU, surse neoficiale din cadrul companiei InterAgro (actionar al ASIROM), au declarat omul de afaceri Ioan Nicolae nu ar agrea aceasta afacere. BCU are un profit net lunar de peste 1,1 miliarde de lei Conform datelor financiare comunicate si agreate de catre BNR, desi BCU a intrat in regim de decontare speciala din cauza nereconstituirii garantiilor, are indicatori financiari care o situeaza in topul primelor 10 banci comerciale din Romania. In ianuarie 2000 BCU avea un indicator de solvabilitate de 71,49% (normele cer minimum 8%), un patrimoniu net de 13,517 miliarde lei si o lichiditate de 107,47%. Adrian Vasilescu, directorul Directiei Comunicare din BNR, declara ca BCU este primul caz atipic de banca cu profit net lunar (in iunie - 1,185 miliarde lei) si aflata in regim special de decontare. (P.P.) 