 Finantatorul Sportului Studentesc, un profesor de istorie in virsta de 30 de ani Siman: "Echipa traieste din banii mei de buzunar" De-a lungul timpului, despre echipa Sportul Studentesc s-a spus ca reprezinta una dintre cele mai frumoase grupari din fotbalul autohton. Chiar daca performantele pot fi enumerate cit ai zice peste, formatia din Regie si-a facut un renume de echipa boema, unde fotbalistii jucau numai din placere, indemnizatiile fiind modeste. Nici in sezonul recent incheiat banii n-au sosit decit in momentul in care "studentii" si-au indeplinit obiectivul: promovarea. Pina atunci, in afara salariului modic, "alb-negrii" au fost recompensati, in diferite ocazii, cu televizoare, telefoane celulare si paltoane. Aceasta regula a fost impusa de Vasile Siman, presedintele Consiliului de Administratie al celui mai vechi club de fotbal din primul esalon fotbalistic al tarii. Siman nu agreeaza deloc publicitatea, refuzind toate ofertele de interviu venite in ultima perioada. Ieri, presedintele a acceptat totusi sa dezvaluie, pentru "Evenimentul zilei", citeva dintre secretele sale. "Decit sa cheltuiesc prin cazinouri, bag banii in club" Domnule Siman, sinteti roman? Se spune, probabil din cauza accentului, ca ati fi ucrainean. Ce inseamna asta? Sint roman, din Maramures, si atit. Pe fostul presedinte, Emil Constantinescu, l-ati considerat roman, desi este nascut in Tighina, localitate din Republica Moldova. Citi ani aveti? Domnule, de unde esti, de la politie? Voi implini 30 de ani pe 14 august. Si sa va mai spun, ca sa nu ma mai intrebati alte lucruri despre viata mea privata, ca sint profesor de istorie. Atit. Din leafa de profesor de istorie se poate tine un club de fotbal in prima divizie? O, Doamne! Nu profesez. Am niste afaceri. Vreau sa fac o precizare. Nici o firma de-a mea nu a virat vreun leu in contul echipei. Sportul a trait din banii mei de buzunar. In loc sa-i cheltuiesc pe alte lucruri sau prin cazinouri, i-am bagat in fotbal. Si nu ma mai intrebati nimic despre mine. Nu vreau sa devin un caz, ca altii. Mai sint trei saptamini pina la inceputul sezonului. Sportul nu are inca antrenor... Cum n-are Sportul antrenor? Poate principal. Avem mai multi tehnicieni la centrul de copii. Mai sint si cei doi "secunzi". "Nu vreau un antrenor care sa ne destabilizeze" "Principalul" ramine insa o problema. Ce, am zis eu altceva? O sa-l gasim. Este insa greu. Sportul este o echipa tinara, de perspectiva. Nu vreau sa achizitionam jucatori care sa aiba mai mult de 21 de ani. Noul antrenor va trebui sa tina cont de asta. Trebuie sa aiba un comportament, principii si o politica adaptabile la cerintele echipei. Nu sa vina sa semneze un contract pe cinci ani si apoi sa plece dupa doua luni. Nu doresc sa avem divergente de opinii. Sportul este o echipa frumoasa si nu vom aduce un antrenor care sa o strice. Ati negociat cu cineva? Nu. N-au fost decit niste discutii cu citiva prieteni. Ceea ce a aparut in presa reprezinta doar simple speculatii. Daca va uitati in urma, vedeti ca in Regie au fost, in ultimii anii, Ioan Andone, Gabi Balint, Mihail Marian, Imilian Serbanica. Latura financiara este un impediment in gasirea tehnicianului? Nici vorba. Noul antrenor de la Sportul va avea unul dintre cele mai mari salarii din campionat. Asa cum a fost si anul trecut, in Divizia B (n.r. - potrivit unor surse, ultimul tehnician, Gigi Multescu, a primit, pentru o jumatate de sezon, 50.000 de dolari). Nu vrem pe cineva care sa ne destabilizeze. Mecanismul este simplu: luam antrenorii, le facem o scurta caracterizare, le urmarim activitatea din ultimii 10-15 ani, apoi il alegem pe cel potrivit. Vom organiza o conferinta de presa si-l vom prezenta oficial. LAURENTIU CIORNEI Insotit de tatal sau, tinarul international a plecat ieri la Lisabona Sporting ii ofera lui Niculae casa pe malul Atlanticului si un Mertan ultimul racnet Fotbalistul Marius Niculae a efectuat ieri vizita medicala, fiind apoi prezentat la noua sa echipa, Sporting Lisabona. Plecati la ora 7.05 de pe Aeroportul International Otopeni, "Sageata" (imbracat intr-un tricou albastru si pantaloni sport de aceeasi culoare) si tatal sau au ajuns in Portugalia, dupa o escala facuta la Paris. La Lisabona, Marius si Constantin Niculae s-au intilnit cu Ioan Becali si cu Cristi Borcea (directorul general al "ciinilor rosii"), acestia venind din Spania, unde au perfectat transferul lui Bogdan Mara la Alaves. Autografe pentru vamesi Inainte de a se urca in aeronava, ex-dinamovistul a acordat autografe vamesilor, pe citeva postere care-l infatisau in echipamentul de joc al "ciinilor rosii". Pe Otopeni, Nicu a fost intimpinat de citiva simpatizanti dinamovisti - in frunte cu Mihnea, unul dintre liderii "Nuovei Guardia" -, care au dorit sa-si ia ramas bun de la atacant. Jucatorul a dat autografe pe citeva tricouri albe imprimate cu numarul 10 si inscritionate cu mesajul "Ciine pina la moarte". Fotbalistii i-a asigurat pe fani ca va ramine cu sufletul alaturi de gruparea "ros-albilor": "Intotdeauna voi tine cu Dinamo, singura echipa din tara la care vreau sa joc. Ramin "ciine pina la moarte"". Petrecere in Herastrau In geamantanul pe care l-a luat cu el, tinarul international si-a pus doua perechi de ghete, una alba si cealalta portocalie, marca Nike, firma de echipament sportiv cu care a semnat un contract individual de sponsorizare. Cu o zi inaintea plecarii, Nicu a oferit prietenilor o petrecere pe cinste in parcul bucurestean Herastrau. Jucatorul se va intoarce in tara dupa aproximativ o saptamina si jumatate. El va primi o casa pe malul Atlanticului, urmind ca pina atunci sa locuiasca la hotel. Conducerea clubului lusitan ii va pune la dispozitie dinamovistului o masina de serviciu, respectiv un Mercedes ultimul racnet. Asteptat de fani la Lisabona "Sageata" a avut surpriza, ieri dupa prinz, la ora 14.45, cind a ajuns pe aeroportul din Lisabona, sa fie intimpinat la iesire de o multime de admiratori. Fanii de la Sporting - unii dintre ei imbracati chiar cu tricouri cu numarul 7 si numele atacantului roman - l-au aclamat furtunos, pentru ca, apoi, sa-l "supuna" unei sesiuni de autografe de peste 15 minute. Noua vedeta a "Leilor" n-a ramas mai prejos, promitindu-le suporterilor ca va ajuta Sporting sa ia titlul in Portugalia. "Niculae este in plina ascensiune. Un jucator puternic din punct de vedere fizic, care munceste enorm si este foarte disciplinat tactic", l-a caracterizat Bölöni pe compatriotul sau. "Sageata" a efectuat ieri dupa-amiaza o prima parte a vizitei medicale, pentru ca, in aceasta dimineata, sa dea ultimele teste in cantonamentul de la Rio Maior. MATEI UDREA DANIEL CONTESCU Situatie exploziva in gimnastica romaneasca Andreea Raducan, gata sa renunte la lotul national Situatia dificila aparuta dupa ce antrenoarea Mariana Bitang a decis sa renunte la lotul olimpic de gimnastica a fost discutata ieri, in cadrul Biroului Federal, la care a participat, din partea MTS, secretarul de stat Nicolae Marasescu. Dupa trei ore de discutii, antrenoarea n-a putut fi convinsa sa revina asupra deciziei. "Sint in concediu legal, primul dupa 20 de ani de munca, un concediu luat pe termen nelimitat. Nu ma voi intoarce in sala de antrenamente pina cind toate problemele pe care le-am ridicat nu se vor rezolva. Astazi au fost prezentate niste solutii de principiu si am vazut in ultimul timp ca de la teorie la practica este un drum foarte lung. Sint foarte obosita, pentru ca sint si medic, si antrenor, si coregraf, si m-am retras pentru ca nu vreau ca din cauza oboselii sa devin ineficienta. Nu ma asteptam ca decizia mea sa atraga reactii asemanatoare de la ceilalti antrenori, de la asistenta medicala si chiar de la femeia de serviciu, care au mentionat si ei ca vor renunta", ne-a declarat Mariana Bitang. Argumentele federatiei s-au legat de hatisurile legislatiei in vigoare. Desi Federatia Romana de Gimnastica are unul dintre cele mai mari bugete, in plus beneficiind de o sponsorizare serioasa din partea Romtelecom, lotul olimpic de la Deva se scalda in mizerie. Intrebata cine este de vina, Mariana Bitang spune ca raspunsul trebuie cautat la nivelul conducerii federatiei. Situatia creata nu le convine nici gimnastelor, Andreea Raducan fiind pe punctul de a parasi lotul national! "Andreea este cea mai afectata. De citeva zile, atit eu, cit si Octavian Belu incercam sa o convingem sa continue pregatirea", a incheiat Mariana Bitang. Participarea lui Nae Marasescu la sedinta nu a trecut neobservata. Acesta l-a chemat pe directorul Institutului National de Medicina Sportiva, Razvan Busneag, pe care l-a mustruluit serios pentru ca nu a trimis cadre medicale competente care sa se ocupe de lotul de la Deva. O noua runda de discutii, la care vor participa toti protagonistii, va avea loc astazi, in cadrul Comisiei Tehnice a C.O.R. IULIAN ICHIM "El Pais" il face tandari pe sahistul roman "Crisan, escrocul din Carpati" La Portoroz, el a suferit sase infringeri, izbutind doar o remiza Scandalul dintre sahistul Alexandru Crisan si Federatia Romana de Sah (FRS) a fost extrem de mediatizat in ultimii ani. Diferendul dintre cele doua parti a aparut dupa ce Crisan a fost acuzat ca ar fi cumparat pe bani grei multe meciuri, ajungind astfel la un coeficient ELO impresionant - 2.635 de puncte -, care l-a ajutat ca, pe 1 ianuarie 1998, sa ajunga al 33-lea jucator al lumii. FRS i-a propus celui devenit peste noapte star sa joace intr-o serie de turnee organizate sub patronajul sau, insa Crisan s-a opus. El n-a mai putut face acelasi lucru cind a intervenit Federatia Internationala de Sah (FIDE), care l-a obligat sa se alinieze la startul a patru turnee cu participare internationala. Drept urmare, in aceste zile, Alexandru Crisan participa la turneul de la Portoroz (Slovenia), alaturi de alti noua concurenti. Umilit in Slovenia La debutul turneului, romanul, care pe 1 iulie 2001 ocupa locul 46 in lume, era cotat cu sansa a treia, dupa israelianul Boris Gefland (locul 11) si slovenul de origine rusa Alexandr Beliavski (locul 33). Numai ca, surpriza, dupa derularea a sapte din cele noua runde ale turneului, Crisan ocupa ultimul loc, cu 0,5 puncte la activ, la doua puncte distanta de ocupantul penultimului loc! Marele maestru, originar din Brasov, a pierdut fara drept de apel primele sase meciuri, abia in a saptea partida reusind sa scoata o remiza. Cotidianul spaniol "El Pais" a publicat luni un amplu articol referitor la situatia lui Crisan, care a fost tradus si preluat de editia de Internet a cunoscutei publicatii franceze "Europe Echecs". Sub titlul "Crisan, escrocul din Carpati", autorul materialului, Leontxo Garcia, il desfiinteaza pe sahistul nostru. "Romanul Alexandru Crisan a cumparat numeroase victorii, si-a utilizat puterea politica pentru a controla federatia de la Bucuresti si i-a amenintat pe ziaristi. Este numarul 46 din lume, dar jocul demonstrat de el la Portoroz nu-l crediteaza nici macar printre primii 3.000", scrie ziaristul iberic. Abilitati de ventriloc Dupa ce aminteste ca in anii 80 Crisan promitea foarte mult, ajungind in 1991 pina pe locul 3.000 in lume, Garcia afirma ca jocurile disputate de Crisan in ultimii cinci ani, cele care i-au permis sa urce spectaculos in ierarhie, nu se regasesc in nici o baza de date, fiind unele fantomatice. "In mijlocul unui imens scandal, Crisan si-a utilizat influenta pe care o avea la minister pentru a schimba mai multi functionari ai Federatiei Romane de Sah. De asemenea, cu ocazia mai multor convorbiri telefonice avute cu membrii FIDE, si-a utilizat calitatile de ventriloc pentru a imita vocea mai multor persoane cunoscute din FRS care sustineau versiunea sa cu privire la rezultatele obtinute in diversele turnee-fantoma la care a participat", afirma Garcia. Jurnalistul de la "El Pais" a incercat sa-l contacteze pe Crisan in Slovenia pentru a-i expune punctul de vedere cu privire la dezastrul consemnat in turneul de la Portoroz, insa sahistul roman n-a fost de gasit. Polihroniade a fost amenintata Marea Maestra Internationala Elisabeta Polihroniade, vicepresedintele Federatiei Romane de Sah ne-a declarat ca Biroul Federal a avut retineri in a valida rezultatele. "Retinerile veneau din faptul ca ambele turnee fusesera organizate de firme care apartineau domnului Crisan si au fost descoperite neregularitati in fisele de arbitraj. In plus, scorurile inregistrate pareau incredibil de mari. Pentru a rezolva problema, i-am sugerat sa participe la cel mai important turneu de sah din Romania, Memorialul Victor Ciociltea. Bineinteles ca nu a participat si astfel situatia conflictuala a continuat", a declarat Polihroniade. Pentru ca Polihroniade a luat pozitie in aceasta problema, Crisan i-a intentat proces de calomnie, cerindu-i doua miliarde de lei despagubiri. Mai mult, ea sustine ca a fost amenintata cu moartea de persoane dubioase care au venit la usa sa. Bordul Prezidential al FIDE cunoaste foarte bine problema, mai ales datorita staruintei cu care, presedintele executiv al FRS, numit de MTS, Margareta Muresan, a cerut acordarea acestui coeficient Elo lui Crisan. 74 de Mari Maestri Internationali au semnat o cerere pe care au inaintat-o federatiei internationale, prin care se cerea verificarea conditiilor in care sportivul roman a obtinut acest coeficient, avind in vedere ca nu au gasit in nici o arhiva partidele sale. Ei au solicitat declansarea unei anchete in acest sens. In virsta de 38 de ani, Alexandru Crisan se ocupa de afaceri, avind mai multe firme in judetul Brasov. IULIAN ICHIM SILVIU TANASE Flick-flack Gilca, la bordul "Submarinului" Costel Gilca va semna astazi un contract pe trei ani cu echipa spaniola de fotbal Villarreal, la care evolueaza si Gheorghe Craioveanu. "Costellino", care a sosit gratis de la Espanyol Barcelona, va avea un salariu anual de 1,1 milioane de dolari, la fel ca vedeta argentiniana Martin Palermo. Cei doi au cele mai mari retributii din intreg lotul "submarinului galben", asa cum este denumita micuta formatie spaniola. (D.N.) Colonie romaneasca Liviu Ciobotariu, fundasul central al echipei belgiene Standard Liege, urmeaza sa se prezinte saptamina viitoare la pregatirile echipei portugheze Sporting Lisabona. Pus pe lista de transferari de conducerea clubului din Liege, internationalul roman va semna un contract de joc cu gruparea pregatita de Ladislau Bölöni. Ex-selectionerul Romaniei si-l doreste la Sporting si pe Adi Mutu, negocierile cu impresarul acestuia fiind declansate in urma cu citeva zile. (M.U., D.C.) Prodan, transferat la Everton Internationalul Daniel Prodan va pleca duminica in Italia, unde se va alatura noilor sai coechipieri de la formatia engleza de prima liga Everton, care se afla in cantonament in regiunea Toscana. Valorosul fotbalist roman a pus astfel punct unei lungi perioade de incertitudini in ceea ce priveste viitorul sau, urmind sa evolueze in urmatoarele trei sezoane pentru echipa din orasul Beatles, Liverpool. "Mai sint de pus la punct citeva amanunte, dar totul se va rezolva in Italia", ne-a declarat Prodan, care s-a aratat deosebit de multumit de alegerea facuta. Luni seara, "Tatuca" s-a intors din Spania, unde si-a petrecut o scurta vacanta impreuna cu familia. Didi s-a odihnit in sudul Spaniei, aproape de Marbella, celebra statiune pastorita de primarul Gesus Gil y Gil, presedintele clubului Atletico Madrid, unde a evoluat cu succes in urma cu doar citiva ani. (A.D.) Alexa, in Giulesti Dan Alexa, mijlocasul echipei de fotbal Rocar, are mari sanse ca, alaturi de alti coechipieri care au parasit corabia naufragiata din Drumul Gazarului, sa evolueze si la anul in Divizia A. Fostul international de tineret se afla de mai multa vreme in vederile Rapidului, oficialii clubului giulestean incercind in aceste zile inregimentarea talentatului jucator in virsta de 22 de ani. Un alt fotbalist al fostei grupari patronate de Gheorghe Florea va parasi in urmatoarele zile cartierul Berceni. Este vorba de fundasul Cosmin Ursu, care va evolua din viitorul sezon in prima liga a Turciei, la nou promovata Goztepe. (A.D.) Singe proaspat la AJF Ilfov In urma unei sedinte furtunoase, desfasurata luni seara la Otopeni, membrii Asociatiei Judetene de Fotbal Ilfov au ales un nou presedinte. In fata celor 38 de electori s-au prezentat noua candidati. Cei care au reusit sa intruneasca cele mai multe sufragii au fost Nicolae Singe, maistru la RATB, si Valeriu Argaseala, inginer electronist, fost arbitru international. In turul decisiv, Singe l-a devansat pe Argaseala cu 11 voturi. Desi a fost unul dintre principalii candidati, Mihai Crutescu, fostul presedinte al fotbalului ilfovean, a fost eliminat din toate structurile de conducere. El a fost acuzat de gestionare necorespunzatoare a fondurilor asociatiei. (L.C.) [15][pl.dll?rid=expresro] 