 Ne-am ars "promitator" ______________________________________________________________________ Trecura o suta de zile! Si, ca momentul sa nu ramina neobservat, premierul a pus de un interviu la Mediafax, iar presedintele de o prezenta televizata la masina de periat a partidului si a fratilor Paunescu-Ralu Filip. De ce dupa o suta de zile? Avea PDSR vreo intelegere cu electoratul? Din cite tin minte, CDR ne-a ars un contract pe doua sute de zile din care a platit numai "penalizarile". Si, totusi, de unde aceasta "sarbatoare"? Nu se leaga nici cu Sarbatorile de Pasti, nici cu Craciunul! In politica se vorbeste de obicei despre perioada de gratie, adica timpul scurs de la instalarea unei puteri politice pina cind ea este luata la intrebari. E o conventie tacita prin care noilor guvernanti li se lasa un respiro pentru a se aseza si organiza. Dupa care opozitia, mass-media, societatea civila, dar mai ales electoratul, incep sa puna intrebari, sa ceara rezultate si sa sanctioneze. Dar bilanturi nu se fac. In tarile civilizate, asemenea evaluari se petrec dupa un an. Guvernul sau presedintele, uneori amindoi, vine in fata parlamentului si da socoteala despre starea natiunii. Bilantul dupa o suta de zile nu era parte din "reflexele" politice romanesti. Si atunci de unde a aparut? Nu cumva iesirea acum la rampa a celor doi oameni de stat are vreo legatura cu mesajul Uniunii Europene, transmis prin gura baronesei Emma Nicholson? Anul trecut, in noiembrie, cind a fost in vizita la Bucuresti, ea a spus ca viitorul executiv trebuie sa reformeze sistemul de protectie sociala, sa restructureze sau sa privatizeze marile intreprinderi cu pierderi, sa reduca arieratele, sa privatizeze bancile de stat, sa incheie privatizarea IAS-urilor si sa creeze un cadru legislativ favorabil investitiilor straine. Parca acestea au fost prioritatile formulate de baroneasa pentru primele o suta de zile de guvernare PDSR. Daca interviul primului-ministru se vrea un raspuns al guvernului la declaratiile baronesei Emma Nicholson, atunci trebuie sa masuram cele o suta de zile de prestatie prin prisma conditiilor puse. Mai trebuie precizat ca indeplinirea acestor criterii ar fi avut meritul de a apropia Romania de Uniunea Europeana. Iar masurile, o data luate, erau menite sa consolideze increderea in noua putere de la Bucuresti. In emisiunea televizata, generoasa si malaiata, in care a aparut, Ion Iliescu a catalogat aceste trei luni, aceasta suta de zile, drept "un inceput bun", "inceput promitator". Promitator, promitator, dar in raport cu ce? Cu promisiunile electorale? Nu prea cred, pentru ca multe erau doar vorbe! Cu programul de guvernare? Aici s-ar putea da un fel de "plus" pentru ca, in cele trei luni, citeva lucruri din program "au intrat pe teava". Daca raportam calificativul "promitator" la asteptarile oamenilor, as mai sta putin pe ginduri. Ei mai au de asteptat ceva timp! Daca se vrea un minibilant, suta de zile a guvernului Nastase ar trebui raportata, vrind-nevrind, si la cele spune de baroneasa Emma Nicholson. Aici nu stam "prost". Cuvintul potrivit ar fi, mai degraba, "catastrofal". In afara unor preocupari fata de soarta copiilor institutionalizati (domeniul preferat al baronesei), sintem tot in prima sau a doua zi de guvernare. Deocamdata nu stim care a fost greutatea afirmatiilor baronesei. Erau aprecieri personale sau erau criterii politice ferme ale Uniunii Europene? Daca acestea inglobau un mesaj categoric al Uniunii, atunci, dupa o suta de zile, putem spune ca ne-am ars. N-am facut decit niste pasi de melc. O fi promitator sau incurajator acest minibilant, alcatuit dupa o suta de zile. Vorbesc din punctul de vedere al populatiei. Daca il raportam insa la asteptarile organismelor internationale, concluzia e simpla: Ne-am ars! Urmeaza consecintele! [5][pl.dll?rid=expresro] _________________________________________________________________ 