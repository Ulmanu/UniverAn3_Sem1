 Viata fara calcul Vedeta postului de televiziune Romania 1 a fost operata ieri, la Spitalul de Urgenta Floreasca. "Interventia chirurgicala a decurs normal, iar pacienta se simte bine. Operatia a durat aproximativ o ora. Andreei Marin i-a fost scoasa din vezicula biliara o piatra de 7 mm", a declarat asistenta-sefa a spitalului, Cristina Preda. Prezentatoarea emisiunii "Surprize, surprize" s-a internat in spital ieri, la ora 9.21. In cursul diminetii a fost supusa unor investigatii clinice, in vederea pregatirii pentru interventia chirurgicala. Vedeta postului national de televiziune a fost "cazata" intr-una din rezervele de lux ale spitalului, apartinind firmei Biomedica, in conditii occidentale de spitalizare: baie, televizor, frigider, aer conditionat si aparatura de inalta performanta. Insotita de o asistenta, Andreea Marin a iesit din rezerva in jurul orei 15.30, indreptindu-se catre sala de operatie. Interventia chirurgicala a fost efectuata de o echipa de medici condusa de dr. Sorin Paun si dr. Mircea Beuran. TATIANA DABIJA Metro Show Ploaia de Stele in metrou O data cu intrarea in noul mileniu, s-a primenit si grila de programe muzicale din metroul bucurestean. Doamnelor si domnilor, pentru anul acesta, Regia Metrorex ne propune o noua stea, Nedelcu Marian Romica, din Tecuci. Baiat de 22 de ani, cu perciuni a la Elvis Presley si geaca de la ajutoare, ziua-i greiere sub pamint, la Universitate, iar noaptea, locatar de canal, la Gara. Romica din Tecuci are 8 clase "si-o profesionala intrerupta", o mama care a suferit trei operatii la cap si-un tata vitreg, fost puscarias. O vreme, Romica a strins donatii pentru copiii bolnavi de leucemie, in cadrul unei fundatii umanitare, "Horia", din Pitesti. Romica e un artist. "Nu fur, nu dau in cap, ci cint". Imi exemplifica cu un pasaj al trupei Valahia, "Banii si fetele". Falseaza putin, isi drege vocea si se scuza: "Fumez". Dar, spune el, "iau o guma si-mi trece". Romica are un repertoriu variat si o voce de pling sinele de tren. "Frumoasa mea", a lui Marcel Pavel e-n top. Iar cind interpreteaza "As da zile de la mine" i se rupe si lui inima. 3 Sud Est, Latin Expres si Valahia cu "Banii si fetele" si "Banana" sint incluse in metroshow. Practic, Romica cinta pentru toate gusturile. De la Adrian Copilu Minune cu-a sa "Ooof, viata mea", pina la melodii din coloana sonora a telenovelei "Vaduva". "Le-am invatat in piete, localuri, pe strada", spune Romica apropo de cintece. Si mai e si poet pe deasupra: "De-o fi sa se rupa cerul in doua/Eu tot te astept/ Chiar de-o fi sa ninga sau sa ploua/Eu nu regret". Incit, cu siguranta, Marius Teicu, la "Ploaia de Stele", ar spune: "S-a nascut o stea de metrou". RADU MEIROSU Bambi cotrobaie prin lada cu vechituri a muzicii ... ca sa reabiliteze piese vechi precum: "Portocala", "Papusa"... Dupa ce au debutat cu o piesa veche, "Doi ochi caprui", si au vazut ca publicul este receptiv la melodiile scoase de la naftalina si reorchestrate pe ritmuri moderne, cele doua Bambi si-au gasit telul. Acela de a readuce in atentia publicului melodii care au fost hit-uri la vremea lor, dar au fost uitate sau, pur si simplu, nu are cine sa le mai cinte. Deja au lansat noua varianta a melodiei "Portocala", interpretata initial de Anda Calugareanu, pe muzica lui Marius Teicu, si "Soricelul", melodie preluata din repertoriul trupei Rosu si Negru, muzica fiind semnata de Adrian Ordean iar titlul original "Pseudofabula". Compozitorii par interesati sa-si incredinteze piesele vechi micutelor Bambi. Pe linga faptul ca vechile lor compozitii sint aduse in actualitate, pot primi o suma de bani in momentul semnarii contractului sau un comision in functie de rularea melodiei la tv, radio sau chiar din vinzarea discurilor. Si Mihai Constantinescu s-a aratat interesat pentru ca si in repertoriul sau exista piese care nu i se potrivesc, asa incit urmatoarea pe lista in sirul reorchestrarilor in stil Bambi este "Papusa". IUSTINA MUNTEANU De la Londra pina in Asia de sud, Luna, vedeta de o noapte Luna a disparut ieri noapte, pentru scurta vreme, de pe cerul noptii, in prima eclipsa totala a acestui mileniu, dar capriciile vremii i-au privat de spectacolul deosebit pe unii dintre cei dornici sa vada acest fenomen, relativ rar, transmite AFP. Eclipsa Lunii, sfirsitul lumii In Nigeria au fost organizate rugaciuni colective in mai multe moschei, pentru a alunga nenorocirile pe care le-ar putea aduce eclipsa, perfect vizibila in capitala nigeriana. Nigerienii considera ca un asemenea fenomen este semn de tragedii, sau chiar anunta "sfirsitul lumii". Cei strinsi la rugaciune isi dadeau cu parerea: "Cind Luna ajunge din urma Soarele nu e bine", "Trebuie sa il imploram pe Allah ca Luna sa fie eliberata cit mai repede, pina nu e prea tirziu". In Africa de Sud, trecerea Lunii in conul de umbra al Pamintului a fost acompaniata de tobe si focuri bengale. Eclipsa a stirnit aceeasi fervoare religioasa si in rindul hindusilor strinsi sa se purifice in riul sfint Gange. Mii de credinciosi au pornit, la miezul noptii, spre confluenta Gangelui cu riul Yamuna, pentru a se scalda in apele sfinte, deoarece eclipsa este privita ca fiind unul dintre momentele binefacatoare ale festivalului religios Maha Kumbh Mela. ISABELLA ALEXANDRESCU Astronomii romani s-au bucurat ca mai aude lumea de ei Desi mai putin impresionanta decit cea de soare, orice eclipsa de Luna, mai ales una totala, este in primul rind un spectacol, ne-a declarat Vasile Mioc, directorul Observatorului Astronomic din Bucuresti. Eclipsele de Luna sint insa valoroase din punct de vedere istoric pentru ca, stiind cu exactitate datele lor, pot fi plasate in timp evenimentele terestre. De-a lungul vremii, oamenii au fost tentati sa puna in legatura eclipsele cu unele evenimente importante. "De cele mai multe ori, eclipsele de Luna sint corelate cu intimplari groaznice, care cauzeaza dezastre", a precizat Mioc. Pe astronomi, eclipsele de Luna ii ajuta la studierea atmosferei terestre. Pentru cei romani insa, eclipsa de luni seara a avut mai mult un rol mediatic. "Eclipsa a fost pentru noi un pretext de a vorbi oamenilor despre evenimente astronomice si de a incerca sa le explicam ca ele nu prezinta fenomene inspaimintatoare. In acelasi timp, cu aceasta ocazie a mai aflat si lumea de noi", a mai afirmat Vasile Mioc. El a mai spus ca, luni seara, zeci de persoane au venit la Observatorul Astronomic pentru a observa eclipsa prin telescop. IULIANA ANGHEL Vintul puternic nu a avut nici o legatura cu eclipsa Meteorologii de la INMH spun ca nu exista nici o legatura intre vintul care a afectat partea de sud-est a teritoriului tarii si eclipsa de Luna. "Vintul care a batut in noaptea respectiva a fost, de fapt, primul semn ca se raceste vremea si vine iarna. Vor mai urma si altele pentru ca vremea va continua sa se raceasca", a precizat Vladimir Ivanovici, director stiintific la INMH. EUGENIA MIRCESCU Echipele mixte Radet - primarie colinda degeaba: "Primiti cu rebransarea?" "Operatiunea rebransarea" nu pare a avea prea multi sorti de izbinda. In primele doua zile au fost verificate 1.402 apartamente din Bucuresti. Doar 84 de proprietari s-au declarat de acord sa se rebranseze, iar 17 s-au si rebransat. Restul de 1.318 au refuzat rebransarea, fie din motive sociale (670 familii), fie pentru ca au centrale proprii (491), ori ca apartamentele sint nelocuite (157). In ciuda acestor statistici, primarul general al Capitalei, Traian Basescu, sustine ca situatia nu este chiar atit de ingrijoratoare, dat fiind ca majoritatea celor care refuza rebransarea au centrale individuale. Primarul general i-a prezentat, ieri, premierului Adrian Nastase o situatie in acest sens, solicitind luarea unor masuri de protectie sociala pentru familiile care doresc rebransarea, dar nu au bani sa plateasca intretinerea: "Voi primi un raspuns in perioada urmatoare. Insa, din punctul nostru de vedere, primaria nu are categoric bani sa sustina aceste rebransari". "Nu ma rebransez! De unde stiu eu ca ma ajuta statul?" Ieri, in jurul orei 10.30, am plecat cu "colindatul" impreuna cu "trupele de rebransatori" ale Primariei Sectorului 4. Locul tinta: zona Piata Resita, aleea Ucea. Un adevarat labirint de blocuri ni se deschide in fata: toate P-uri, dar unele cu garsoniere, altele cu apartamente. Confruntam lista cu debransati si o luam din usa-n usa, precum colindatorii cu "Ne dati, ori nu ne dati". Fara prea mult succes insa. Bataile in usa ramin fara raspuns. In sfirsit, se aude o miscare. Dar usa tot nu se deschide. Ne prezentam, in speranta ca asa vom fi luati in seama. Dar, de dincolo de usa o voce ne ia la injuraturi si ne sfatuieste sa ne intoarcem in origini. Injuraturile se repeta si la alte usi. Ore in sir n-am gasit decit usi inchise sau oameni dornici sa scape de noi: "Mai lasati-ma in pace, dom'le, ca nu ma intereseaza. Ce rebransare, dom'le, de unde bani de caldura?", ne spun cei mai multi dintre cei care ne deschid, totusi, usa. Am intilnit insa si persoane care ne-au refuzat categoric, fie pentru ca isi montasera intre timp centrala proprie, fie pentru ca nu erau prea increzatori in promisiunile noastre cu privire la acordarea de subventii pentru caldura si apa calda: "Nu ma rebransez. De unde stiu eu ca ma ajuta statul?", ne intrebau ei, dupa care ne trinteau usa-n nas. Spre sfirsitul programului, ne "loveste norocul". In drum spre blocul P3, ne "agata" un barbat: "Voi sinteti aia cu rebransarea, ca vreau si eu sa ma rebransez?". Statea chiar in blocul spre care ne indreptam. Am urcat la etajul al patrulea, la apartamentul 70 si, dupa ce i-am explicat omului criteriile de acordare a cupoanelor de caldura si apa calda, acesta a semnat angajamentul prin care se obliga sa-si plateasca facturile. Asa ca se poate spune ca n-a fost chiar o zi pierduta - am gasit un client, dupa ce am umblat mai bine de cinci ore din bloc in bloc. Echipa ne povesteste ca si cu o zi in urma s-a gasit tot un singur "doritor", iar ieri, cind instalatorii s-au prezentat la usa lui utilati pentru rebransare, omul s-a razgindit. IULIANA ANGHEL MONA STOICA Asteptind sa reinvie, sotii Hasoc au stat Trei luni cu mama moarta in casa Lesul putrezit zacea in pat, acoperit cu o plapuma Membrii familiei Hasoc din satul Zagujeni, comuna Constantin Daicoviciu - judetul Caras Severin, au tinut, timp de trei luni, in casa in care locuiau, cadavrul unei rude. Politia locala a descoperit grozavia marti dimineata, dupa un control: batrina disparuse de citeva luni, iar la audiere, rudele, s-au contrazis in declaratii. Vioara Tusser (80 de ani) locuia de multa vreme impreuna cu fiica, ginerele si nepotul ei. Vioara era originara dintr-o comuna din judetul Salaj (unde mai avea doi copii), insa traia de mai multi ani in casa fiicei sale, Maria Hasoc. Femeia, in virsta de 49 de ani, fusese contabila, dar se pensionase pe caz de boala. Sotul ei, Silviu, este tot pensionar. Nici baiatul lor, Sorin (in virsta de 30 de ani, fost chelner pe un tren Intercity) nu mai lucra. Renuntasera toti la locurile de munca din motive religioase: potrivit localnicilor, membrii familiei Hasoc fac parte din secta "Copiii luminii". In ciuda convingerilor religioase, familia Hasoc avea o reputatie foarte buna in sat. "Oameni linistiti, gospodari. Foarte cuviinciosi, n-au deranjat niciodata pe nimeni. Plateau taxele la zi", ne-a declarat primarul localitatii. Viata monotona din satul Zagujeni si-a continuat cursul obisnuit pina marti, cind (ghidati de un miros pestilential) politistii din comuna au descoperit in casa familiei Hasoc cadavrul putrezit al Vioarei Tusser. Trupul, mincat de viermi, zacea pe un pat, acoperit cu o plapuma. Rudele batrinei le-au declarat politistilor ca nu au ingropat cadavrul pentru ca ei cred in reincarnare si asteptau in fiecare zi ca batrina sa invie. "Cred in reincarnare. Asteptam, din moment in moment ca bunica sa bata la usa ", le-a spus Sorin Hasoc oamenilor legii. Rudele batrinei afirma ca Vioara Tusser a murit in data de 12 octombrie, din cauze naturale. Crezind ca femeia va invia, ei au depus cadavrul in casa, asteptind minunea. Vecinilor si celorlalti sateni le-au spus ca batrina plecase intr-o comuna din judetul Salaj, unde mai avea doi copii. Politistii din zona s-au decis sa faca o perchezitie in casa familiei Hasoc dupa ce au aflat ca Vioara Tusser nu mai fusese vazuta in Salaj de citiva ani. DANIEL NEAMU PETRISOR CANA "Micul Pavarotti" din Bacau, premiat cu medalia Saddam Hussein in Irak Doru Emanuel Pantazi, un tinar tenor bacauan, este primul cetatean strain posesor al celei mai inalte distinctii irakiene. La 14 ani, Pantazi este supranumit "Micul Pavarotti" si, in vara lui 2000, putin a lipsit sa cinte cu marele Luciano Pavarotti intr-un spectacol organizat in Romania. Doru a devenit cunoscut in urma cu doi ani, cind a cistigat faza internationala a Festivalului "Micul Print". Aflat in juriu, ambasadorul Irakului la Bucuresti, Saad Majid, l-a remarcat si, recent, l-a invitat in Irak. Acolo a sustinut un spectacol de zile mari in care a impresionat audienta. Dupa care i s-a conferit cea mai inalta distinctie a Republicii Irak, medalia de aur "Saddam Hussein". Distinctia, instituita in urma cu 32 de ani, a fost primita pina acum de zece persoane dintre care noua irakieni. "Nu ma asteptam sa primesc o astfel de distinctie. Am fost invitat acolo ca reprezentant al copiilor din Romania in cadrul unei misiuni de pace organizata de Fundatia romano-irakiana", spune Doru Pantazi. El se concentreaza acum pentru examenul de capacitate din vara, care va fi urmat de cel pentru admiterea la Seminarul Teologic Bucuresti. CLAUDIU TARZIU Inspectoratele scolare judetene - in restructurare Dupa ce a anuntat ca va reduce cu 30 la suta numarul angajatilor din Ministerul Educatiei si Cercetarii, ministrul Ecaterina Andronescu a adaugat ca si inspectoratele scolare vor intra in restructurare. Inspectorii scolari generali din judete au trimis deja date concrete despre activitatea institutiilor pe care le conduc. Prof. Andronescu a comunicat ca, dupa restructurare, inspectorii scolari vor fi obligati sa-si planifice mai riguros activitatea, astfel incit programul lor sa cuprinda cit mai multe vizite in scoli si asistenta la orele de curs. ROBERTA VORNICU Doi tineri, impuscati in loc de ciini Directia de Sanatate Publica (DSP) din Letca, judetul Salaj, a decis marti, impreuna cu mai multi vinatori, sa impuste o parte dintre ciinii vagabonzi. Pina la un moment dat totul a decurs normal, insa in timp ce se retrageau cu masinile pe linga cartierul tiganilor din sat, vinatorii au observat o alta haita de ciini. Hotarati sa nu lase nimic sa le scapte, ei au oprit masinile si au deschis focul asupra lor. Dar nu i-au observat pe cei doi tineri care se aflau in apropiere. Alicele trase de vinatori i-au ranit pe Julieta Lingurar, 15 ani, si pe Stelica Moldovan, 22 de ani, domiciliati in Letca. Fata a fost ranita la nivelul abdomenului, iar baiatul la pulpa piciorului drept, ambii necesitind ingrijiri medicale. CAMELIA BUHASCHI La Radauti, Uniforma pentru functionarii primariilor Primarul municipiului Radauti, Mihai Frunza, ne-a declarat ieri ca vrea ca toti angajatii institutiei pe care o conduce sa poarte din acest an uniforma in timpul serviciului. Mihai Frunza ne-a spus ca inca nu a fost ales un model de uniforma, "acest subiect urmind sa-l analizam luna viitoare, dupa ce vom primi bugetul". Primarul din Radauti a mentionat ca femeile din subordinea sa nu sint deloc incintate de perspectiva de a purta uniforma "deoarece ele vor sa fie elegante". Pe de alta parte, si o parte din barbatii angajati la Primaria Radauti nu vad cu ochi buni o viitoare uniforma deoarece, dupa cum a spus Mihai Frunza, "in acest caz, toata lumea ar vedea imediat ca sint functionari publici". Pina la realizarea uniformelor, primarul din Radauti a dispus ca toti salariatii institutiei sa poarte ecusoane in timpul serviciului. TIBERIU AVRAM Botulism la Suceava Directia de Sanatate Publica Suceava a confirmat ieri un caz de botulism, asa dupa cum a reiesit din analizele efectuate la Institutul "Cantacuzino" din Bucuresti. La sfirsitul anului trecut, in Sectia boli infectioase a Spitalului Judetean Suceava a fost internata o femeie in virsta de 63 de ani din comuna Dragoiesti, suspecta de botulism dupa ce a consumat o conserva de ciuperci, preparata la domiciliu. Directorul adjunct al Directiei de Sanatate Publica (DSP) Suceava, dr. Odette Nicolae, ne-a declarat ieri ca rezultatele testelor au confirmat existenta toxinei botulinice de tip B atit in serul bolnavei, cit si in alimentul incriminat. Aceasta bacterie se dezvolta in conservele nesterilizate corespunzator si afecteaza grav sistemul nervos, putind duce la paralizie. Directorul adjunct al DSP Suceava a avertizat populatia sa acorde o atentie deosebita modului de preparare a conservelor la domiciliu, mai ales in ceea ce priveste sterilizarea. TIBERIU AVRAM O iarna ca-n 1969 Plaja si ciclism la Poiana Brasov Pentru ca se mai poate schia doar pe o portiune mica a pirtiei Bradul, persoanele cazate in statiunea Poiana Brasov ies la "iarba verde", intinzindu-si in poienite prelatele masinilor. O noua moda este plimbarea cu bicicleta. Cele unsprezece centre care inchiriau schiuri s-au reprofilat pe biciclete. Angajatii nu mai fac fata solicitarilor deoarece multimea de turisti iau cu asalt zi de zi centrele de inchiriat biciclete. Cu toate acestea, ei sint ingrijorati deoarece majoritatea cistigurilor le ies din inchirierea echipamentelor de schi. Meteorologii din statiunea brasoveana afirma ca zapada nu va cadea prea curind. In statiunea brasoveana, o asemenea iarna n-a mai fost din anul 1969, cind zapada s-a asternut doar spre sfirsitul lunii ianuarie. CAMELIA CSIKI Desi salariul reuneste sapte zerouri, Concurenta anemica pentru postul de director executiv al TVR Eliberarea celui mai important post de conducere din TVR dupa directorul general - respectiv acela de director executiv - bulverseaza institutia din Ermil Pangrati. Zvonuri din cele mai nastrusnice construite pe frica celor indrituiti de a divulga informatiile certe naucesc si pe cel mai lucid reporter. Intr-o perioada in care se cauta formule pentru supunerea televiziunii algoritmului parlamentar, stirea potrivit careia "se cauta director executiv pentru Societatea Romana de Televiziune" are efect de trasnet. Mai ales ca miza este foarte mare. Directorul executiv este membru al Comitetului Director si al Consiliului de Programe, loctiitor al directorului general, raspunde de crearea unui nou sistem de salarizare si, mai ales, "are un salariu de peste 30 de milioane", ar fi opinia liderei de sindicat Dona Tudor, care a cochetat si ea cu aceasta candidatura. Dona Tudor, cea care are un conflict deschis cu administratia TVR, a anuntat ca refuza sa-si depuna candidatura pentru acest post de conducere, nefiind de acord sa fie evaluata de un Consiliu de Administratie (alcatuit dupa vechiul algoritm parlamentar), pe care l-a incriminat de atitea ori in perioadele de greva din TVR. Ramin drept candidati certi operatorul Liviu Pojoni, de departe cel mai relaxat, insa reticent, si Aristide Buhoiu de un optimism deconcertant si de o incredere in sine sora cu lipsa de modestie. Daca Pojoni a evitat sa-si expuna programul de primenire a TVR, Buhoiu a excelat in detalii. El intentioneaza sa revina la crainice, la emisiunile de lansare a talentelor in muzica usoara si populara, la "Studioul «Tudor Vornicu»" (defunct program inaugurat de candidat la TELE 7 abc), la "selectiuni din videoteca de aur a televiziunii", la reintroducerea lectiilor de limbi straine si la o multime de emisiuni cu popularitate pe vremuri. Alti doi candidati "nascuti" de "fabrica de zvonuri" din TVR ar fi Bedros Horasangian, fost director al departamentului de cultura si religie si ulterior consilier al directorului Cristian Hadji-Culea, si o "outsidera", Mihaela Burda, care a "functionat" in perioada de declin a postului Tele 7 abc ca moderatoare a unei emisiuni de divertisment duminical. Pina pe 11 ianuarie, data-limita de depunere a dosarelor, masina de confectionat zvonuri a TVR isi va face datoria, iar conducerea si departamentele de relatii cu presa vor cultiva asiduu lipsa de informare. 26 ianuarie este ziua validarii directorului executiv de catre Consiliul de Administratie. Inregimentarea acestui om in haosul TVR nu este, deci, decit o chestiune de zile. CORNELIA POPESCU Duminica, in emisiunea "Trupa de soc", Totul despre scandalul in care a fost implicat Nick din formatia N&D Emisiunea "Trupa de soc" (Romania 1), prezentata de Dan Negru, va fi difuzata, incepind din aceasta duminica, de la ora 18.00: "Pina acum, emisiunea era programata dupa ora 19.00, cind la alte posturi se difuzeaza emisiunile de stiri, asa ca ne dorim o crestere a audientei", ne-a declarat Dan. Invitatii editiei de duminica sint membrii formatiei N&D, Nick si Delia, iar subiectul abordat este mai mult decit interesant. Nick, alias Nicolae Marin, ne va povesti cu exactitate despre altercatia, dintre grupul sau de prieteni si o gasca de bastinasi, care a avut loc pe 6 ianuarie, la Motelul Jagger, la sala de biliard. SIMONA ECOVOIU Asta-seara, la TVR 2, in "Ora adevarului" Ce mai face Miron Cozma? Intrat in ultima perioada intr-un con de umbra, Miron Cozma "renaste" intr-un documentar pe TVR 2. Drumul sau, de la pufoaica de miner la costumul de matase al liderului sindical si apoi la uniforma de puscarias, il puteti parcurge asta-seara. Intr-un deceniu de complicitati administrative si politice, Cozma a stors pentru ortacii sai privilegii pe care nu le avea nici o alta categorie sociala. Pierderile uriase provocate de cele cinci mineriade nu sint complet contabilizate nici astazi. Gloria si decaderea acestui personaj controversat, cu aura de erou si deopotriva infractor, vor fi rediscutate intr-un talkshow politic moderat de Adrian Ursu, asta-seara la ora 21.15, la TVR 2.(C.P.) De miine, "Pericol iminent" revine la Antena 1 De vineri, la Antena 1 va fi difuzata o noua serie din serialul "Pericol iminent" ("The Sentinel"). In fiecare saptamina, de la ora 21.00, il veti putea vedea pe Richard Burgi (in foto) alaturi de Garett Maggart. Povestea este deja cunoscuta din seriile anterioare difuzate de Antena 1. Detectivul Jim Ellison capata puterile paznicilor unei civilizatii antice: Santinelele. El poate sa auda, sa vada si sa miroasa lucruri pe care un om normal nu le poate sesiza. Tinarul antropolog Blair Sandburg (Garett Maggart) este cel care il ajuta sa-si stapineasca noile simturi. O femeie "santinela" apare brusc in viata lui Jim, da totul peste cap si, in final, il ucide pe Blair, cel mai bun prieten al detectivului. Jim va incerca tot ce este posibil pentru a-i reda viata prietenului sau.(I.M.) Jack Nicholson si Meryl Streep, in "Iarba dracului" Asta-seara, la ora 22.00, puteti urmari, la PRO TV, filmul "Iarba dracului" care prilejuieste o intilnire cu doua celebritati in domeniu, Jack Nicholson si Meryl Streep. Actorul joaca rolul unui vagabond alcoolic, Francis Phelan, care incearca sa-si uite trecutul dureros. Cindva un bun jucator de baseball, sot si tata fericit, Francis si-a ucis accidental fiul in urma cu 20 de ani si de atunci colinda lumea, nemaiputind sa dea ochii cu familia. Meryl Streep este Helen Archer, partenera sa de pahar, pe care n-o mai tin in viata decit dragostea pentru muzica si bizara relatie cu Francis. (I.M.) 