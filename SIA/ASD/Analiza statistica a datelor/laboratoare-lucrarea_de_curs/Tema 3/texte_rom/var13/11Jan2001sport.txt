 Raducioiu a semnat ieri pentru campioana Frantei Incompatibil cu Dinamo, bun la AS Monaco! Florin Valeriu Raducioiu a semnat ieri un contract pina in vara cu echipa de fotbal AS Monaco, campioana "en-titre" din Hexagon. Plecat de la Dinamo deoarece nu se incadra in ideile tactice ale antrenorului Cornel Dinu, "Marele Blond", in virsta de 30 de ani, si-a gasit locul in Principat. Tranzactia a fost anuntata de agentiile Reuters si AFP. In comunicatul prim-divizionarei franceze se precizeaza ca Raducioiu are o clauza potrivit careia poate prelungi intelegerea cu AS Monaco. Antrenorul monegascilor, Claude Puel, planuieste sa alcatuiasca o linie de atac cu Raducioiu si Simone, cei doi fiind amici buni inca de pe vremea cind erau legitimati la AC Milan. "Ma bucur de alegerea facuta", a afirmat Raducioiu. Dupa ce a batut palma cu conducerea celor de la AS Monaco, Raducioiu a luat avionul si s-a intors in Italia. Ex-dinamovistul este cel de-al doilea roman care evolueaza in campionatul Frantei. Viorel Moldovan, jucatorul caruia Raducioiu i-a predat stafeta in atacul echipei nationale, joaca de senzatie la Nantes Atlantiques, avind la activ 15 goluri pentru liderul la zi din Hexagon. Lupescu il "inteapa" pe Procuror Ionut Lupescu, cel mai bun prieten al lui Raducioiu, a afirmat ieri: "Nu vreau sa declar prea multe. Miine (n.r. - azi), dupa ce-o sa citesc in ziare ca Radu a semnat cu AS Monaco, o sa spun mai multe. Ma bucur pentru el, dar, totodata, sint si trist. Sint trist pentru ca Radu nu se incadreaza in schemele lui Dinamo, dar intra in planurile lui AS Monaco". "Neamtul" a marturisit ca luni, la reunirea "ciinilor rosii", o suportera i-a daruit o icoana pentru ca echipei sa-i mearga bine tot restul sezonului. Badea: "Radu are potential demn de marile echipe europene" "Nu fac eu echipa. Faptul ca a semnat cu Monaco dovedeste ca Radu are un potential de joc demn de echipele de mare valoare ale Europei. Am vorbit si astazi (n.r. - ieri) cu Radu, ca de altfel si la sfirsitul anului, cind i-am dat hirtia de transfer. El a venit gratis la Dinamo si a plecat tot gratis. Asta dovedeste ca are caracter", ne-a declarat ieri Nicolae Badea, presedintele Consiliului de Administratie de la FC Dinamo. Patronul firmei Computerland s-a aflat ieri intr-o sedinta la care a luat parte si antrenorul Cornel Dinu, precum si alti membri din conducere. Dinu: "Avea nevoie de sase luni pentru a se readapta" "Ii urez succes lui Florin si ii tin pumnii strinsi. E un jucator la care tineam foarte mult. Ii trebuia insa o perioada de minimum sase luni pentru a se readapta la Dinamo. N-am nici o vina ca n-a existat rabdare. A fost o decizie care nu mi-a apartinut mie, ci conducerii. La doar trei luni de la revenirea sa la Dinamo, dupa o intelegere intre conducere si jucator, decizie care m-a depasit, Raducioiu a plecat de la echipa. Repet, tin mult la el si ii urez succes", s-a marginit sa comenteze Procuroru', aflat in mijlocul "unei intilniri cu prietenii". DANIEL CONTESCU La Rocar, lista lui Titi a inceput sa se contureze Vochin, Necula, Stefanescu si Ritli coboara la prima Rocarul are ambitii mari in acest an. Ieri dimineata, la ora 10.00, cind s-a reunit lotul, fotbalistii au avut surpriza sa fie intimpinati nu numai de antrenorul Titi Dumitriu, ci si de patronul Gheorghe Florea. Acesta le-a comunicat jucatorilor citeva dintre planurile sale in legatura cu intarirea echipei, anuntindu-i, printre altele, si faptul ca printre obiective a aparut si cucerirea Cupei Romaniei. De asemenea, Florea i-a informat pe fotbalisti ca, din vara, se va instaura un nou sistem de recompensare a activitatii fiecaruia. Acest nou mod de plata urmeaza sa fie pus la punct in perioada urmatoare. Masurile anuntate inca din toamna de conducerea clubului au inceput sa se materializeze. Presedintele Paul Cazan a anuntat ca Vochin si Necula au fost pusi pe lista de transferari. Ei nu au fost prezenti la reunire si nici nu vor efectua pregatirea de iarna impreuna cu echipa. Cei doi au incasat deja rata din contract care li se cuvenea, ceilalti jucatori urmind sa o primeasca pina simbata, cind este programata vizita medicala. A lipsit de la reunire si Iacob, care se pare ca se va intoarce la Rocar, desi este dorit si de Universitatea Craiova. "Ne-a sunat acum citeva minute. Era pe drum", a precizat Paul Cazan, care a explicat ca atacantul are contract pe doi ani cu echipa bucuresteana si ca, pina la urma, alegerea ii va apartine fotbalistului. La capitolul noutati, in afara mijlocasului Ionila, adus de la scoala de fotbal "Nicolae Dobrin", si a jucatorilor promovati de la Fulgerul Bragadiru - Ungurianu, Soltuz, Angheluta si Manta - , am remarcat aparitia lui Edi Iordanescu. "El e liber de contract si Titi il va verifica. Oricum, daca va ramine, il luam gratis, pentru ca Rapidul nu i-a dat nici un ban", a precizat presedintele Rocarului. Tot la acest capitol, Rocarul a anuntat ca este aproape sigura achizitionarea portarului Florentin Radulescu. Ieri, dupa antrenamentul efectuat pe stadionul "Icar", jucatorii au trecut pe la cintar, cu oarece temeri. Aceasta, deoarece antrenorul Dumitriu a anuntat ca baietii care vor depasi cu mult greutatea optima vor fi amendati. Nu au intrat in biroul doctorului Bendiu portarii Stefanescu si Ritli, carora, se pare, chiar in timpul antrenamentului de pe "Icar", Dumitriu le-a spus ca nu mai e nevoie de ei la echipa. Daca Ritli e nevoit sa-si caute loc de munca, lui Stefanescu i s-a propus sa mearga la Fulgerul Bragadiru. Nu ca o favoare, ci ca urmare a faptului ca Paul ar mai avea contract cu Rocarul inca un an si jumatate. Pe linga cei patru disponibilizati, se pare ca echipa din Berceni va renunta si la Tibi Csik, aparatorul avind o oferta din Ungaria. HORIA HASNAS Un antrenor fara prejudecati Pe Balaci nu-l intereseaza viata privata a jucatorilor Revenirea lui Ilie Balaci la Universitatea Craiova ar putea insemna un moment de cotitura pentru echipa din Banie. Tehnicianul este pus pe fapte mari si spune ca vrea sa le redea fotbalistilor sai placerea de a juca. Antrenamentele desfasurate pina acum, in cele doua zile de cind Ilie si-a intrat in atributii, au fost primite foarte bine de jucatori. In lotul oltean a aparut atacantul Ionut Savu, de la Astra Ploiesti, adus la schimb cu mijlocasul Pitu. Fotbalistii Universitatii au efectuat, ieri, si vizita medicala. Problemele cu primaria orasului nu par a fi atit de grave pentru ca in Lunca Jiului nu a fost inca intrerupta furnizarea de caldura si apa calda. Totusi, incepind de ieri, autoritatile locale intentionau sa sisteze aceste utilitati. Balaci a precizat ca, in mod eronat, a aparut in "Evenimentul zilei" ca unele persoane l-ar fi simtit ca "miroase a spirtoase". "Nu obisnuiesc sa folosesc acest tip de «combustibil» ca sa ma incalzesc. Imi pare rau sa creada lumea ca as fi un mare bautor. Nu e adevarat! Fetele mele chiar s-au mirat pentru ca stiau foarte bine ca nu am acest viciu. Nu am sarit calul niciodata. Fiecare mai bea iarna, poate, o canita de vin fiert, natural. Dar atit, nu trebuie sa cazi in extreme", a declarat antrenorul oltean. De altfel, Balaci este un om caruia ii place sa-i fie respectata intimitatea si care, la rindu-i, o respecta pe a celor din jur. "Le-am si spus jucatorilor mei ca nu ma intereseaza viata lor privata. Eu vreau doar randament maxim la antrenamente si la meciuri. Oricare poate sa-si petreaca timpul liber cum considera de cuviinta. Numai ca, ei trebuie sa stie, noptile pierdute aiurea si o viata dezordonata nu ii ajuta sa ajunga in virful piramidei". MARGARIT BANUTA Olaroiu trage cu ochiul in ograda Stelei Cosmin Olaroiu, noul antrenor al echipei FC National, a informat deja conducerea administrativa a "bancarilor" ce jucatori i-ar trebui pentru a completa lotul cu care va aborda returul. Pentru a umple golurile lasate de Sabin Ilie si Radu Niculescu, sint ceruti cu insistenta stelistii Robert Nita si Claudiu Raducan. De asemenea, Oli si l-ar mai dori pe banda dreapta a echipei pe Stelian Carabas, un alt "caporal" plecat din Cotroceni. Pentru cei trei fotbalisti din lotul pregatit de Victor Piturca exista atit varianta unui imprumut, cit si a unei cedari definitive la FC National.(T.U.) Radu Niculescu nu promite marea cu sarea Dupa despartirea de Florin Raducioiu, Divizia A si-a gasit in Radu Niculescu noul copil teribil al fotbalului romanesc. Actualul atacant al Stelei, care isi schimba numarul de la telefonul mobil mai des decit sosetele, a acceptat ieri, pentru "Evenimentul zilei", sa ne destainuiasca primele impresii de cind a imbracat tricoul ros-albastru. "Nu mai promit nimic nimanui, ca sa nu dezamagesc lumea. Mai astept pina pe 31 ianuarie o eventuala oferta din strainatate. Daca un club din Germania sau Spania va veni cu o oferta in timp, e posibil sa plec", a afirmat cel poreclit "Buburuza". "Mai mult de atit nu pot ca fotbalist", astfel le raspunde bancarul celor care inca il asteapta sa-l vada facind minuni pe teren. Niculescu nu a acceptat nici o comparatie cu bacauanul Catalin Cursaru, care a uimit CNN-ul in acest tur de campionat cu golurile sale. "Cind jucam eu fotbal, Cursaru nici nu se apucase de sportul asta! I-auzi cu cine am ajuns sa fiu comparat! Vreau sa spun ca sint perceput gresit. Nu sint nicidecum un baiat capricios. Cine ma cunoaste poate depune marturie", a afirmat Niculescu. (D. C.) Fostul presedinte al Farului nu mai vrea sa auda de fotbal Garabet: "Ori ma pensionez, ori ma apuc sa vind braga" Jean Garabet, secretarul general al Federatiei Romane de Rugby si fost presedinte al echipei de fotbal Farul Constanta, a inceput noul secol dorindu-si cu ardoare sa uite cit mai grabnic perioada in care a activat in fotbal. "Nu ma mai intorc acolo indiferent ce-ar fi. Sint hotarit: ori ies la pensie de aici, ori ma apuc sa vind braga", sustine Garabet. "Sa stiti ca am mai primit oferte de la diverse echipe - e drept, nu de la Farul -, dar nu vreau sa mai aud de asa ceva. Aici, la rugby, sint intr-un surghiun pe care eu il consider o provocare. Fotbalul a reprezentat cea mai mare dezamagire a vietii mele. Perioada ianuarie-iunie 2000 ramine cea mai urita parte a vietii mele". Garabet n-a vrut sa confirme diversele zvonuri care spun ca retrogradarea Farului din sezonul trecut s-a produs din cauza ca a fost tradat tocmai de prietenii de la alte cluburi, pe care se baza in lupta pentru supravietuire. "Mai asteptati un pic. Atunci cind voi trage sa mor, voi face si marturisirile", a promis, in stilu-i caracteristic, fostul sef al gruparii de pe litoral. (T.U.) Fratele fotbalistului Daniel Chirita si-a rupt picioarele intr-un accident rutier Ion Chirita, fratele fotbalistului ploiestean Daniel Chirita, a fost ieri dimineata, in jurul orei 5.00, victima unui grav accident rutier, petrecut in apropiere de Ploiesti. Peste trecerea de cale ferata Ploiesti-Ghighiu, soferul unui autoturism marca Dacia 1325, Florian Iulian Groparu, in virsta de 25 de ani, a pierdut controlul volanului si a intrat pe contrasens. Manevra gresita a lui Groparu i-a fost fatala pentru ca autoturismul sau a intrat in coliziune frontala cu Dacia 1300, avind numarul de inmatriculare 4-PH-4667, in care se afla Ion Chirita, in virsta de 28 de ani, din comuna Barcanesti. In urma impactului deosebit de puternic a murit Florian Groparu si a fost accidentat grav Ion Chirita. Pentru ca autoturismul in care se afla fratele fotbalistului a fost grav avariat, pentru scoaterea ranitului din masina a fost nevoie de interventia echipei de descarcerare a pompierilor militari ploiesteni. Ion Chirita a fost internat la Spitalul Judetean Ploiesti cu multiple fracturi la nivelul membrelor inferioare. VIOLETA STOICA "Sef de gara" pentru o zi si jumatate Mihai Stoica a renuntat la postul de presedinte la Rapid! Padureanu ar putea deveni noul boss Lipsa unui conducator adevarat la echipa de fotbal Rapid Bucuresti a fost evocata si ieri la reunirea lotului convocat de antrenorul Mircea Rednic. De fapt, tehnicianul si cei 27 de jucatori alesi pentru retur au fost singurii care au avut un program bine stabilit. Fotbalistii s-au antrenat in liniste timp de o ora si jumatate, apoi au facut pariuri despre cine va fi numit in functia de presedinte. Interesant, cu o larga majoritate, jucatorii l-au indicat, ca posibil inlocuitor al lui Dinu Gheorghe, tot pe Dinu Gheorghe, zis si "Vama". Printre cei prezenti ieri la prima sedinta de pregatire din acest an au fost si "exclusii" Florentin Radulescu si Constantin Schumacher. "Radulescu s-a antrenat cu noi. Probabil ca n-a stiut ca trebuie sa se prezinte la Rocar, noua sa echipa. Sumi a venit mai mult sa ne salute. El doreste sa ramina in Bucuresti, dar are si o oferta din Israel", a explicat "Puriul" confuzia creata in momentul in care cei doi jucatori au aparut la baza Pro Rapid. Rednic a tinut sa precizeze ca Rapidul incearca sa faca in continuare achizitii, "in special la nivelul atacantilor". De la Galati este asteptat Ciprian Mozacu (o noua varianta in locul bosniacului Bukvic), iar din Bacau trebuia sa soseasca fundasul dreapta Stefan Apostol. Astazi, la Bucuresti va sosi si virful croat Igor Tomicici. Politica strutului impusa la gruparea de sub Grant de sponsorul George Copos a fost luata in deridere si de oficiali. "O, sa traiti domnule presedinte!", a fost salutul preferat de angajatii clubului in momentul in care se intilneau intre ei pe culoarele de la baza Pro Rapid. Oficialii cu posturi mai mult sau mai putin importante aflasera de faptul ca Mihai Stoica a renuntat la functia de presedinte oferita de Copos si asteptau cu nerabdare sedinta de prinz la care fusesera convocati de patron. "Este mai bine sa ramin la Galati" Mihai Stoica, ales de Copos in speranta de a redresa echipa, a anuntat ieri ca s-a razgindit si ca va ramine la Galati. "Sint de acord ca la capitolul imagine voi avea de suferit renuntind la aceasta functie la numai citeva zile dupa ce mi-am dat acordul. Doresc ca domnul Copos sa ma inteleaga. Ramin la Galati, este cel mai bine in contextul actual. Motivul nu este cel pe care l-ar putea crede unii (n.r. - o vehementa opozitie din partea fostului presedinte Dinu-"Vama"), chiar daca am avut si eu unele semnale", ne-a spus ieri tinarul conducator galatean. In acest caz, George Copos a avut o pozitie destul de transanta. "Domnului Stoica i-a fost facuta o propunere. Mie personal mi-a placut agresivitatea de care a dat dovada. Recunosc ca ne-am grabit anuntindu-l ca presedinte", a replicat magnatul, care a venit la sedinta desfasurata la sediul firmei sale insotit de Jean Padureanu, probabil viitorul presedinte al giulestenilor. Pina atunci, interimatul va fi asigurat de Roberto Verdes si Grigore Sichitiu, directorul de marketing si, respectiv, directorul tehnic. De mentionat ca la sedinta de ieri a conducatorilor giulesteni a fost prezent si Dinu Gheorghe, proaspatul sef al Directiei Generale a Vamilor plecind insa in scurta vreme. LAURENTIU CIORNEI Flick-flack Petrolul il ameninta pe Negoita Fotbalistii de la Astra Ploiesti s-au intilnit, pentru prima data in acest mileniu, ieri dimineata, la stadionul din cartierul "9 Mai". Noutatile lotului antrenat de Ion Marin sint Stefan Preda si Cristi Vlad, imprumutati de la Dinamo, precum si citiva tineri de perspectiva de la Metalul Plopeni, satelitul Astrei. La stadion s-a prezentat si Negoita, insa acesta nu a facut antrenament, intrucit el apartine "alb-negrilor" abia din 10 februarie. Pina atunci, fotbalistul ar putea fi suspendat de fosta sa echipa, Petrolul, a carei conducere s-a aratat deranjata de faptul ca Negoita nu a venit la club pentru reluarea pregatirilor. Eugeniu Goicea, director general la Petrolul, a declarat ca ii asteapta pe cei de la Astra la discutii pentru rezolvarea transferului intre cele doua cluburi, in caz contrar urmind sa-l cedeze la grila, dupa 10 februarie. "Astralii" s-au despartit in aceasta vacanta de Marius Bratu, Ionut Savu (ambii in discutii cu Universitatea Craiova), Florin Beraru (fara echipa), Ovidiu Tilvan (revenit la Dinamo) si Emil Dancus (in probe la Alania Vladikavkaz).(B.G.) Milan suspina dupa Terim Viitorul antrenorului Alberto Zaccheroni pe banca tehnica a echipei de fotbal AC Milan sta sub semnul incertitudinii. Arielo Braida, directorul sportiv al gruparii, a confirmat recent interesul pentru tehnicianul turc Fatih Terim, aflat sub contract cu Fiorentina. "E un adevarat profesionist, un idol in tara lui. Nu cred ca va avea probleme daca va parasi acum Florenta", s-a exprimat Braida la adresa antrenorului care a cucerit Cupa UEFA, vara trecuta, cu Galatasaray. Discutiile privind reinnoirea contractului lui Zaccheroni cu AC Milan - angajament care va expira la finalul actualului sezon - au fost aminate, crescind speculatiile cu privire la dorinta presedintelui Silvio Berlusconi de a-l inlatura pe antrenorul care i-a adus "lo scudetto" in 1999. Arielo Braida a adaugat ca "sint convins ca actualul antrenor poate face o treaba extraordinara la echipa, dar e mai bine pentru toata lumea sa ne alegem viitorul tehnician. Cu totii stim ca, la fel ca orice intelegere in viata, munca unui antrenor incepe, dar ia si sfirsit. Deci, daca alegem sa ne despartim de Zaccheroni, il dorim pe Terim in loc". Intentiile "diavolului milanez" ii surprind pe conducatorii Fiorentinei, care au anuntat luna trecuta ca Fatih Terim a semnat o prelungire de contract pe inca doi ani pentru aproximativ 4,7 milioane de dolari. (M.B.) Ioan Timofte, un gentleman Cu toate ca a pus capat carierei fotbalistice in vara anului trecut, Ioan Timofte a ramas in atentia presei portugheze. Profitind de faptul ca duminica va avea loc derby-ul orasului Porto, intre ocupantele primelor doua locuri ale campionatului, FC si Boavista, cotidianul "O Jogo" a realizat un amplu interviu cu "Tim". Banateanul, care se va afla in Romania in ziua jocului, a declarat ca va urmari, la postul international al televiziunii portugheze, intilnirea dintre cele doua echipe, unde a evoluat pe parcursul carierei sale. "Sper sa fie un meci spectaculos, pe care sa-l cistige Boavista", a comentat fostul international roman. Intrebat despre posibili jucatori autohtoni pe care sa-i recomande Boavistei, al carei reprezentant pentru estul Europei este, Timofte a evitat sa nominalizeze pe cineva: "In Romania sint foarte multi jucatori buni, cu potential enorm. Totusi, deocamdata, n-am nici o recomandare de facut". Materialul despre Timofte se incheie cu o fraza elocventa despre aprecierea de care se bucura romanul in Portugalia: "Timofte, mereu gata sa faca glume bune, disponibil la dialog si un gentleman desavirsit". (S.T.) Egipteanul Hassan, 151 de selectii! Egipteanul Hossam Hassan a stabilit un record mondial in fotbalul international. El a jucat al 151-lea meci pentru echipa nationala a tarii sale, devansindu-l cu o selectie pe celebrul Lothar Matthaus. In virsta de 34 de ani, Hassan a atins aceasta impresionanta performanta marti seara, la meciul Egipt-Zambia (3-1), disputat la Cairo, in care fotbalistul a evoluat toate cele 90 de minute. "Este o mare onoare pentru mine si pentru tara mea. Voi incerca sa-mi imbunatatesc acest record", a afirmat Hassan, cu lacrimi in ochi. Jucatorul egiptean a ocupat locul al saptelea in clasamentul fotbalistilor africani pe anul 2000 si a declarat ca nu se simte batrin. Hassan a disputat prima partida internationala in anul 1985, cu Norvegia, cind avea doar 19 ani. In palmaresul lui figureaza Cupa Africii, cucerita in anii 1986 si 1998. (D.N.) Florin Cirstea caleste Otelul Florin Cirstea, virful de atac care a trecut pe la FC National, Universitatea Craiova si Dinamo, este acum in probe la Otelul Galati. "Cipriotul" a urcat la munte inca de marti, impreuna cu ceilalti jucatori galateni. Pe linga acesta, in cele doua autocare care i-au transportat in Poiana Brasov pe fotbalistii de sub comanda lui Ilie Dumitrescu s-au aflat Radu Chioreanu si Sorin Iodi, Dinamo acceptind ca acesta din urma sa se antreneze cu Otelul. In pregatiri ar fi trebuit sa se afle si Cosmin Marginean, un tinar fotbalist din Tulcea. Acesta nu a ajuns nici la vizita medicala si nici in Poiana, intrucit a fost retinut acasa de problemele de sanatate ale mamei sale. (H.H.) Maradona revine pe gazon Argentinianul Diego Armando Maradona, fosta glorie a fotbalului mondial, a acceptat sa revina pe gazon si sa joace un ultim meci pentru echipa scotiana Dundee FC. Fundasul georgian de la Dundee, Georgi Nemsadze, a declarat ca este foarte incintat sa joace alaturi de o legenda vie. Maradona intentiona sa se alature echipei in care evolueaza prietenul sau, Claudio Caniggia, in turneul din Dubai. Dar, cel mai probabil, "El Pibe d'Oro" va juca pentru Dundee intr-un meci impotriva fostei sale formatii, SSC Napoli (Serie A), pe stadionul "Dens Park", la sfirsitul acestei luni. Maradona a trimis deja un fax prin care se declara de acord cu propunerea clubului scotian si a cerut aproape 400.000 de dolari pentru o singura partida. Conducatorii lui Dundee au fost de acord sa-i achite starului aceasta suma. (M.B.) Marian Ivan - salariu de 120.000 de dolari Vizita medicala pe care fotbalistii de la FC Brasov au efectuat-o ieri la Institutul National de Medicina Sportiva din Bucuresti a fost un calvar. Sositi la INMS cu noaptea-n cap, "stegarii" au terminat controalele abia in jurul orei 15,00. "Baietii au indurat un adevarat supliciu. La prima vedere nu s-au ivit probleme deosebite de sanatate. Rezultatele complete ale analizelor le vom primi peste trei-patru zile, insa nu cred ca vom avea necazuri din acest punct de vedere", ne-a declarat antrenorul Gabi Stan. Vasile Ghindaru a efectuat controlul medical alaturi de ceilalti coechipieri, sansele de a se transfera la Dinamo Kiev fiind extrem de reduse. In schimb, golgeterul Marian Ivan nu a venit la Bucuresti, el urmind sa plece luni in China, la formatia de liga secunda Construction Henan. Ivan va primi un salariu anual de 120.000 de dolari, la care, in cazul promovarii, se va adauga un bonus destul de consistent. (S.T.) 