 Cui dam aluminiul romanesc? Firmele Marco, Alcoa si Pechiney ar putea prelua controlul asupra companiilor Alum Tulcea, Alro si Alprom Un consortiu format din firmele Marco International, Alcoa si Pechiney ar putea prelua, la inceputul lunii octombrie, controlul asupra societatilor BBG Alum Tulcea, Alro si Alprom din Slatina, au declarat, duminica, surse din cadrul Autoritatii pentru Privatizare. Sursele citate au afirmat ca reprezentantii Autoritatii si ai companiei Marco International, impreuna cu un expert al Bancii Mondiale si cu oficiali ai grupului francez Pechiney, vor discuta posibilitatea formarii unui consortiu care sa preia controlul asupra celor mai importante societati din industria aluminiului romanesc. "Vrem sa convingem Banca Mondiala de necesitatea majorarii de capital social de la Alro si sintem dispusi sa incheiem un acord cu Pechiney prin care grupul francez sa controleze fie pachetul majoritar de actiuni la Alprom, fie managamentul acestei societati", au spus sursele citate. Potrivit acestora, Grupul Marco a semnat deja un acord de colaborare cu Alcoa si a incheiat un contract de exclusivitate a vinzarii rafinariei de alumina de la Tulcea, BBG Alum, cu Grupul Balli. (A.M.) Agricultorii redescopera plantele industriale Pret bun si cumparatori garantati pentru tutun Daca treci toamna prin localitatea buzoiana Girbovi n-ai cum sa nu observi frunzele de tutun insirate la uscat, in salbe uriase, la stresinile caselor. De ani buni, cei mai multi dintre oamenii de aici traiesc din "iarba dracului". Unul dintre cei mai cunoscuti producatori de tutun din comuna este Sandu Nitu. Asta poate si pentru ca el este veriga de legatura dintre cultivatori si Societatea Nationala Tutunul Romanesc (SNTR), principalul beneficiar al productiei de tutun din zona. Profit mai bun decit la o gradina de legume La Girbovi, suprafetele cu tutun se intind cam pe 68 de hectare, iar numarul cultivatorilor depaseste 400. La o simpla medie, rezulta ca oamenilor le convine sa cultive tutun pe loturi mici, de citeva arii. Ei spun ca profitul este mai insemnat decit daca ar cultiva, de exemplu, legume. In plus, nu risca sa ramina cu tutunul in batatura pentru ca stiu sigur ca intreaga productie le va fi cumparata deoarece incheie, in prealabil, contracte cu SNTR. Oamenii sint multumiti ca societatea beneficiara asigura gratuit saminta de tutun, foliile de plastic pentru rasaduri, pesticidele si fungicidele. Contra cost, acelasi beneficiar asigura ingrasamintele, stropitorile pentru rasaduri, contravaloarea acestor materiale urmind a fi retinuta din suma cuvenita pentru tutunul predat. 23.000 de lei - kilogramul de tutun predat la SNTR si bonus un pachet de Carpati "Anul asta, de exemplu, societatea ofera, in functie de calitatea tutunului predat, intre 4.000 si 23.100 de lei pe kilogramul de tutun. Productia obtinuta in conditii meteorologice normale este de 2.500 de kilograme la hectar, dar seceta din vara asta n-a iertat nici "iarba dracului", asa incit actuala productie a fost de circa 1.200-1.500 de kilograme la hectar", ne spune cultivatorul de tutun. Nu lipsit de interes e faptul ca societatea da si bonusuri in natura. "Cireasa de pe tort" la contractul cu SNTR consta intr-un pachet de tigari Carpati pentru fiecare kilogram de tutun predat. Cu banii e mai greu, pentru ca ei pot ajunge la cultivator si dupa o luna-doua de la predarea tutunului, "dar e mai bine decit deloc...", recunosc oamenii. Tutunul e o planta destul de pretentioasa la clima. "In zona noastra se cultiva de ani buni soiul de tutun numit Baragan, care se preteaza foarte bine la tigaretele romanesti. Strainii care fac tigarete in Romania au venit la noi si au incercat sa-i stimuleze pe oameni sa cultive tutunul Virginia. N-a mers pentru ca acest soi nu s-a adaptat climei de aici, asa incit ei prefera sa-si aduca tutun din import", spune Sandu Nitu. Asta nu e insa o problema pentru taranii de la Girbovi. Ei stiu de multi ani ca tutunul lor e o afacere buna in Romania, iar SNTR poate sa prelucreze aproape 50.000 de tone pe an. Pretul e stabilit inainte si nu depinde decit de munca lor si de Dumnezeu. Iar dintr-un pogon de tutun sa tot iasa citeva milioane bune... NICOLETA BURTAN VLAD MACOVEI Guvernul a decis Ordonanta de urgenta pentru privatizarea SIDEX Ovidiu Musetescu, presedintele Autoritatii pentru Privatizare (APAPS), a declarat, simbata, la Galati - cu ocazia "Zilei metalurgistului"- ca in cursul acestei saptamini guvernul va emite o ordonanta de urgenta care sa consfinteasca privatizarea combinatului SIDEX. El a explicat ca, desi initial contractul de privatizare a SIDEX urma sa fie aprobat de parlament printr-o lege speciala, totusi guvernul a decis sa-si asume raspunderea privatizarii combinatului galatean printr-un act propriu, urmind ca legislativul sa-l aprobe ulterior. Motivul acestei decizii il reprezinta data-limita pina la care contractul dintre APAPS si grupul britano-indian LNM Ispat trebuie incheiat: sfirsitul lunii octombrie. Musetescu a spus ca de la semnarea contractului-cadru cu LNM ISPAT, in urma cu aprope doua luni, si pina in prezent, situatia financiara SIDEX s-a mai imbunatatit deoarece reprezentantii LNM ISPAT au avut acces la deciziile de management. Surse oficiale din cadrul LNM ne-au declarat ca in perioada urmatoare nu se pune problema unei restructurari sub forma unor centre de profit a combinatului galatean. In acelasi timp, oficiali ai LNM au negat cu vehementa ca ar intentiona sa concedieze personal. OVIDIU ZARA [11][pl.dll?rid=expresro] 