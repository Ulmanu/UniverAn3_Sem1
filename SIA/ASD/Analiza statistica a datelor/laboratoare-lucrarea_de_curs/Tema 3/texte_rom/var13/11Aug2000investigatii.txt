 Afaceri in anticamera mortii Investigatiile reporterilor de la PRO TV au adus in fata opiniei publice imaginea cutremuratoare a Caminului - Spital nr.1 din Bucuresti, unde personalul si-a adjudecat ca rasplata pentru ingrijirea asistatilor, casele unora dintre acestia. Lucrurile nu se reduc insa la atit, iar azilul in cauza nu este singurul. Reporterii "Evenimentului zilei" au extins ancheta, verificind si unele informatii despre Caminul de Pensionari Straulesti. Situatia de aici este intr-atit de asemanatoare in unele privinte, incit esti tentat sa crezi ca este vorba despre un fenomen. Case insusite prin acte de donatie ori dubioase contracte de vinzare-cumparare, bani retinuti din pensiile internatilor sub diferite motive etc. Mai mult, am constatat ca celebra replica a directoarei de la Caminul 1, Michette Carjan, care spunea ca i-a luat apartamentul batrinului Mircea Campeanu "din motive umanitare", este surclasata net de explicatia Iuliei Paun, directoarea de caminul Straulesti: "Batrinii sint jecmaniti de persoane din afara si nu vad de ce nu ar primi aceste case cei din personalul caminului, care se chinuie atita sa-i ingrijeasca". Dincolo de cinismul acestor cuvinte, trebuie amintit ca ingrijirea batrinilor din azil este platita de stat, iar angajatii caminului primesc salarii pentru munca prestata. Pentru a intra in caminul nr. 1 am fost nevoiti sa ne dam drept rude ale asistentei Marina Pistol, iar pentru imagini sa folosim o camera ascunsa. A doua zi dimineata la prima ora pe biroul ministrului Gabriela Popescu se afla o informare de trei pagini prin care se denunta faptul ca persoane dubioase au vizitat-o pe asistenta depasind "limita bunului simt". Tinuti ca intr-un lagar de concentrare Caminul Spital nr.1 pentru batrini, amplasat pe strada Radu Voda, nr.20, in plin centrul Capitalei, seamana mai mult cu un lagar de concentrare. Primele semne: lacatul masiv de la poarta si lantul care inconjoara gratiile. La acestea se adauga tacerea nefireasca pentru un loc unde-si duc zilele peste 100 de batrini. La parter, saloanele cu televizor si frigider dau o aparenta de normalitate. Doar privirile triste si resemnate ale batrinilor te pun pe ginduri. Iti inchipui insa ca de vina sint boala si singuratatea. Primul soc il avem cind ajungem la etajul 1. In primul salon stau gatosii (cum sint denumiti in limbaj de specialitate), adica oamenii-leguma. Vreo opt trupuri dezbracate de la briu in jos, scheletice, cu supuratii provocate de anii petrecuti pe saltele tari. Priviri in gol, care nu mai exprima nici macar durere. Piele flescaita, atirnind pe oase care stau sa iasa din articulatii. Un geamat stins, ca de agonie, arata ca nu privim niste cadavre - o batrina se chinuie sa se intoarca pe cealalta parte. Un fel de antecamera a mortii. Cu o zi inainte de vizita noastra, salonul avea cu doi gatosi mai mult. Moartea i-a scapat de infern. Pentru conducerea caminului a insemnat doar doua locuri libere, care puteau fi scoase la "licitatie". Cinci milioane - "taxa" minima pentru internarea intr-un azil Cind spunem licitatie nu exageram deloc, fiindca internarea unui batrin in camin se face contra unei "taxe", stabilita la mica intelegere intre directori si ISPH la cinci milioane de lei. Aceasta este suma minima, potrivit declaratiilor mai multor persoane, atit pentru caminul spital nr.1 cit si pentru caminul de pensionari Straulesti. Cind, in primavara acestui an, Directia de asistenta sociala a sectorului 3, a vrut sa interneze o batrina la caminul condus de Michette Carjan, de la functionari din inspectorat ar fi primit urmatorul raspuns: "N-aveti cu ce sa sariti, nu avem loc". Intre timp, batrina a murit. O fosta inspectoare din cadrul ISPH ne-a confirmat existenta "taxei", dar sustine ca valoarea de cinci milioane de lei era valabila pe la inceputul anului. Intre timp, dolarul a mai crescut. Dupa ce batrinul sau rudele sale au reusit sa aranjeze internarea, bucuria nu tine mult. Mincarea de la azil seamana cu zoaiele. Hainele se destrama de-atita purtat si nimeni nu se oboseste sa le cirpeasca. Mai toti angajatii, de la fochist si pina la director, ii bruscheaza pe batrini si le vorbesc urit. Cel mai rau este atunci cind batrinii se imbolnavesc si cad la pat: sint mutati la gatosi si tinuti doar cu o bluza sau complet dezbracati, pentru fac pe ei si este prea mare cheltuiala pentru "pampersi" ori oboseala pentru spalat maldare de haine. Cind am plecat de la Caminul spital nr. 1, in masina am descoperit unul din puzderia de gindaci ce colcaiau prin cladire. Georgeta Tibera, infirmiera, ne spune insa ca au fost vremuri mult mai grele. Acum doua ierni, s-a stricat centrala termica. Batrinii au stat atit de mult timp nespalati incit directoarea a dat ordin sa fie rasi in "toate zonele paroase" pentru a scapa de paduchi. In primavara, cind s-a reparat centrala, mare parte din hainele si lenjeria de pat au fost arse, altfel nu s-ar mai fi scapat niciodata de cumplitele insecte. Pagubele au fost recuperate integral din salariile infirmierelor. Redusi la tacere cu medicamente Mizerie, infometare si teroare psihica. Unii batrini nu mai suporta si isi pun capat zilelor. Luni, Venera Ispas s-a aruncat in lacul Straulesti, sperind sa moara. Insa, a fost salvata. Anul trecut, lui Marin Cristea i-a reusit tentativa. A murit pe loc dupa ce s-a aruncat de pe acoperisul azilului. Ambele cazuri sint de la caminul Straulesti, camin de pensionari unde se presupune ca toti chiriasii au discernamint. La Caminul spital nr.1, chiar daca la internare sint lucizi, batrinii isi pierd treptat mintile, uneori din cauza tratamentului medicamentos. Asistenta Marina Pistol a observat prima acest lucru. Pina la inceperea anchetei prezentata de ProTV, directoarea Michette Carjan le prescria unora dintre pacienti Clordelazin. Un medicament care, potrivit dr. Diaconescu, specialist geriatru, este un "tranchilizant care actioneaza asupra sistemului nervos central si deprima. Clordelazinul slabeste functiile vitale ale organismului si are ca efecte secundare insuficienta cardiaca si respiratorie. Este complet contraindicat in cazul persoanelor in virsta". Marina Pistol ne-a declarat ca pina saptamina aceasta, 10 persoane primeau doua prize de Clordelazin pe zi. Registrul de predare-primire intre ture confirma folosirea medicamentului. Ba mai mult, "cosul de medicamente" mai continea la vizita noastra o doza care trebuia administrata marti seara batrinului Mihailescu. Mai sint si alte pilule amintite de asistenta Pistol ca facind parte din "arsenalul" domnisoarei Carjan: Hipazinul, de exemplu, creste tensiunea. Batrinei Henke, decedata in urma cu mai bine de doi ani, i s-a administrat banalul Diazepam, dar de trei ori pe zi, fapt ce ar fi putut sa-i provoace nu numai apatia, ci si moartea. O casa pentru o stringere de mina Daca pentru batrini azilul inseamna infernul, pentru salariati si, in special, pentru directori, caminul este o afacere. La Caminul nr.1, nimic nu a fost inventat de Michette Carjan. Inaintea ei, directoare era Sultanica Stelea (pina in 1995), despre care ministrul de resort, Gabriela Popescu, seful Secretariatului de stat pentru persoane cu handicap, declara ca "nu este exclus ca ea sa fi deschis seria afacerilor cu case". Apartamentul 20 de pe strada Brailitei nr.9, bloc D9, scara B, era contractat la ICRAL pe numele Ecaterinei Vacaru. Din 1989, vecinii Elena si Mihai Maraciuc s-au gindit sa-si faca pomana cu batrina Ecaterina, care nu avea nici un urmas, si s-o ajute cu gatitul, curatenia si celalalte, asa cum ar fi facut orice crestin, povesteste Elena. Dupa doi ani insa, n-au mai facut fata. Femeia, imobilizata la pat, era din ce in ce mai greu de ingrijit, iar cei doi soti, destul de inaintati in virsta si ei, s-au vazut obligati s-o interneze pe Ecaterina, cu acordul ei, intr-un spital. La numai citeva luni dupa intrarea in azilul condus de Sultanica Stelea, sotii Maraciuc au inteles ca lucrurile nu se schimbasera in bine pentru vecina lor. "O tineau dezbracata fiindca facea pe ea, si nimeni nu-i oblojea ranile. Ne duceam noi cu mincare, o spalam si ii dadeam cu pudra pe corp". La un moment dat, Ecaterina i-a marturisit Elenei ca vrea sa-i lase garsoniera directoarei, care promisese ca o aduce inapoi acasa si-i da doua asistente s-o ingrijeasca zi si noapte. "Ai incredere in ea?", a intrebat sceptica Elena. "Da. Intotdeauna cind vine la patul meu imi stringe mina", ar fi spus batrina. Lucrurile nu s-au schimbat prea mult dupa ce batrina Vacaru a acceptat in fata notarului trecerea contractului de casa pe numele fiicei directoarei, Anda Cristina Stelea. Doar duioasele stringeri de mina s-au rarit. Vecinii au continuat s-o viziteze pe Ecaterina si sa incerce sa-i indulceasca zilele. Mihai Maraciuc, invalid de razboi, ne povesteste cum mergea pe ploaie si zapada sa-i duca mincare Ecaterinei Vacaru. In iarna lui Ô93, au primit de la camin un telefon prin care au fost anuntati ca batrina a murit. Cei doi spun despre Sultanica Stelea ca: "Desi obtinuse o casa de pe urma ei, n-a trecut deloc s-o vada moarta pe doamna Vacaru. N-a adus nici macar o floare si n-a venit nici la cimitir. Noi am spalat-o, am imbracat-o, am luat si groapa la cimitir, ca nu avea, i-am facut si pomana, totul. Din '93 platim luna de luna chiria pentru mormint, pina la sapte ani". Maria Botezatu, fost administrator al blocului ne spune ca apartamentul a trecut in sapte ani de la un proprietar la altul. Primul care a aparut a fost sotul sefei de azil Stelea. "Venea si depozita maldare de mobila veche si murdara. N-am vazut niciodata asa ceva. Apoi, garsoniera a fost cumparata de o familie Petrescu si lasata de acestia unor nepoti. De la doamna Vacaru incoace n-a mai locuit nimeni la numarul 20." Am incercat sa o contactam pe Sultanica Stelea dar nu am reusit. S-a pensionat in 1995 si, de atunci, nimeni nu mai stie nimic despre ea. Nici angajatii azilului si nici ministrul Gabriela Popescu nu ne-au putut ajuta sa luam legatura cu Sultanica Stelea. Un gest "umanitar" Noua directoare, Michette Carjan a continuat "traditia". Anul trecut, ea a luat un apartament cu doua camere de la Mircea Campeanu. Pe 6 ianuarie, batrinul era internat la Spitalul Clinic de Urgenta, cu diagnosticul "ocluzie intestinala si tumoare maligna". Actele s-au saptamina, lui Mircea Campeanu i se accepta cererea de intrare la azil si era transferat la Caminul nr.1. Domnisoara Michette declara sub semnatura ca a dat 35 de milioane de lei pentru doua camere (apartamentul 71), in Aleea Pantelimon, nr.6, bloc 8, scara B, "din spirit de compasiune". Carmen Vacarasu, sotia administratorului de bloc ne arata numeroasele facturi, pe numele Michette Carjan, lasate in tocul usii apartamentului 71. "Asa am aflat noi ca domnul Cimpeanu a vindut casa. Iar in primavara am auzit c-a murit. Era foarte bolnav. N-am stiut cine este femeia asta, dar am banuit, fiindca venea o asistenta de la camin sa plateasca intretinerea", ne-a declarat Carmen Vacarasu. Tot ea ne-a spus ca un astfel de apartament in blocul lor se vinde acum cu 90 de milioane de lei, iar anul trecut, era cel putin 70 de milioane. Directoarea Carjan pretinde ca a luat casa pentru un verisor din strainatate. Insa, la Administratia Financiara in acte figureaza ca proprietar doctorita Carjan. La Caminul Spital numarul 1, s-au ales cu apartamente nu doar cei din virful institutiei, ci si subalterni "de suflet" ai directoarei. Administratorul asezamintului, Liliana Balaci, de exemplu, a pus mina pe apartamentul 187 din blocul OD, Drumul Taberei nr.120, care apartinea sotilor Damaschin, internati in azil. Dr. Cirjan sustine ca este hartuita de angajati "Sint de 21 de ani in sistem", ne declara doctorita Carjan. Revolutia a prins-o directoare la Caminul - Spital nr.3. Din 1990, plingerile la adresa ei au inceput sa curga spre biroul "ministrului ocrotitor al handicapatilor, R. Munteanu" si chiar al premierului Petre Roman. Acelasi gen de acuzatii care sint aduse acum de asistenta Marina Pistol si de sindicatul Caminului nr.1. La acea vreme, sesizarile erau semnate de: infirmiera Ioana Grigorescu; Neculai Badea si Virgil Badea, fiul, respectiv fratele internatului Marin Badea ("Michette Caarjan nu are nici o afectiune pentru acesti bolnavi. Ii maltrateaza, ii terorizeaza, le curma viata (...) este mai greu decit in lagarele lui Hitler"); Adriana Monica Nicolae arata ca tatalui ei i se retin nejustificat banii si ca nu primeste regim de diabetic etc. Atunci a pierdut directoarea si primul proces, intentat de Maria Stadeli, o salariata data afara nejustificat. "Sa uitam trecutul, pentru ca fiecare are un trecut. Sa nu mai dezgropam mortii. Am fost haituita la un camin si acum sint haituita la altul, fiindca sint exigenta, doresc ca viata batrinilor sa fie la nivelul exigentelor actuale", a fost singura explicatie oferita de directoare. Pentru toate acestea, Michette Carjan a fost sanctionata de Secretariatul de Stat pentru Handicapati, in 1995, cu mutarea disciplinara la Caminul Spital nr.1. Unde a fost instalata tot in functia de director. Aici, povestea s-a repetat. Un al doilea proces a fost pierdut pentru "desfacerea fara baza legala a contractului de munca". Judecatorii au decis ca asistenta Marina Pistol sa fie reintegrata si sa primeasca despagubiri de 20 de milioane de lei. Bani platiti ilegal din salariile angajatilor unitatii. La minister se stie despre neregulile din aziluri Despre scandalul de la Caminul spital nr. 1, Gabriela Popescu, secretar de stat, seful Secretariatului de Stat pentru Persoane cu Handicap a aflat luna trecuta, pe cind era intr-o deplasare in Statele Unite. "Am ordonat imediat inceperea unei anchete, ceea ce s-a si intimplat", ne-a declarat ieri Gabriela Popescu care a adaugat: "Aici (la Caminul 1 - n.r.), lucrurile au scapat complet de sub control". In legatura cu pensiile batrinilor, a tinut sa precizeze ca acesta a fost de fapt si "mobilul" anchetei dispuse. Inceputa initial doar pentru o singura luna, cercetarea a fost extinsa pe perioada iunie 99- iunie 2000. "Concluziile, care vor ajunge inclusiv pe masa premierului Isarescu, sint mai multe si demonstreaza clar vinovatia conducerii. Mai bine spus, managementul defectuos de aici", ne-a declarat ministrul secretar de stat. S-a descoperit ca exista neconcordante intre sumele de pe taloanele de pensie, chitantele de incasare si depunerile CEC, ca niste sume de bani au disparut, si s-au gasit borderouri nesemnate. "Nu este exclusa demiterea persoanelor vinovate dar acest lucru il va decide Consiliul SSPH", a mai precizat Gabriela Popescu. "Nu este exclus ca la caminul 1 neregulile sa fie mai vechi", recunoaste ea, dar "nu intra in atributiile unui ministru secretar de stat sa verifice sesizarile primite". MARIAN BECHIR , MIHAELA BALEA "Am fost la notar si am casa pe numele lui Bogdan, fiul doamnei directoare" Iulia Paun, directoarea de la Caminul de Pensionari Straulesti, si-a asigurat si ea doua case pentru urmasi. Georgeta Ion are acum 66 de ani, desi arata de vreo 90. Slaba, cu voce tabagica si cu numai doi dinti in gura, batrinei ii dau lacrimile cind aude ca are vizitatori si da cu ochii de noi. Ne ia de mina si ne poarta spre o bancuta. Ne povesteste, intercalind cuvinte frantuzesti, ca a fost colega cu Iliescu. "Eu eram economista la baraje, iar el lucra la irigatii. Cind a fost in vizita la noi (vizita electorala - n.r.), eu i-am dat flori", isi aminteste. Trecem incet la subiect. In 1995 o apucase disperarea. A cerut la informatii un numar de azil si a sunat la primul pe care l- a primit. "Mi-a raspuns chiar doamna directoare, care mi-a explicat ca nu are timp, deoarece se afla in bucatarie si face niste prajituri pentru batrini. Dar, ca vine sotul ei sa stea de vorba cu mine, sa discutam ce vreau", spune Georgeta Ion. Intr-adevar, dupa numai o ora de la convorbire, Florea Paun (despre care ne spune in soapta ca a fost securist, dar s-a pensionat dupa Revolutie) a venit la ea acasa. Fara a fi angajat al azilului ori al SSPH, acesta i- a prezentat citeva variante si au stabilit ca femeia sa renunte la casa. De Pasti, sotii Paun au urcat-o in automobil si au dus-o la azil, sa ia masa "in familie". Incintata de cele vazute, Georgeta a acceptat imediat intelegerea si a trecut garsoniera confort I sporit, de pe strada Miron Constantinescu, nr.18, scara A, ap.33, pe numele "binefacatorilor". "Cui i-ati dat-o?", am intrebat. "Am fost la notar si am trecut-o pe numele unui cavaler. Bogdan, fiul doamnei directoare. Este un titrat", ne spune femeia cu incintare in glas. Iulia Paun ne-a declarat ca, in decembrie 1995, i-a dat Georgetei trei milioane de lei, ca sa-si cumpere casa de la ICRAL. In aprilie Ô96, au semnat contractul de vinzare, pe numele lui Bogdan Paun. Directoarea pretinde ca afacerea nu are nici o legatura cu internarea: "In aprilie Ô96 am facut prostia sa o duc la camin. Cind a vazut ce bine se maninca (n.r. - doi pensionari ne-au spus ca, desi se taie des porci sau vitei, la masa ei nu primesc decit picioarele si capul animalelor), m-a batut la cap sa o internez". O casa lasata dupa moarte pentru un loc in azil Doamna directoare mai are insa un fiu, in Franta, caruia a dorit sa-i asigure un acoperis deasupra capului. De aceea, a batut palma pentru casa unui alt chirias de la Straulesti, Marin Dorobantu (63 de ani). De data aceasta, insa, intreaga poveste a luat turnura unei afacere intre doi oameni ce-si cunosc foarte bine interesele. Marin Dorobantu, un tip in putere, care nu pare deloc sa aiba nevoie de azil, ne zimbeste strengareste si ne lamureste: "Eu nu sint ca astia" si arata sugestiv, dind din cap, spre batrinii din jur. "Eu m-am asigurat. Am facut contract cu o clauza de uzufruct. Dupa moarte, casa ii ramine ei, dar cit traiesc este a mea. Am intrat aici pina se mai intremeaza vremurile si, cind o fi mai bine in tara si s-o duce scumpetea, ma intorc acasa. Apartamentul l-am inchiriat, am bani", ne spune. In timp ce alti batrini fara posibilitati, se chinuie zadarnic sa obtina un plasament in camin, Dorobantu, cu pensie mare de la "Tipografu", si-a aranjat cu ruda sa indepartata, Iulia Paun, pensiune completa la Straulesti. Din 1993, adica de cind avea 54 de ani, barbatul sta la azil, singur in camera, intr-un corp - anexa. Pentru 631.000 de lei pe luna, statul ii asigura cazare, masa, infirmierele ii spala rufele la comanda, iar in timpul acesta, la CEC se aduna si pensia, si chiria. Iulia Paun recunoaste si aceasta "nefericire" - "Da, mai am o promisiune, de la o ruda foarte indepartata, dar nu este foarte sigur". Dorobantu are doi copii, un baiat fotbalist si o fata care a terminat medicina. Nu se inteleg de ani de zile: "M-au jecmanit. I- am platit pensie alimentara fetei, toata facultatea. Nu le dau nimic". Directoarea Paun spune ca i-ar fi dat trei milioane de lei la semnarea contractului, dar daca mostenitorii vor face scandal dupa moartea batrinului, "cedez dracului si contract si tot". Razboi in lanul cu cartofi Imbarcati in trei carute, tiganii din cartierul reghinean Apalina au luat cu asalt, miercuri seara, culturile de cartofi si porumb din comuna Voivodeni. Prinsi la furat de catre sateni si politisti ai postului din localitate, tiganii au ripostat cu uneltele din dotare: bite, furci, topoare si pietre. Dupa ce tiganii au ranit grav doi tarani, politistii si au folosit pistoalele, tragind focuri de avertisment in plan vertical. Cei doi raniti au fost transportati la Spitalul Judetean Mures. Politistii procedeaza la identificarea celor care alcatuiau grupul de atacatori. Ei vor fi cercetati pentru ultraj, furt si vatamare corporala. CORA MUNTEAN Aflat sub influenta alcoolului, Maiorul Hlibiciuc s-a tamponat de doua ori Dupa ce si-a aniversat implinirea a 48 de ani, maiorul Valentin Hlibiciuc, de la Biroul Politiei de Ordine Publica din Politia Municipiului Sfintu-Gheorghe, s-a urcat miercuri seara in masina proprietate personala Dacia, CV-3-VAL, lovind un suport de beton pentru flori si un autoturism. Primul incident a avut loc in plin centrul orasului, in zona Colegiului "Szekely Miko", iar a doua tamponare - pe strada Ciucului, unde se afla sediul politiei municipale, unde a lovit masina cu numarul de inmatriculare CV-02-VUK. De profesie subinginer, ofiterul este incadrat in politie din 25 decembrie 1990, fiind posesor al permisului de conducere categoria "B" din 1994. Conducerea Inspectoratului de Politie a Judetului (IPJ) Covasna va constitui un consiliu de judecata pina pe 15 august 2000 si va sesiza Parchetul Militar Teritorial Brasov, in functie de alcoolemia stabilita. PETER DOMOKOS Agresarea analistului Dan Pavel s-a lasat cu sanctiuni "exemplare" Corpul de control al ministrului de interne a dispus sanctionarea cu mustrare scrisa a colonelului Andrei Marin, seful Sectiei 20 Politie, pentru comportamentul avut in scandalul Dan Pavel, cind "nu a luat masuri de solutionare legala" a incidentului. In cazul subofiterilor Victor Buricel si Aurel Geanau, Corpul de Control a apreciat ca faptele reclamante de Dan Pavel "intrunesc elementele infractiunii de purtare abuziva", motiv pentru care cauza a fost declinata Parchetului Militar. Potrivit raportului intocmit de controlorii lui Dudu Ionescu, verificarile au confirmat "schimbul de cuvinte injurioase si gesturi obscene" intre ziarist si cei doi subofiteri de la Sectia 20. In schimb, nu sint "martori sau mijloace de proba" care sa sustina faptul ca Dan Pavel a fost agresat verbal si brutalizat de subofiteri sau ca acesta s-ar fi aflat sub influenta bauturilor alcoolice, asa cum s-a mentionat in procesul verbal de constatare incheiat de politisti. Mai mult, chiar actul prin care ziaristul a fost amendat cu 800.000 de lei are "vicii de forma", fiindca este trecut numele unui martor, care a si semnat, dar nu exista datele acestuia de stare civila. Pentru presupusele injurii ale ziaristului, politistii din Corpul de Control au gasit un martor, Costica Cicerone, de 79 de ani. Batrinul a declarat ca l-a vazut pe Dan Pavel, insotit de un politist, intrind in Sectie, l-a auzit injurind, dat nu poate preciza pe cine anume injura. NICOLETA SAVIN Fane Spoitoru cere sa fie scos din puscarie "pe motive medicale" Instanta n-a acceptat expertiza medicala veche de citiva ani prezentata de acesta Magistratii de la Judecatoria Sectorului 1 au analizat ieri cererea prin care Ion Titisor, zis Fane Spoitoru, a solicitat intreruperea executarii pedepsei pe motive medicale. Cererea a fost sustinuta, insa printr-o expertiza medico-legala veche de patru ani. Efectuata in anul 1996, aceasta atesta ca Fane suferea de "afectiuni patologice vasculare si abdominale postoperatorii, precum si disfunctii acute ale bratului sting". Instanta a contestat valabilitatea acestei expertize vechi de citiva ani, sub motivul ca, este foarte posibil ca, intre timp, starea medicala a condamnatului sa se fi ameliorat. Judecatorii au dispus ca, pe data de 6 septembrie, Fane Spoitoru sa se prezinte din nou in fata unei comisii de expertiza medico-legala, care sa-i verifice starea actuala a sanatatii si sa stabileasca daca afectiunile de care acesta sufera pot fi tratate si in sistemul sanitar al Directiei Penitenciarelor. Urmatorul termen de judecata al acestei cereri a fost stabilit pentru data de 21 septembrie, dupa ce instanta va primi rezultatele expertizei solicitate ieri. VASILE SURCEL Tentatie la virsta a treia O femeie de 64 de ani si-a jefuit vecina cu 20 de ani mai in virsta Sonia Bezeredosi a furat 11.000 de dolari O batrina de 64 de ani i-a furat vecinei sale cu 20 de ani mai in virsta 11.000 de dolari. Pagubasa s-a plins politistilor Sectiei 12 ca, in cursul lunii iulie i-a disparut din locuinta o mare suma de bani. Valerie Florian, in virsta de 84 de ani, cu domiciliul in sectorul 3, Strada Reconstructiei, numarul 4, primise de la o ruda din Franta 17.000 de dolari, pe care i-a pus intr-un loc nu prea sigur - intr-unul din sertarele mobilierului, si nu i-a ascuns acest lucru vecinei sale, Sonia Bezeredosi. Femeia nu a rezistat insa, tentatiei de a-si insusi fara prea multa bataie de cap niste banuti. Astfel, pe data de 20 iulie, in timp ce Valerie s-a deplasat la ghena cu gunoiul, lasind usa apartamentului deschisa, vecina a prins momentul prielnic pentru a intra in locuinta acesteia. A furat 11.000 de dolari, si nu 10.000, cum declarase pagubasa pe 9 august politistilor de la Sectia 12. Prejudiciul a fost recuperat integral, iar Sonia Bezeredosi este cercetata in stare de libertate pentru savirsirea infractiunii de furt in dauna proprietatii private. (R.M.) Politia Economica a descoperit: Evaziune fiscala de 29 milioane de dolari "Evaziunea fiscala a devenit o afacere pentru anumite grupuri, bine calificate. Acestea folosesc, la vedere, circuite bancare, in care evaziunea ia forme oficiale, greu de depistat", a declarat colonelul Dumitru Sorescu, adjunct al sefului Directiei de Combatere a Criminalitatii Economico-Financiare din IGP. El a trecut in revista cazurile de evaziune fiscala din sectorul privat in primul semestru din 2000 si a anuntat intrarea in linie dreapta a cercetarilor intr-un dosar care ar putea constitui "cazul deceniului" la Politia Economica: scoaterea peste granita a peste 29 milioane dolari proveniti din evaziuni fiscale repetate ale unei grupari de infractori. O grupare mafiota a transferat in afara granitelor 29 milioane dolari Colonelul Sorescu a declarat ca, in cel mult doua luni, se vor finaliza cercetarile intr-un caz de evaziune fiscala de mari proportii, cu un prejudiciu de peste 29 milioane dolari SUA, bani care au fost scosi din tara. Loctiitorul sefului Politiei Economice a refuzat sa ofere nume si detalii deoarece "transparenta in acest stadiu ar afecta cercetarile", insa a explicat modul in care s-a obtinut respectabila suma scoasa ilegal din Romania. Megainfractiunea a fost comisa intr-un interval de timp foarte scurt - trei luni si jumatate - de catre o grupare de oameni de afaceri prin intermediul a 41 de firme. Doar patru dintre acestea functioneaza la adresa declarata, 37 fiind firme "fantoma". Societatile in cauza derulau activitati de export reale, insa bunurile exportate erau supraevaluate in vama de 300-400 de ori. In aceste conditii, firmele incasau de la stat TVA aferent operatiunilor de export in sume ce depaseau cu 30-40% valoarea fiecarei marfi exportate. "Fantomele" nu inregistrau in evidentele contabile operatiunile de export, asa incit nu plateau nici un fel de taxe sau impozite la buget si uriasele beneficii obtinute le intrau in buzunar. Colonelul Sorescu n-a precizat cum au fost scoase din tara cele 29 milioane de dolari. Reteaua n-a fost specializata pe un domeniu anume, exportind tot ce s-a putut. Ea nu a actionat doar in Capitala, ci a avut ramificatii in toata tara. Dosarul s-a dovedit a fi unul dintre cele mai dificile instrumentate de Politia Economica in ultimii zece ani si va oferi, cu siguranta, surprize de proportii, fiindca "reteta" folosita de evazionisti presupune complicitati in rindul gulerelor albe, la nivelul Vamii, Ministerului Industriilor si Comertului, respectiv directiei care elibereaza licente de import-export. Colonelul Sorescu a evitat inteligent sa confirme sau sa infirme presupunerea noastra despre existenta unor nume sonore in dosar: "Pentru politisti nu conteaza numele, ci infractiunea comisa de o anumita persoana". Totusi, loctiitorul sefului Politiei Economice a promis ca, in urmatoarele zile, va face publice numele firmelor-fantoma fiindca "ar putea exista agenti economici de buna credinta inselati, care ar avea, astfel, posibilitatea sa reclame eventualele infractiuni de care au cunostinta. "Evaziunea fiscala nu mai este ce-a fost, ea presupune infractiuni premergatoare si ulterioare, pentru buna desfasurare si acoperirea urmelor. Activitatile comerciale ale evazionistilor nu sint fictive, ci reale. Se falsifica valorile, prin preturi supra/subevaluate, dupa interese", a conchis colonelul Sorescu. NICOLETA SAVIN Investitori FNI, retinuti de politie Aproape 1.000 de investitori FNI din toata tara s-au adunat, dis-de-dimineata, in fata guvernului pentru a-l forta pe Mugur Isarescu sa promoveze o ordonanta de urgenta ca sa le fie restituiti banii depusi. Ei au solicitat, in acest sens, o audienta la primul-ministru. In timpul ce asteptau raspunsul, in Piata Victoriei au avut loc mai multe busculade, in una dintre acestea fiind ranit un ofiter de jandarmi. Rana acestuia a fost superficiala, dar politistii au reusit sa-l imobilizeze pe un investitor asupra caruia a fost gasit un cutit pescaresc invelit in teaca din piele. Politistii Sectiei 1 ne-au declarat ieri ca persoana retinuta pentru cercetari se numeste Valeriu Moise, are 71 de ani si este din Galati. Investitorii au inceput, imediat dupa retinerea "colegului" lor, sa arunce cu sticle goale din plastic spre dispozitivul de jandarmi. Acestia isi pregatisera tunurile cu gaze lacrimogene, dar nu a fost necesara o astfel de interventie. Investitorii strigau intruna: "Hotii, hotii!", "Sa va bata Dumnezeu/Ca ne-ati luat ultimul leu!". In jurul orei 12.30 a fost retinut un alt barbat, tot in virsta, asupra caruia a fost gasit un baston in al carui miner era ascuns un cutit cu lama lunga si subtire. Delegatia formata din 11 reprezentanti ai investitorilor a reusit sa intre in guvern si a discutat cu Mihai David, consilier al premierului. Acesta i-a sfatuit pe investitori sa astepte decizia instantelor de judecata, singurele in masura sa faca dreptate. In jurul orei 14.30, dupa ce delegatia a parasit sediul guvernului, prefectul Capitalei, Ion Iordan, a dat dispozitie ca investitorii sa fie scosi cu forta din Piata Victoriei deoarece au blocat mai mult timp piata decit aveau aprobare (pina la ora 10.30 fusese autorizat mitingul). Dupa un sfert de ora, jandarmii au reusit sa-i imprastie de manifestanti si sa restabileasca traficul rutier. La sfirsitul actiunii, fusesera retinute patru persoane, dupa cum ne-au informat politistii. Trei dintre acestea au fost sanctionate contraventional. Nerca Popa, pensionar, de 71 de ani, din Bucuresti, avea asupra bastonul in al carui miner era o lama de cutit, iar Mihai si Adrian Sava de 45 de ani, respectiv, 19 ani, tata si fiu, din Ploiesti s-au impotrivit eliberarii Pietei Victoria. EUGENIA MIRCESCU PETRISOR CANA 