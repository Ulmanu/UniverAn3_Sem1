 "Divagatiile necunoscatorilor" de la Agricultura lasa urme Angrosistii de cereale s-au enervat Asociatia patronala a angrosistilor de cereale (ANCER) nu este de acord cu modalitatea prezentata de oficialii Ministerului Agriculturii privind subventionarea depozitarii griului din recolta acestui an. Ei considera ca plata de la buget a cheltuielilor de depozitare numai in anumite zone reprezinta concurenta neloiala fata de producatorii agricoli din celelalte judete. "Atragem atentia producatorilor agricoli sa priveasca cu suspiciune divagatiile publice facute de diferiti necunoscatori ai tehnologiei cerealelor", spun angrosistii de cereale. In opinia lor, un producator agricol care se prezinta la siloz cu griul dupa recoltare are de ales intre a vinde imediat griul brut cu 75-78 de dolari/tona (2.300 lei/kilogram) sau a incheia un contract cu angrosistul depozitar. In acest caz, producatorul agricol va achita prestatiile si depozitarea pe o luna (175 lei/kilogram) si poate oferi timp de o luna griu pentru panificatie sau export, cu circa 85-88 dolari/tona (2.600 de lei/kilogram), iar cumparatorul urmeaza sa achite livrarea (90 lei/kilogram). In cazul in care cerealele nu sint vindute timp de o luna, proprietarul va mai plati 30 de lei/kilogram pentru inca o luna si poate vinde griul cu circa 90-92 de dolari/tona (2.700 lei/kilogram). Reprezentantii ANCER au aratat ca preturile luate in calcul pot varia in functie de zona si de siloz. Oficialii Ministerului Agriculturii sustin ca vor gasi solutii pentru subventionarea depozitarii cerealelor - dupa ce vor semna protocolul de preluare de la APAPS a unor spatii de depozitare. ( N.B. ) Promisiunile PDSR lovesc din nou Tractorul Brasov, Caritasul lui Sirbu Uzina Tractorul Brasov este la un pas de a intra in incapacitate de plata. Principalul motiv al acestei situatii este faptul ca Ministerul Agriculturii intirzie sa plateasca promisa subventie pentru tractoare. Ministerul Agriculturii s-a angajat sa suporte 55a din valoarea tractorului, diferenta de 45a fiind achitata de cumparator. "Riscam sa se nasca un al doilea Caritas. Oamenii au platit 45a din valoarea utilajelor si acum vor sa le livram tractoarele, pe care nu le avem, pentru ca n-am primit banii de la Ministerul Agriculturii", afirma liderul sindical de la Uzina Tractorul Brasov, Gheorghe Apostu. Numarul tractoarelor comandate de agricultori la uzina brasoveana, pentru care s-au incasat deja sumele de la cumparator, se ridica la peste 1.800. De la aparitia actului normativ referitor la subventie si pina in prezent, societatea Tractorul nu a primit de la minister decit 28 miliarde de lei, in timp ce restantele se ridica la 202 miliarde. Liderii sindicali sustin ca de la Bucuresti vin de fiecare data numai promisiuni ca se vor mai trimite bani saptamina viitoare. "Pentru aceasta saptamina, Uzina Tractorul a primit o promisiune de 11 miliarde de lei. Nu putem rezista astfel decit cel mult o saptamina, dupa care vom intra in incapacitate de plata. Nu ne vom mai putea achita datoriile la furnizori si nici plati salariile, fapt care va avea consecinte incontrolabile in plan social", a adaugat Apostu. Federatia "Infratirea", a sindicatelor din ramura Metal, a trimis o scrisoare deschisa adresata primului-ministru, Adrian Nastase, si ministrului agriculturii, Ilie Sarbu, in care atrage atentia asupra situatiei delicate in care se afla firmele producatoare de tehnica agricola. Pe linga Tractorul Brasov, alte doua uzine, MAT Craiova si Ceahlaul Piatra Neamt, se afla in pragul colapsului financiar pentru ca nu au primit sumele datorate de Ministerul Agriculturii. MAT Craiova are de primit 34 de miliarde de lei, iar Ceahlaul Piatra Neamt, 40 de miliarde. CAMELIA CSIKI VLAD MACOVEI Spoturile publicitare iau mintile unora Oficialii au linie fierbinte cu pagubitii FNI O data cu publicarea in Monitorul Oficial a Legii privind unele masuri pentru diminuarea consecintelor incetarii rascumpararii de unitati de fond de catre FNI, Oficiul pentru Recuperarea Creantelor Bancare a preluat o serie intreaga de responsabilitati. Intr-o prima faza a fost creat un canal de comunicare intre colectivul de lucru al ORCB si investitorii FNI. Saptaminal - prin comunicat de presa - vor fi transmise informatiile necesare, inclusiv raspunsurile la intrebarile investitorilor. Dupa aparitia Normelor Metodologice va deveni operationala si o legatura telefonica directa intre cele doua parti. Pina pe 4 august, vor fi elaborate Normele de catre Ministerul Finantelor si Ministerul Justitiei. Dupa aceasta data, in maximum 30 de zile de la data intrarii in vigoare a Normelor, vor fi depuse cererile de acordare a ajutorului financiar prin intermediul Bancii Comerciale Romane. Respectivul ajutor este de pina la 10 milioane de lei pentru familiile care au venituri de un milion de lei. ( G.T. ) Pentru a ajunge in Piatra Craiului, Occidentalii dau 2.000 de marci sa vada lupii Parca nu exista sat sau oras din Transilvania care sa nu aminteasca influenta saseasca: biserici cu siluete gotice, case ferecate de porti misterioase. Dupa 1990, multa lume si-a imaginat ca cei plecati din tara - romani sau din familii cu radacini si istorie personala romaneasca - ar putea reveni in tara, unde se deschisesera, practic, portile unui nou start. Nu era o speranta naiva. Avantajati de experienta vietii in economia de piata si de posibilitatea folosirii unui capital pe care cei ramasi in tara n-au avut cum sa-l acumuleze, eventualii repatriati ar fi avut sanse ceva mai mari decit ceilalti. Aparent, sasii nu s-au grabit sa revina in Transilvania. Casele se naruie peste portile imense. De la Gottingen la Zarnesti, via Nurnberg Dupa 21 de ani, Hermann Kurmes s-a intors in Romania impreuna cu familia. Stabilit la Zarnesti, la cinci kilometri distanta de comuna sa natala, Vulcan, el are acum o agentie de turism care ofera servicii exclusiv turistilor din strainatate. Hermann a trait in orasul universitar Gottingen si are pregatire universitara in biologie, educatie fizica si sport, precum si studii postuniversitare in economie. Sotia sa este profesoara si, acum, preda germana si engleza la Medias. "In 1996, la Nurnberg, am organizat prima intilnire cu colegii de clasa de la Vulcan. Numai unul dintre noi mai locuia in Romania, la Zarnesti. El era chiar colegul meu de banca, cel mai bun prieten din vremea scolii si m-a intrebat daca n-as vrea sa ma-ntorc", spune Hermann. Ecoturismul este o sansa reala de a face bani Chiar in acel an, Hermann si-a luat sotia, nemtoaica, copiii si a facut vacanta in Romania. "M-a napadit nostalgia, ca o durere in suflet, cind m-am intors acasa", admite Hermann. Intilnirea cu Christian Promberger, un cercetator din München, care traieste de opt ani in Zarnesti, a fost decisiva. In jurul lui Promberger s-au strins in timp zeci de straini, nemti, elvetieni, americani sau francezi, care se preocupa de conservarea animalelor carnivore din padurile din zona. Proiectul lor a deschis calea ecoturismului, care atrage milioane de oameni din tarile unde civilizatia a pustiit padurile de animale. Specializat in economie, dar cu studii serioase de biologie, Hermann a inteles ca are sanse mari sa se implice in afaceri de turism in zona. Un an mai tirziu s-a stabilit la Medias cu sotia si copiii. "Acolo, in Germania, familia s-a cam mirat. In Romania n-aveam unde sa stau, locuiam cu chirie, munceam cu sotia ca profesori la scoala germana, in fine, abandonaseram o situatie clara pentru ceea ce parea o aventura", ne povesteste Hermann Kurmes. Nu e usor sa iei viata de la capat "E foarte greu sa te intorci, mai ales cind ai un viitor asigurat, pensie, cind esti constient ca incerci un lucru fara sa stii daca reusesti", afirma Hermann. "Initial am vrut sa-mi deschid o pensiune, dar Christian mi-a explicat ca filosofia proiectului sau de conservare a carnivorelor mari presupune crearea unor sanse pentru populatia locala". Dialogul intre cei doi nemti, deschis si precis, a transat problema. "Vrei sa ajuti, sa te implici, e nevoie de o agentie de turism, care sa aduca strainii initiati in observarea animalelor pentru care acest tip de vacanta este un vis. Sint zeci de milioane, numai in Europa", i-a spus Christian. Investitii de 80.000 de marci in echipamente si locuinta cu chirie Considerind ca experienta germana i-ar folosi, mai ales ca lucrase si in turism in urma cu doi ani, Hermann a trecut la treaba. El a investit 80.000 de marci in dotarea agentiei si in cele doua microbuze cu care transporta turistii. A inchiriat un spatiu in pensiunea prietenului sau din copilarie, unde a instalat biroul. Hermann este foarte optimist, mai cu seama ca an de an numarul turistilor amatori de "viata salbatica" este in crestere. Anul acesta are deja 353 de rezervari pentru vacantele pe care le organizeaza, insa apreciaza ca vor veni cam 500 de turisti. "Sezonul a inceput in mai anul acesta si, la inceputul lunii iulie, am avut deja sase grupuri de turisti", adauga Hermann. El este constient ca recuperarea investitiei va fi un proces lent, dar crede in atractia tipului de turism pe care-l ofera. Lucreaza cu parteneri din strainatate, agentii de turism, care vind pachetul de servicii complet, inclusiv transport si comisionul propriu, la 2.000-2.200 de marci germane. Si-a redobindit cetatenia romana "Deocamdata fac munca patriotica", glumeste Hermann. Dar el nu este un visator, el a calatorit in toata lumea, a lucrat in turism si stie ca organizatii interesate in conservarea vietii animalelor salbatice au 20-25 de milioane de membri in toata lumea. In Germania, unde globalizarea nu e un concept, ci o realitate, el a inteles ca distantele sint arse de comunicatii. Astfel, primul lucru pe care l-a facut a fost sa-si instaleze legaturi Internet la computerele din agentie. Hermann si-a redobindit cetatenia romana, a cumparat pamint in zona Zarnestiului, dar spera sa-si recupereze casa parinteasca din Vulcan. "Din 480 de familii de sasi cite erau in Vulcan, una singura si-a recuperat casa, dupa ce s-a judecat patru ani. Desi in zona, sasi sau romani, toti au un singur tel, sa plece din tara, eu tot cred ca unii ar reveni daca si-ar putea recupera proprietatile", considera Hermann. LIDIA MOISE Cum sa iti cheltui banii Rujul previne cancerul buzelor Rujul este, fara cea mai mica indoiala, produsul cosmetic pe care femeile din intreaga lume il folosesc cel mai frecvent. Dupa numeroase studii, specialistii au ajuns la concluzia ca reprezentantele sexului frumos sint mai ferite decit barbatii de cancerul de buze, tocmai datorita rujului. Rujurile conventionale cuprind trei ingrediente de baza: pigmenti, uleiuri si ceara. In plus, rujurile "care nu se iau" mai contin o pudra care il fixeaza de buze. Pigmentii nu sint altceva decit substante colorate - in functie de care e determinata culoarea rujului. Datorita lor, gama nuantelor pe care o puteti alege este atit de variata: de la roz pal sau rosu intens, la maro si violet. Mai nou, in comert se gasesc nuante extravagante de negru si albastru. Acestea sint obtinute printr-o combinatie speciala a pigmentilor. Cind alegeti un ruj, nu va ginditi numai la banii pe care ii cheltuiti. Cautati in primul rind calitatea. Nu trebuie sa fiti mari specialiste pentru a va da seama daca un ruj este bun sau nu. Acest lucru se "vede" chiar dupa prima folosire. Daca rujul nu ramine pe buze cel putin doua ore de la aplicare, e clar ca ceva nu este in regula. Exista doua posibilitati: sau ceara pe care o contine este foarte proasta sau, pur si simplu, a expirat termenul de garantie. Puteti alege rujurile dupa miros Un alt criteriu al calitatii este mirosul. Este de neconceput ca un ruj sa miroasa altfel decit "frumos". Daca simtiti vreun iz neplacut, e de preferat sa aruncati rujul la cos. De regula, producatorii folosesc extrase parfumate naturale - pentru a oferi o senzatie olfactiva deosebita. "Daca rujul contine substante parfumate de proasta calitate, pot aparea dermitele de contact" - avertizeaza dr. Marcela Poenaru, medic primar dermatolog la Spitalul Militar Central. Acestea se manifesta prin inrosirea si ingrosarea buzelor. De obicei, reactia apare dupa utilizari repetate. Sint cazuri cind persoanele care folosesc acelasi ruj au sensibilitati diferite. Totusi, cazurile de dermite de contact provocate de rujuri sint destul de rare. E bine sa stiti insa ca rujurile sint produsele cosmetice care au un termen de garantie mic: de la 4-5 luni, la 8-12 luni, in functie de firma. Vara se folosesc rujurile hidratante In perioada estivala trebuie sa va feriti de razele ultraviolete, care va pot usca buzele si pot produce chiar riduri fine. Daca nu puteti sta departe de soare, macar folositi un ruj hidratant cu filtre impotriva acestor raze. Acestea sint usor de recunoscut, dupa senzatia placuta de umezeala pe care o ofera buzelor dvs. Rujurile asa-zise "de vara" contin agenti hidratanti care previn uscarea excesiva. Au, de asemenea, un complex de vitamine (A, E, K etc.). "Cremele filtre continute de acestea nu sint altceva decit oxid de titan si zinc", ne lamureste Marcela Poenaru. Agentii hidratanti sint niste microcapsule care, o data intrate in contact cu pielea sensibila a buzelor, elibereaza continutul de apa pe care il contin. Rezultatul: buze catifelate si ferite de arsuri solare. Unele rujuri contin colagen, o substanta intilnita in cantitati mari in pielea tinara si care, folosita in produsele cosmetice, previne imbatrinirea prematura. Soarele in exces, insa, distruge fibrele de colagen si o parte din celulele pielii. Pielea buzelor si cea din jurul ochilor este foarte sensibila la soare, mai ales din cauza faptului ca nu se bronzeaza. Pina si neplacutul herpes va poate da batai de cap - daca nu aveti grija sa va protejati buzele. Rujurile din ultima generatie sint cele rezistente la transfer. "Puteti minca, puteti bea, chiar va puteti saruta linistita, rujul o sa fie intotdeauna la locul lui" - asa suna reclamele publicitare. Noi va sfatuim sa nu le credeti pe toate. E adevarat ca rujurile rezistente la transfer dureaza cel putin 5-6 ore pe buze, insa pot avea si efecte negative. Din pricina pudrei in cantitati mari, pot dezhidrata foarte usor buzele. MARINA ENE Unirea Shopping Center (bd. Unirii nr. 1) Seventeen (hidratant): 84.500 lei Seventeen (rezistent la transfer): 109.700 lei Margaret Astor (hidratant): 159.000 lei Margaret Astor (rezistent la transfer): 222.000 lei L'Oreal (hidratant): 178.000 lei L'Oreal (rezistent la transfer): 217.000 lei Constance Caroll: 89.000 lei Revlon (hidratant): 178.000 lei Revlon (rezistent la transfer): 254.000 lei Cocorul (Ion Constantin Bratianu) Margaret Astor (hidratant): 164.000 lei Margaret Astor (rezistent la transfer): 208.000 lei Revlon (hidratant): 186.000 lei Revlon (rezistent la transfer) Color Stay: 254.000 lei L'Oreal (hidratant): 175.600 lei Seventeen (hidratant): 86.500 lei Seventeen (rezistent la transfer): 178.500 lei Constance Caroll (hidratant): 89.900 lei Magazin Gilion (bd. Magheru 34 - 44) L'Oreal (hidratant): 173.000 lei L'Oreal (rezistent la transfer): 204.000 lei Seventeen (hidratant): 82.000 lei Seventeen (rezistent la transfer): 109.000 lei Revlon (hidratant): 170.000 lei Revlon Colour Stay: 252.000 lei Max Factor (hidratant): 155.000 lei Max Factor (rezistent la transfer): 257.000 lei Margaret Astor (hidratant): 161.000 lei Margaret Astor (rezistent la transfer): 204.000 lei Gosh (hidratant): 50.000 lei Gosh (rezistent la transfer): 99.000 lei Rilken (hidratant): 77.000 lei Blue-jeans-ii sfideaza moda 899.900 - 1.349.000 lei - Lee - Bucuresti Mall - Calea Vitan 55-59 340.000 - 690.000 lei - Motor - Galeriile Comtib - Piata Presei Libere 300.000 - 1.000.000 lei - Wrangler - Bucuresti Mall - Calea Vitan 55-59 2.000.000 lei - Delfin - Bucuresti Mall - Calea Vitan 55-59 1.000.000 - 1.900.000 lei - Gina B - Mario Plaza - Calea Dorobanti 192 350.000 - 450.000 lei - Lotus, Omat - Expo-market Basarab - Splaiul Independentei 350.000 - 475.000 lei - Little Big, Crown - Pavilion H - Piata Presei Libere Alternativa pentru bagaje: Geamantane pe roti Geamantan accesorii pret Lamonza - miner retractabil 480.000- 1.500.000 lei - doua roti - lacat pentru fermoare Samsonite - miner retractabil 2.000.000-11.500.000 lei - doua sau patru roti - cifru pentru fermoare - posibilitate de sustinere a altor bagaje Vitton Colection - miner retractabil 400.000 - 1.200.000 lei - doua roti - lacat pentru fermoare McHeggen - miner retractabil 700.000 - 2.000.000 lei - doua sau patru roti - cifru pentru fermoare - posibilitate de sustinere a altor bagaje Novel Mart - miner retractabil 550.000 - 1.300.000 lei - doua roti - lacat pentru fermoare Milissa - miner retractabil 1.000.000-3.000.000 lei - doua sau patru roti - cifru pentru fermoare - posibilitatea de sustinere a altor bagaje Pentru vacanta, daca inca nu v-ati hotarit ce valiza sa va luati, venim in ajutorul dumneavoastra cu un sfat: alegeti un geamantan si nu o geanta de voiaj, pentru ca, pe de o parte, lucrurile sint protejate mai bine si nu se sifoneaza, iar, pe de alta parte, sint mai sigure si mai usor de transportat. Noile geamantane, de productie autohtona sau nu, care pot fi procurate aproape din orice magazin, dispun de minere retractabile, de doua sau patru roti, de lacate pentru fermoare sau chiar de cifru. Aceste valize pot fi verticale sau orizontale, in functie de inaltimea lor, si sint de diferite dimensiuni: intre 44 x 28 x 15 si 56 x 88 x 24 (inaltime/lungime/grosime). Va oferim preturile mai multor tipuri de astfel de geamantane care exista pe piata romaneasca. IULIANA ANGHEL Grasa de Cotnari - vinul lui Stefan cel Mare Grasa de Cotnari este unul dintre cele mai vechi vinuri romanesti - numele sau fiind deseori asociat cu cel al lui Stefan cel Mare, care nu refuza niciodata, spun cronicarii, un pahar de Cotnari. Este unul dintre cele mai nobile vinuri albe, un unicat in gama sortimentala a vinurilor dulci romanesti si straine, fiind considerat un tezaur al plaiurilor moldovene. Cu un continut in zaharuri care variaza intre 4 si 50 de grame la litru, Grasa de Cotnari se inscrie in seria vinurilor dulci, demidulci si demiseci. Are o culoare galben-verzuie - cind este tinar iar, cu trecerea timpului, capata o culoare galben aurie, asemenea culorii de toamna a frunzelor de vita. Grasa de Cotnari are un parfum floral asemanator cu cel de tei si un gust apropiat amestecului de stafide, cu miez de nuca si simburi de migdale. Toate aceste arome fac din Grasa de Cotnari unul dintre veritabilele vinuri romanesti care se preteaza la invechire. O data cu virsta creste si valoarea sa. Fiind un vin alb usor, insoteste, in timpul mesei, supele limpezi, carnea alba (pui, vitel, peste), brinzeturile fine si mincarurile dulci. Atentie la eticheta! Nu toate sortimentele de vin care au inscriptionata pe eticheta denumirea de "Grasa de Cotnari" sint si autentice. Mihai Sampetru, presedintele Organizatiei Patronale a Producatorilor de Vin din Romania, avertizeaza ca vinul veritabil Grasa de Cotnari este numai acela produs si imbuteliat in podgoriile din regiunea Cotnari. Tot un sortiment veritabil de Grasa este si cel produs in podgoria Pietroasa din Buzau. Sortiment de vin (0,75) Magazin Pret (lei) Grasa de Cotnari Carrefour 38.100 Billa 38.900 Practic 40.000 Primavara Supermarket 43.900 Pagina cumparatorului isi propune sa asculte si sa oglindeasca parerile consumatorilor de orice fel. Cititorii care doresc sa semnaleze produse sau servicii de proasta calitate (de exemplu: produse expirate, alterate, sau magazine in care vinzatorii se poarta urit cu clientii) ne pot scrie pe adresa: "Evenimentul zilei", Piata Presei Libere nr. 1 sau ne pot telefona la numarul 202.20.00, in atentia Departamentului Economic. [15][pl.dll?rid=expresro] 