 Resurse bugetare cu sini si cu picioare Industria cu felinar rosu Prostitutia, o mina de aur pentru bugetul oricarei tari Legalizarea prostitutiei, indelung si inutil (din punctul de vedere al realitatii strazii) contestata de clerici si politicieni in intreaga lume, ar avea, cum au aratat nenumarati specialisti, o serie de efecte socio-economice benefice. Legalizarea prostitutiei, prin definitie, inseamna trecerea in legalitate a unei extrem de prospere ramuri din sectorul economiei subterane, impotriva careia aceiasi clerici si politicieni declara ca lupta. Desi, tocmai pentru ca apartinea "pietei negre", prostitutia nu a putut fi niciodata studiata stiintific de catre analistii economici, mai multe studii realizate recent, in tari avansate, precum Germania sau Marea Britanie, arata ca aceasta afacere inca ilegala aduce profituri - neimpozitate - mai mari decit multe alte industrii, cum ar fi cea a spectacolelor de divertisment. Sumele imense vehiculate in aceasta adevarata industrie se aduna, aproape intotdeauna, sub privirea deliberat incetosata a autoritatilor care continua sa se opuna legalizarii "celei mai vechi meserii", invocind considerente morale. Pe de alta parte, instituirea de controale periodice obligatorii carora sa le fie supuse "fetele strazii", impozitarea lor, care sa le permita, printre altele, si asigurarea unei pensii, ar fi - din motive absconse - mai putin etica decit normele acceptate de "societate". Prostitutia este un fenomen imposibil de suprimat in totalitate - nici un regim din lume nu se poate lauda ca a facut-o. Si ea a continuat sa aduca venituri de care pina acum extrem de putine guverne s-au aratat interesate. Curios este ca in statele cu cele mai umile bugete exista si cea mai acerba opozitie oficiala fata de aceasta sursa de bani. VLADIMIR BALABAN Prostitutia, meserie nemteasca cu acte in regula Autoritatile germane intentioneaza sa recunoasca prostitutia drept meserie, raspunzind astfel revendicarilor formulate de prostituatele din aceasta tara de mai bine de zece ani, sustinute puternic de Partidul Ecologist, transmite AFP. Coalitia de guvernamint, fomata din social-democrati si ecologisti, urmeaza sa prezinte astazi Camerei Deputatilor (Bundestag) un proiect de lege privind transformarea prostitutiei intr-o "activitate normala de prestare a serviciilor", care are toare sansele sa fie adoptata. Potrivit textului proiectului de lege, prostituatele ar avea astfel posibilitatea de a incheia contracte de munca sau de a actiona clientii in justitie daca nu sint platite si ar avea dreptul la somaj, la concediu medical si la pensionare. In plus, incurajarea prostitutiei, infractiune pedepsita in prezent cu trei ani de inchisoare, va fi exclusa din Codul penal. O activitate impozabila "Legea considera prostitutia contrara bunelor moravuri, insa guvernul se arata mai putin ipocrit atunci cind vine vorba ca prostituatele sa-si plateasca impozitele. Dubla morala trebuie sa inceteze", a declarat, in urma cu doua zile, purtatorul de cuvint al grupului parlamentar al Verzilor pentru drepturile femeii, Irmingard Schewe-Gerigk. Propunerea de lege reprezinta o victorie pentru Stephanie Klee, militanta de frunte pentru drepturile prostituatelor, care a practicat pe cont propriu aceasta meserie timp de 20 de ani, si pentru prietenii ei din Comitetul de actiune pentru prostitutie. Ea se declara totusi doar pe jumatate satisfacuta, deoarece voia ca legea sa acorde prostituatelor dreptul de a-si face publicitate si abolirea restrictiilor care limiteaza aria de actiune a "prestatoarelor" la anumite cartiere. Stephanie ar fi dorit ca legea sa amelioreze si situatia prostituatelor straine, prin acordarea unui statut legal. Prostitutia si Internetul, doua retele in expansiune Serviciile sexuale in cea mai dezvoltata economie din Europa, incepind de la prostituatele care fac trotuarul pina la prostituatele de lux, reprezinta o industrie uriasa, cu "vinzari" comparabile cu cele realizate de marile companii de software. Proiectul de lege reprezinta un pas important catre intrarea in legalitate a unei industrii care ar aduce anual 13 miliarde de marci la bugetul statului. LIVIA CIMPOERU Spionajul rusesc, cu satelitii scosi din orbita Incendiu la centrul de comanda al Fortelor Spatiale Un incendiu izbucnit joi la Cartierul general al Fortelor Spatiale ruse a avut drept urmare intreruperea legaturilor cu patru sateliti militari, a anuntat comandantul acestor forte, generalul Anatoli Perminov, citat de AFP. "Am pierdut legatura permanenta cu patru sateliti", a afirmat generalul, subliniind ca "incendiul nu a facut victime, si toate documentele, programele, armele si munitiile au putut fi evacuate". Militarii se straduiesc in prezent sa reia contactul cu cei patru sateliti de la un alt post de comanda. Incendiul s-a declansat la ora 2.20, ora locala (22.20 GMT), intr-o cladire a Cartierului general situat in apropiere de Kurilovo (100 de kilometri sud-vest de Moscova), find provocat de un scurtcircuit in instalatia electrica a centralei. Rusia se apara pe bijbiite Responsabilii Ministerului Apararii au asigurat ca sistemul de coordonare a satelitilor militari continua sa functioneze normal, in ciuda accidentului de joi. Specialistii militari avertizeaza insa ca starea generala a sistemului national de supraveghere orbitala este tot mai ingrijoratoare, pentru ca 70 la suta din cei aproximativ 130 de sateliti militari rusesti se apropie de termenul-limita al duratei de functionare. La rindul lor, expertii militari americani apreciaza ca imbatrinirea excesiva a retelei de sateliti militari a Rusiei poate conduce la declansarea accidentala a unui razboi nuclear. Geoffrey Forden, de la Institutul Tehnologic Massachussetts, sustine ca Rusia nu mai dispune de sistemul satelitar de monitorizare antibalistica prin intermediul caruia liderii de la Kremlin pot verifica o eventuala alarma declansata la detectarea unei lansari de pe teritoriul statelor inamice. El aminteste de cazul incidentului din 1995, cind Rusia a declansat alarma nucleara dupa lansarea unei rachete stiintifice de catre Norvegia. Criza si la sateliti-spion Rusia nu mai are in prezent sateliti de spionaj dotati cu echipamente foto de inalta rezolutie, dupa ce ultimiele doua instalatii de acest fel pe care le detinea au picat de pe orbita, afirma saptaminalul britanic de specialitate "Jane's Defence". Primul, numit Cosmos 2372, a cazut de pe orbita pe 19 aprilie, dupa 207 zile de functionare, iar al doilea, Cosmos 2370, a pierdut traiectoria pe 3 spre 4 mai. Programul satelitilor de spionaj rusesti functiona la capacitate redusa de mai multi ani, in ultima perioada fiind lansati foarte putini, spre deosebire de perioada 1970-1980, cind au fost plasati pe orbita peste 30 de sateliti. In 1999 a fost lansat unul singur, iar in 2000, trei. Rusia utilizeaza patru tipuri de sateliti de recunoastere fotografica, trei apartinind tipului Iantar, care cintaresc fiecare intre 6,6 si 7 tone, acestia fiind plasati pe orbita cu lansatoare Soiuz-U. A patra familie de sateliti de recunoastere este Orlet-2 care are 12 tone si este lansat de Zenit-2. Satelitii de tip Iantar au, teoretic, o viata de 60 de zile, primele modele de acest fel expediind imaginile luate cu ajutorul unor mici capsule, in timp ce modelele mai sofisticate transmit imaginile prin radio. In ceea ce priveste tipul Orlet-2, revista britanica arata ca nu este cunoscuta configuratia acestora, dar se stie ca sint echipate cu cel putin 20 de capsule. CAMELIA MUNTEAN "Virusul" porno Viermele "Homepage" da iama in calculatoare Din Orientul Mijlociu, dupa ce a atacat numeroase retele de computere din Australia si Noua Zeelanda, via Marea Britanie, a ajuns si in Romania un nou vierme (impropriu numit virus) care tinde sa ocupe locul fruntas in clasamentul celor mai mari amenintari la adresa securitatii informatice din istoria Internetului: HOMEPAGE. Creat de un autor neidentificat inca, acest vierme, cunoscut si ca VBSWG.X, este clasificat de specialisti in categoria mijlocie de risc, dat fiind ca nu distruge sistemele in care se instaleaza, ci doar se autopropaga - dar o face cu o viteza foarte mare. Mesajul care contine viermele vine cu titlul "Homepage", textul "Salut! Trebuie sa vezi pagina asta! E marfa!", precum si cu atasamentul "HOMEPAGE.HTML.VBS" (foto jos). Daca destinatarul mesajului deschide atasamentul, viermele se autoexpediaza spre toate adresele gasite in Microsoft Outlook (utilizatorii de Netscape nu sint afectati) pe calculatorul respectiv, generind supraincarcari ale serverelor de e-mail, mergind pina la blocarea acestora. Singura victima (ilustra) cunoscuta pina la aceasta ora ramine serverul e-mail al parlamentului australian, dar se asteapta aparitia multor altora din Statele Unite. Expertii sint de parere ca autorii viermelui "ar putea fi si copii", dar mai degraba e vorba de o incercare a unui adult de a face bani pe Internet. Asta intrucit "Homepage", mai trimite utilizatorul la patru pagini pornografice (foto sus), care pot fi accesate doar contra unei sume. CONSTANTIN VLAD Americanii afuma Europa! Agentia Aerospatiala Nationala a SUA (NASA) a dat publicitatii o fotografie luata de un satelit dotat cu sistemul Sea-viewing Wide Field-of-view Sensor (senzor de vizualizare marina cu cimp vizual extins), infatisind un enorm strat de aerosoli extinzindu-se hat-departe de teritoriul Statelor Unite, peste Oceanul Atlantic, foarte aproape de Europa, pe care cu siguranta, o va si afecta. In pofida faptului ca par a suna "sanatos", aerosolii in cauza reprezinta de fapt o aglomerare de gaze toxice, produse in nord-estul industrial al SUA. In mod normal, "ceata" din sulfati si compusi organici (metan, clorofluorocarbonati si inca multe altele) este vizibila abia in lunile de vara, chiar intr-un strat mai subtire decit acum, ceea ce face ca situatia sa fie de doua ori neobisnuita. Vazind imensa cantitate de noxe emisa de SUA, devine mai clar de ce se opune Washingtonul ratificarii acordului de la Kyoto privind reducerea emisiilor de gaze poluante care au provocat procesul de incalzire globala. VLADIMIR BALABAN Flash Mii de afgani traiesc ca niste sobolani Afganii ale caror case au fost distruse in timpul razboiului, sau care au fugit din orase din lipsa de hrana, au ajuns sa-si sape bordeie sub pamint, fiindca nu dispun de mijloacele financiare necesare pentru a-si construi locuinte. Comunitatea internationala refuza sa ajute aceasta tara, doar citeva state raspunzind cererii ONU de a dona bani pentru ajutorarea populatiei afgane. Ravasit de 20 de ani de razboi, Afganistanul se confrunta in prezent cu o foamete fara precedent, astfel ca multi refugiati au ajuns sa manince iarba, iar batrinii si copiii mor pe capete. ( C.M. ) Americanii, asii ignorantei Americanii nu dispun de cunostinte minime in domeniul stiintei, desi progresul acesteia le influenteaza din ce in ce mai mult viata cotidiana, atesta rezultatele unei anchete data publicitatii miercuri. Studiul releva ca americanii nu au fost capabili sa raspunda la trei intrebari de baza dintre cele mai simple. Astfel, un american din doi nu stie ca durata de revolutie a Pamintului in jurul Soarelui este de un an, 48 la suta nu stiu ce procent din suprafata Terrei este acoperit cu apa, iar 42 la suta nu stiu daca primele fiinte umane au trait sau nu in acelasi timp cu dinozaurii. "Aceasta ancheta releva lacune care sint alarmante", releva specialistii, estimind ca aceasta ignoranta impiedica cetatenii sa participe efectiv la procesul de decizie legat de problemele momentului. ( C.M. ) Uita-te cu ochiul sting daca rid sau daca pling O echipa de specialisti americani de la Academia de Neurologie din Saint Paul (Minnesota) a descoperit ca ochiul sting poate citi mai bine emotiile exprimate de chipul omului decit cel drept, se arata intr-un articol din revista germana "Men's Health". Oamenii de stiinta americani explica acest lucru prin faptul ca ochiul sting este conectat la emisfera stinga a creierului, considerata a fi centrul emotiilor. Pentru a deduce dispozitia in care se afla o persoana, afirma specialistii, este necesara o privire atenta asupra partii superioare a fetei, deoarece expresia ochilor si a fruntii exprima adevaratele sentimente, spre deosebire de buze. Specialistii au explicat ca zimbetul este un mod de exteriorizare insusit, nu o manifestare spontana. ( A.R. ) Nicole Kidman si Ewan McGregor au flirtat la Cannes Nicole Kidman a fost vedeta primei zile a Festivalului de la Cannes. Star central al filmului "Moulin Rouge" care a deschis festivalul, Nicole nu a fost scutita de speculatiile privind un posibil flirt cu partenerul ei, pe marele ecran, Ewan McGregor, cu care a "postit" o tigara la conferinta de presa si despre care roscata australianca a declarat ca il adora. Dupa ce producatorii lui "Moulin Rouge" au oferit oaspetilor festivalului un "french can-can" autentic pe covorul rosu, cei mai norocosi dintre invitati s-au retras dupa proiectie la o petrecere extravaganta in Hotelul Carlton, in fata caruia trona o moara din lemn rosiatic asemanatoare celei din celebrul local parizian unde se petrece actiunea peliculei. Asezonata cu obiecte de decor similare celor din film si cu puhoi de dansatoare, petrecerea despre care s-a spus ca a costat 350 de mii de dolari s-a dovedit punctul fierbinte al serii, mii de curiosi inghesuindu-se in fata cochetului Hotel Carlton pentru a-si vina starurile favorite. Desi festivalul este abia la inceput, filmul "Moulin Rouge" al lui Baz Luhrmann este anticipat deja favorit la cistigarea trofeului Palme d'Or. "Moulin Rouge" este realizat in stilul non-conformist al anteriorului film al lui Luhrmann, "Romeo + Julieta". El a renuntat la ritmurile de cabaret in favoarea unor creatii muzicale semnate Madonna, Nirvana, U2, Police, Elton John si Joe Cocker. CORNELIA POPESCU Cercetatorii italieni au descoperit Bacterii extraterestre in ograda lui Funar Un meteorit gasit acum 100 de ani in zona Clujului contine mai multe tipuri de bacterii primitive, vechi de peste 4,5 miliarde de ani Bacteriile extraterestre numite "Crim" (abreviere de la cristalo-microbi), descoperite de doi cercetatori ai Universitatii "Federico al II-lea", din Napoli, in mai multi meteoriti de o vechime aproximata la 4,5 miliarde de ani, erau prezente si intr-un fragment de roca cazut in Transilvania. Bruno D'Argegno, expert in geologie, si Giuseppe Geraci, specialist in biologie moleculara, imprumutasera de la un muzeu mineralogic local esantioane de meteoriti, dintre care unul a cazut si a fost cules de pe teritoriul Romaniei, in zona unei comune de linga Cluj, la data de 3 noiembrie 1882. Este foarte probabil ca fragmentul studiat sa nu fie singurul ramas din meteoritul cazut in secolul al XIX-lea linga Cluj, astfel ca este posibil ca urme de viata extrateresta sa mai existe inca pe Dealurile Feleacului. Cercetatorii italieni au gasit in stravechile roci sapte - opt tipuri de bacterii diferite, numite si archeo-bacterii, de genul celor care au existat si pe Pamint in urma cu 3,5 miliarde de ani. Acest tip de bacterii sint organisme extrem de primitive, care au ADN, dar nu si un sistem imunitar, de care dispun bacteriile "actuale". Descoperirea o completeaza pe cea facuta de cercetatorii americani care gasisera intr-un meteorit martian, cazut in Antarctica, fosile de bacterii. Cu toate acestea, se pare sa aceste bacterii sint extraordinar de rezistente, avind in vedere ca echipa cercetatorilor italieni a reusit sa le "renimeze", chiar si dupa atitea miliarde de ani de "captivitate" in roca meteoritica. Dupa cum au afirmat Geraci si D'Argenio, o data ce aceste microorganisme au fost scoase din roca in care erau captive, ele "au inceput sa se miste si sa se inmulteasca rapid". Descoperirea o completeaza pe cea facuta de cercetatorii americani care gasisera intr-un meteorit martian, cazut in Antarctica, fosile de bacterii, si pe de alta parte, ar putea ajuta la confirmarea unei teorii lansate de astrofizicianul britanic Fred Hoyle, acum 20 de ani, potrivit careia viata de pe Pamint si-ar avea oroginea in spatiul cosmic. CONSTANTIN VLAD Victime nevinovate in conflictul din Orientul Mijlociu Doi muncitori romani, ucisi intr-un atentat palestinian Ei au fost sfirtecati de explozia unei bombe la frontiera intre Israel si Fisia Gaza, iar un al treilea roman a fost ranit in atentatul revendicat de miscarea Hezbollah-Palestina Doi muncitori romani au fost ucisi, iar un al treilea a fost ranit ieri dupa-amiaza in urma exploziei unei bombe, in zona liniei de demarcatie dintre Fisia Gaza si Israel, precizeaza agentiile internationale de presa. Potrivit unor surse ale armatei israeliene, cei doi muncitori romani lucrau la repararea gardului de securitate care separa Fisia Gaza de teritoriul israelian, la sud de punctul de trecere de linga localitatea israeliana Kissufim. Unul dintre cei doi romani ucisi in atentatul cu bomba a murit pe loc. Al doilea muncitor, grav ranit, a murit la bordul elicopterului sosit special pentru a-l transporta la Spitalul Soroka din localitatea Beer Sheva, a precizat purtatorul de cuvint al armatei israeliene. Responsabilii spitalului au refuzat sa dezvaluie numele victimelor, precizind doar ca ranile suferite de unicul supravietuitor al exploziei sint usoare, acesta fiind atins de schije in diverse parti ale corpului. Atentatul a fost revendicat Atentatul a fost revendicat intr-un apel telefonic adresat biroului Agentiei France Presse in Israel de catre un interlocutor anonim, care a spus ca reprezinta miscarea islamista Hezbollah-Palestina, foarte putin cunoscuta. "Hezbollah-Palestina revendica atentatul cu bomba survenit in urma cu o ora si jumatate", a indicat acesta, adaugind ca miscarea sa "va utiliza in viitorul apropiat noi tipuri de arme care vor surprinde Israelul". Arafat, avertizat Dupa producerea exploziei, tancurile israeliene au ripostat, tragind asupra unui sat palestinian din apropiere, atac ce s-a soldat cu ranirea a trei politisti si a unui civil palestinian. Soldatii s-au folosit de blindate si buldozere, care au aplatizat terenul, distrugind vegetatia din zona, pentru a impiedica palestinienii sa se ascunda. Potrivit editiei Internet a cotidianului de limba engleza "Jerusalem Post", presedintele Autoritatii Palestiniene, Yasser Arafat, a primit un apel telefonic care-l avertiza in legatura cu producerea exploziei in timp ce se afla la o intrevedere cu fostul ministru israelian de justitie, Yossi Beilin, si un membru al Parlamentului israelian, in biroul sau. Ambasadorul Romaniei a plecat la spital La scurta vreme dupa producerea atentatului, Ambasada Romaniei la Tel Aviv a demarat demersurile pentru obtinerea de informatii privind identitatea victimelor si circumstantele atentatului. In lipsa unei instiintari oficiale din partea autoritatilor israeliene, ambasadoarea Romaniei la Tel Aviv, Mariana Stoica, s-a deplasat personal la Spitalul Soroka pentru a afla amanunte si pentru a-l contacta pe muncitorul ranit. LIVIA CIMPOERU "Explozia m-a trintit la pamint" Muncitorul roman ranit in atentatul produs joi, in apropierea kibbutzului Kissufim, se numeste Manoiu Ivan si se afla in Israel de cinci ani, familia sa locuind in Romania. "Lucram la gardul de securitate, unde intindeam sarma ghimpata, cind am fost trintit la pamant de suflul exploziei, care a fost atat de puternica si de aproape incit nu am auzit bubuitura", a relatat Manoiu, care se afla internat pentru ingrijiri la spitalul Sokora. Muncitorul roman a adaugat ca lucra de doua zile la construirea gardului de sarma ghimpata si ca in momentele care au precedat explozia nu a observat nimic suspect. Securitatea muncitorilor romani era asigurata, potrivit lui Manoiu, de un transportor blindat, un tanc si doua vehicule militare. "Nu mi-am pierdut cunostinþa si am fost transportat imediat la spital. Am fost atins de cateva schije la fata la in piept, dar ma simt bine si as dori sa fiu externat cat mai repede, a mai spus romanul, care a afirmat ca nu cunoaste identitatea celorlati doi muncitori care si-au pierdut viaþa in atentat. (Rompres) Israelul a adresat condoleante Romaniei Israelul a prezentat condoleante guvernului de la Bucuresti si familiilor celor doi muncitori romani ucisi in atentat, transmite AFP. "Israelul prezinta condoleante guvernului si poporului roman, ca si familiilor victimelor, dupa moartea a doi cetateni romani intr-un atentat terorist palestinian in apropiere de Kissoufim (sudul Israelului)", se arata intr-un comunicat oficial al ministerului de externe israelian. "Opinia publica, in Israel, este socata si plina de minie, in special pentru ca teroarea si violenta lovesc persoane nevinovate si aceasta cu atit mai mult tinind cont de legaturile profunde de prietenie care exista intre Israel si Romania", se mai specifica in comunicat. Israelul este "gata sa acorde orice tip de ajutor necesar familiilor victimelor, aflate intr-un moment atit de dificil", se arata in incheierea textului documentului. ISABELLA ALEXANDRESCU Corespondenta speciala de la Oana Georgescu, participanta la raliul ""Cu papucii prin desert" loveste din nou" - Academia Catavencu De la extazul din Marrakech, la agonia din desert Marrakech Perla Sudului, inima Marocului, capitala berbera ce a dat numele tarii, locul unde se intilnesc Nordul si Sudul, intersectie a drumurilor catre Agadir, Casablanca, F?s si M?kn?s, orasul pe care trebuie neaparat sa-l vizitezi. Pentru ca, desi Sahara este foarte aproape, se simte briza Oceanului Atlantic, dar si "racoarea" Muntilor Haut Atlas (doar am poposit pe Virful Tizi N' TichÉ de 2.260 m!). Pentru culoarea caramizie a tuturor cladirilor si mai ales pentru spectacolul continuu din piata Jemaa el Fna - un teatru in aer liber pe scena caruia "am evoluat" si noi, membrii raidului ""Cu papucii prin desert" loveste din nou", organizat de Academia Catavencu, alaturi de imblinzitori de serpi, dresori de maimute, dansatori, muzicanti, acrobati, jongleri si inghititori de flacari. Souks-urile, medina, cafenelele, sucurile naturale de portocale, vocea muezinului care chema la slujba din minaretul Koutubia, palatele si mai ales celebru Hotel "Mamounia" - iata doar citeva dintre atractiile Marrakech-ului de care ne-am bucurat in cele citeva ore libere pe care le-am avut la dispozitie. Asemeni celor petrecute la Agadir. Ore de "civilizatie", caci au urmat alte trei nopti in plin desert, in care am inteles (inca o data) ca n-avem nici o sansa sa facem turism. Sau sa infruntam prima furtuna de nisip la vreo 30 km de orasul Tan-Tan, de unde incepe Marele Sud, sa vedem cum este sa iti inghete pasta de dinti pe periuta si sa incerci sa sprijini cortul cu miinile si picioarele pentru a nu se prabusi peste tine din cauza vintuluiÉ Suficient insa pentru a visa la "Mamounia" - cel mai luxos hotel din Africa - un "muzeu" pe care merita macar sa-l vizitezi si sa te plimbi prin parcul sau de 5 ha cu palmieri si maslini, ingrijit zilnic de 70 de gradinari, si unde au stat Maurice Ravel, Rita Hayworth, Humphry Bogart, Orson Wells, Richard Nixon, Jimmy Carter, Henry Kissinger, Ives Montand, Catherine Deneuve sau Winston Churchill care si-a scris aici memoriile. Mai mult, nu putem sa nu ne amintim ca Agadir era "etapa" obligatorie pentru pilotii care traversau Atlanticul plecind din Europa pina la Dakar inainte si in timpul celui de-al doilea razboi mondial. La "Cap Juby", Antoine de Saint-Exup?ry scria in 1927 prima sa carte - "Curierul Sudului", titlu pe care l-a gasit intr-un sac de corespondenta cu destinatia Dakar. Aceeasi ca a noastra. Am ajuns insa abia la jumatatea drumului, dar am intrat in mult-disputata Sahara occidentala. Doar controalele (tot mai frecvente) ale politiei si garzilor militare mai anima monotonia drumului ce-ti ofera aceleasi peisaje aride, dune de nisip izolate, ingramadiri de roci, turme de camile si, din loc in loc, pe tarmul Oceanului, corturi de pescari. Intre Guebine si Tan-Tan am mai prins o furtuna de nisip care acoperea soseaua, iar in orasul Laayoune, principalul centru economic al provinciilor sahariene, masinile "ONU" care tot supravegheaza de citiva ani buna desfasurare a unui viitor referendum, garnizoanele militare si soldatii care misunau pretutindeni ne-au amintit de "calea de acces" catre Mauritania. [23][pl.dll?rid=expresro] 