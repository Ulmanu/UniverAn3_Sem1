 Grila de toamna la Antena 1 Dimineata, "Cafeaua cu sare", prezentata de Dana Deac Horia Brenciu pregateste o noua emisiune de divertisment, seara, iar de 'Neata nu vom mai auzi. Proiectul noului matinal, intitulat "Cafeaua cu sare", este total diferit de ce am putut vedea in sezonul trecut. Emisiunea, prezentata de Dana Deac, va porni de la o revista a presei, urmind sa dezvolte apoi subiectele zilei. Cel mai important dintre acestea va fi comentat din studio de un invitat. Telespectatorii vor putea sa intre in direct si sa isi exprime parerile in legatura cu subiectele abordate. Momentele din studio vor fi pigmentate cu vox-pop-uri realizate in dimineata respectiva in autobuze, tramvaie, metrou si la chioscurile de ziare din diferite cartiere ale Bucurestiului, locurile in care se vor realiza reportajele fiind anuntate dinainte. De luni pina vineri, intre 8.00 si 9.00, subiectele serioase vor fi abordate intr-o maniera placuta, scopul noului matinal fiind cel de a arata telespectatorilor ca umorul si ironia sint metode mult mai eficiente de a spune adevaruri usturatoare. Din 15 septembrie, Antena 1 isi va lansa noua grila de programe. * Pe 17 septembrie reincepe "Marius Tuca Show". In fiecare zi, de luni pina joi, Marius Tuca va intra in direct imediat dupa Observatorul de noapte, de la ora 22.30. * Mircea Radu a pornit deja o "sesiune" de inregistrari pentru "Din Dragoste": declaratii pasionate filmate pe malul marii, la rasarit, sau "asalturi" in timpul noptii. Toate acestea se vor regasi in noul sezon al emisiunii "Din Dragoste", in fiecare miercuri, de la ora 20.00. * De duminica, 16 septembrie, Dan Negru isi da din nou intilnire cu patru vedete in fiecare weekend la "Academia vedetelor". * De luni pina vineri, de la ora 23.30, se intorc Mircea Badea si Oreste la "Noaptea tirziu". Adina si Carmen, cele doua fete care-i secondeaza, vor avea ceva mai mult de lucru, nu vor mai fi doar "de decor". * Divertis va ofera, chiar in primul weekend al sezonului, cea mai recenta productie a lor. Este vorba despre spectacolul "O vara de ris", pe care il veti putea urmari pe 15 septembrie, de la ora 21.30. Este doar inceputul, pentru ca din luna octombrie Divertis pregateste la Antena 1 o serie de 12 emisiuni, saptaminale. * O noua emisiune, intr-un format inedit, va lua in discutie cazuri de maxim interes. Radu Herjeu va ataca problemele zilei din perspectiva sociala, intr-un talkshow saptaminal, "Strict autentic". Publicul prezent va putea interveni in discutie. DINU MARCU Femeile se indragostesc prin sex! Mai mult, intensitatea sentimentului e proportionala cu durata actului sexual Actul sexual stimuleaza aparitia in creierul femeilor a unei substante naturale cu efect asupra centrilor afectivitatii, care le face pe acestea sa se indragosteasca, sustine profesorul Gareth Leng, de la Universitatea din Edinburgh. Leng, autor al unui studiu facut pe rozatoare, mai este de parere ca durata actului sexual este direct proportionala cu intensitatea cu care se indragostesc femeile. Efectele substantei in cauza - hormonul numit oxitocina - au fost identificate la soarecii de cimp, o specie care, la fel ca si cea umana, intretine relatii sexuale intr-o masura mult mai mare decit ar fi necesar pentru simpla reproducere. Profesorul Leng spune ca o femeie poate fi "vrajita total" la capatul a "48 de ore de activitate sexuala intensa" si ca orice relatie deja stabilita poate fi "reinnoita si intarita printr-o activitate sexuala continua". CONSTANTIN VLAD Nebunii pina la zi in Club A Clubul arhitecturii a tinut sa-si redeschida portile, in stil mare, cum ii sade bine celui mai de traditie club bucurestean, multumind fidelilor casei printr-o petrecere al carei cuvint de ordine a fost "moca", adica gratis. Vineri, 7 septembrie, in Club A oferta a fost aproape incredibila: bere Ursus, gin Bellman's, votca Kreskova, vin de la Prier, apa minerala de la European Drinks pentru amatorii de "sprit", bauturi energizante Give Me 5, sampanie Angelli, inghetata Amicii, toate gratis, dupa gustul si burta fiecaruia! Noaptea a mai fost pigmentata cu o multime de premii de la Winston, House of Art, Body Shop si bineinteles "Evenimentul zilei". In jurul orei 23.00, strada Blanari a fost asediata, la propriu, de prietenii clubului, si a continuat la aceeasi intensitate pina dimineata. (C.Z.) Eveniment cultural de exceptie "George Enescu", festival de 150 de miliarde de lei Simbata, la ora 19.30, in Sala Mare a Palatului a debutat cea de-a XV-a editie a Festivalului International "George Enescu". Concertul sustinut in deschidere de "Orchestre de Paris", cu Christophe Eschenbach la pupitru si tinarul violonist Alexandru Tomescu ca prim-solist, a fost stralucit. Asta ne face sa speram ca anul acesta festivalul isi va depasi propriile limite. Ei au interpretat "Suita numarul 2 in Do, op. 20", de George Enescu, "Tzigane" de Ravel, un "rondo capriccioso" de Saint-Saens si "Recitalul Primaverii" de Stravinsky. Duminica, de la ora 17.00, pe scena Atheneului Roman a evoluat ansamblul "I musici di Roma", cu solista Mariana Sirbu. Ei au performat sonate si concerte de Rossini, Vivaldi si Locatelli. Interpretarea lor, spun specialistii, a fost unica. Iar de la ora 19.30, aceeasi "Orchestre de Paris" a avut-o ca invitata pe solista Helene Grimaud. Astazi, de la ora 19.30, la Sala Mare a Palatului va avea loc un concert al Orchestrei Nationale Radio, avindu-l ca dirijor pe Laurent Petitgirard, si ca solist pe Valentin Gheorghiu. Ei vor interpreta compozitii semnate de: Dukas, Enescu, Mendelssohn-Bartholdy, Ravel si Constant. In cel mai mare festival de muzica simfonica din tara noastra au fost investiti 149 miliarde de lei, dintre care 100 de miliarde de la buget, restul reprezentind totalul donatiilor si sponsorizarilor. Valoarea totala a premiilor Concursului International "George Enescu", care se desfasoara, anul acesta, in paralel cu festivalul, este de 100.000 de dolari. Din fericire pentru nehotariti, mai sint, inca, bilete. La Sala Mare a Palatului, pretul abonamentelor variaza intre 1.500.000 lei (studenti si pensionari) si 3.000.000 de lei (categoria VIP). (M.D.) Ploaia nu s-a indurat sa stinga "Focul lui Damian" De fericire, Damian s-a tuns Succesul de care s-a bucurat "Focul lui Damian" l-a uimit chiar si pe artist. In Piata Constitutiei s-au strins vineri 70.000 de oameni care au ascultat cu sufletul la gura muzica noului star. Inaintea concertului, Damian a facut un pariu cu oamenii din orchestra: daca vor reusi sa invete pe dinafara muzica lui, se va tunde. Acestia, profesionisti adevarati, chiar au invatat, intr-un timp extrem de scurt, toate melodiile, asa ca Damian a fost nevoit sa se tunda. Artistul a facut acest gest cu mare bucurie, pentru ca succesul concertului l-a uimit pina si pe el. Trupa de americani care l-a sustinut in concert a ramas si ea uimita de intimpinarea pe care i-au facut-o romanii artistului. In plus, ei au hotarit ca tara cu cele mai frumoase femei este, fara doar si poate, Romania. "Pentru ca m-am rugat continuu sa nu ploua, Dumnezeu mi-a ascultat rugaciunea", ne-a spus Damian. La un moment dat, ploaia chiar s-a pornit, dar s-a oprit chiar in spatele scenei, lovindu-se parca de o bariera invizibila. Damian s-a hotarit sa mai dea si alte concerte in Romania. El o sa apara si ca model, intr-o prezentare de moda masculina care urmeaza sa fie organizata curind de Casa de moda a Doinei Levintza. Aceasta si l-a dorit pe Damian ca prim-model si, iata, l-a obtinut. In privinta viitoarelor concerte romanesti, nimic nu e inca stabilit. Sigur e doar ca ele vor avea loc. Lui Damian ii place sa stabileasca fiecare detaliu al unei astfel de aparitii, asa ca, deocamdata, nu se aventureaza sa faca declaratii. MARIUS DRAJAN Copilu Minune va juca in filmul "Joint" Adrian Copilu' Minune isi va lasa exploatat chipul si pe suport de celuloid. Popularul manelist va aparea in debutul regizoral al lui Radu Muntean - "Joint", produs de Media Pro Pictures. Copilu' Minune a acceptat un mic rol in care se joaca pe sine, pentru care va filma trei zile. Filmul "Joint" este o pelicula de actiune ale carei intimplari se petrec intr-o singura noapte, motiv pentru care 80 la suta din filmari se vor desfasura dupa lasarea intunericului. In roluri principale ii vom vedea pe tinerii Dorina Chiriac - din "Terminus Paradis" si Dragos Bucur - din "Marfa si banii". (C.P.) Apocalipsa emisiunilor de divertisment Vara asta ni s-a facut lehamite de cite emisiuni nascute gata moarte am vazut. "Produceti baieti, numai produceti" s-a dovedit a fi o piatra de moara la gitul televiziunilor romanesti. Show-uri de adormit copii si-adulti laolalta precum "Catalin duminical", "Personalul de Costinesti", "Fiesta de duminica" etc. nu fac decit sa spurce grilele de programe, cind ar trebui sa-si urmeze cursul firesc universal si sa fie date la casat. Tonul noilor vremuri l-a dat Valeriu Lazarov cu a sa "Surprize, surprize". Apoi, Prima TV, post caruia, pina anul trecut, ii vijiia moartea pe la antene. "Cronica circotasilor", "Vrei sa fii miliardar?", "Copiii spun lucruri trasnite" au umflat pinzele Primei. Si tot Prima a aprins fitilurile noilor formate estivale si noii generatii de show-uri. "Vara fara limite" a fost numit "primul real-life show din Romania". Daca Prima a fost mai sfioasa in privinta retetei, PRO TV a intrat tare cu "Vara ispitelor" format copiat de-afara. Meritul acestor emisiuni e ca au suflat in colbul depus in audiovizualul mioritic. Telespectatorii s-au mai trezit si ei, s-a creat un orizont de asteptare, se asteapta al doilea val de real-life show-uri. In timp ce la noi terenul e inca viran, aiurea, prin lume se experimenteaza noi "hibrizi". Exista emisiuni in care cuplurile se-ntrec in sex, in care un barbat isi imparte patul in direct cu cite cinci femei, in care supraponderalii pot cistiga echivalentul in aur al kilogramelor pe care le dau jos. RADU MEIROSU Pentru prezentarea unui show pop-dance la TV Romania 1, Iuliana Marciuc danseaza cu stripperii Cornel si Bebe Din 29 septembrie, Iuliana Marciuc lasa "Impas in doi" pentru o ipostaza mai provocatoare: moderator al unui show de divertisment tot pe Romania 1. Show-ul, al carui nume este inca in discutie, va fi difuzat in fiecare simbata incepind cu ora 19.00, propunindu-si sa faca portretul unei vedete pop-dance. Emisiunea se va filma in Sala Atelier a Teatrului National, va avea public si aspectul unui spectacol live, in ciuda faptului ca va fi inregistrata. Toate vedetele invitate vor cinta live si vor fi surprinse in imagini de arhiva cu evolutiile inceputului de cariera. O alta surpriza este si faptul ca Iuliana Marciuc va dansa pe tot parcursul show-ului alaturi de stripperii Cornel si Bebe din trupa "Sangria". (C.P.) Explozie de ghiuluri si lantoaie la Tirgul Tiganilor Intr-o singura zi, prefectul de Vilcea a dat mina cu doi regi: Mihai si Iulian Asa cum se intimpla in fiecare an, pe 8 septembrie, la Manastirea Bistrita de linga Costesti-Vilcea a avut loc Tirgul Tiganilor. De Sfinta Marie Mica, tiganii din toate colturile tarii dedica o zi protectorului lor spiritual Sfintul Grigore Apocalipticul. Anul acesta, au fost prezenti la sarbatoare in jur de 1.000 de tigani, mai putini decit in mod obisnuit. Prefectul de Vilcea, Mircea Perpelea, a venit la Costesti dupa intilnirea cu Regele Mihai de la Tirgoviste. "Am avut ocazia sa dau mina cu doua capete incoronate in aceeasi zi, cu Regele Mihai si cu imparatul Iulian". In afara de prefect, la Festivalul Tiganilor au mai fost prezenti presedintele Consiliului Judetean, Iulian Comanescu, seful Politiei Vilcea, precum si alte oficialitati. Mesenii au fost serviti dupa obiceiul gazdelor, cu porci intregi pe tavi uriase, iar tiganii nu s-au sfiit sa manince cu mina, etalindu-si cu aceasta ocazie bijuteriile si in mod special ghiulurile uriase din aur. MIRELA MANU Criza fara precedent in invatamintul romanesc Scoala incepe fara manuale Cu numai o saptamina inainte de inceputul noului an scolar, sistemul de invatamint are o noua problema: pentru cel putin o saptamina, in scoli nu vor exista manuale. In luna august, MEC a decis sa anuleze o parte dintre titluri si sa reduca la trei numarul de manuale alternative pentru clasa a XI-a. Ordinul ministerului a revoltat editurile, care au hotarit sa nu respecte ultimele indicatii guvernamentale si sa scoata pe piata si acele manuale aprobate doar de CNAM. Confuzia profesorilor este amplificata si de faptul ca, pentru prima data, in scoli nu au mai ajuns seturile de manuale necesare. Mai mult, cadrele didactice nu au primit nici macar lista manualelor aprobate de minister. Ca urmare, efectul este lesne de prevazut: manualele vor fi distribuite scolilor cu o intirziere de cel putin o saptamina. Inflatie de titluri pe piata Ministrul educatiei si cercetarii, Ecaterina Andronescu, a anulat aproape o suta de titluri dintre cele aprobate initial de Consiliul National pentru Aprobarea Manualelor si a limitat la trei numarul de manuale alternative pe materie pentru clasa a XI-a. Decizia a provocat un adevarat razboi cu editurile afectate. Reprezentantii acestora au declarat, in prima faza, ca vor da in judecata ministerul. Apoi, au decis sa nu respecte ultimele reglementari si sa scoata pe piata si manualele neavizate. "Noi ii informam corect pe profesori. Pe manuale este precizat daca este aprobat de minister sau doar de CNAM. Fiecare cadru didactic este liber sa aleaga ce manual se potriveste stilului sau de predare, chiar daca nu a fost aprobat de minister. Si, chiar daca le recomanda elevilor unul din manualele agreate de oficiali, profesorul este liber sa consulte si un alt manual", a declarat presedintele Asociatiei Editurilor cu profil pedagogic, Claudiu Istrate. Potrivit acestuia, expozitiile organizate in perioada 5-25 septembrie, precum si catalogul emis de AEP, vor include si manuale neavizate de minister. In prezent au fost aprobate de MEC 150 de titluri de manuale alternative pentru clasa a IX-a, 216 de titluri pentru clasa a X-a si 112 pentru clasa a XI-a. Primele carti scolare vor aparea in librarii abia saptamina viitoare Expozitiile de manuale nu prezinta intreaga oferta pentru acest an scolar, pentru ca unele edituri nu au reusit sa tipareasca la timp toate cartile. "Abia au iesit de sub tipar, iar acum sint pe drum spre expozitii. In paralel, vom expune cartile si in librariile mari", ne-a spus Adina Mares, redactorul-sef al editurii "Sigma". In aceeasi situatie se afla si editura "Humanitas". Cele mai multe edituri au scos un tiraj de aproximativ 50.000 de manuale pentru fiecare tip, orientindu-se dupa "succesul" anilor precedenti. "Am facut un tiraj cu o oarecare cota de risc, dar in acest fel putem asigura toate comenzile in timp util, fara sa mai fie nevoie de tiparirea altor manuale", a declarat Nicolae Dumitrescu, vicepresedintele editurii "All". Aceasta editura si-a asumat riscul si in privinta manualelor pentru clasa a XI-a care nu au fost aprobate prin ultimul ordin al ministrului educatiei. "Ordinul ministrului ne-a afectat foarte mult, pentru ca aveam manuale deja pregatite. Am decis sa tiparim unele dintre aceste manuale, cum ar fi cel de "limba si literatura romana", pentru ca sint continuari ale metodelor de predare si de scriere regasite in manualele pentru clasele a IX-a si a X-a. Iar daca profesorii se ghideaza dupa aceste amanunte, dupa autorii manualelor, pot sa opteze si pentru un manual care nu a fost avizat de minister. Dar este un risc", a adaugat Dumitrescu. Lista cu manualele aprobate nu a ajuns la profesori Librarii si profesorii mai asteapta inca aparitia tuturor titlurilor de manuale. In Capitala, se gasesc numai manualele citorva edituri, si numai in librariile mari. In celelalte abia daca sint expuse citeva exemplare ramase din anii trecuti. "Inca n-au venit manualele. Nici nu stim ce se va studia. Lucrez de 27 de ani in aceasta bransa, dar n-am mai intilnit o situatie similara. Mai mult, au venit citiva parinti, care au spus ca au fost la niste expozitii, dar nici acolo nu sint prea multe manuale", a spus una dintre vinzatoarele de la Libraria "Minerva". Profesorii estimeaza o intirziere in scoli a manualelor de liceu de aproximativ o saptamina. "Mai este suficient timp pentru alegerea manualelor de catre profesorii de specialitate. Insa, inainte de toate avem nevoie de cel putin o saptamina pentru a stringe de la elevi banii necesari procurarii manualelor. Nu putem face o comanda pina nu avem toti banii", ne-a declarat Stefania Pirvu, directorul Liceului Teoretic "Jean Monnet". Profesorii unor licee nu pot alege decit din oferta propusa de expozitii, pentru ca nici macar lista cu manualele aprobate de minister nu a ajuns la conducerea scolii. "Speram ca saptamina viitoare vom primi lista cu manualele alternative", a precizat Gheorghe Chirbereanu, profesor de filosofie si directorul Liceului Teoretic "Nicolae Iorga". Reprezentantii MEC admit ca liceenii nu vor avea manuale in prima saptamina de scoala, dar considera ca aceasta situatie nu ingreuneza cu nimic desfasurarea cursurilor. "De cind au aparut manualele alternative, in prima saptamina liceenii nu au avut manuale, pentru ca trebuie sa astepte ca profesorii sa le indice ce manuale sa cumpere. Anul viitor, cind vor aparea manuale alternative si pentru ultimul an de liceu, iar programa va fi definitivata, speram ca lista manualelor sa fie gata, astfel incit profesorii sa aleaga si sa informeze din timp elevii", ne-a declarat Vasile Molan, secretar de stat in MEC. Anul acesta, singurii elevi care vor avea carti inca din prima zi sint cei din clasa a XII-a, care vor studia vechile manuale. IULIANA ANGHEL Furnica Faraon invadeaza Focsaniul Focsanenii au dat de o noua belea. O specie de furnici originara din India, extrem de greu de eradicat si foarte periculoasa, a invadat mai multe blocuri din Focsani. Coloniile de furnici, denumite popular "furnica Faraon", provoaca mari stricaciuni locatarilor din zona si, dupa cit de prolifice, sint ameninta sa impinzeasca in curind tot orasul. Specialistii Directiei de Sanatate Publica Vrancea au recunoscut ca insectele pot fi extrem de periculoase si pot declansa adevarate epidemii deoarece nu pot fi stirpite cu insecticidele clasice. Furnicile intra in oala de mincare, in frigider si chiar in urechile copiilor Milioanele de insecte cunoscute si sub numele de "furnicile corabiilor", de culoare rosiatica, care intra si in cele mai mici orificii, terorizeaza pur si simplu locatarii de pe strada Cuza Voda si Longinescu. Citeva gospodine din blocul 27 de pe strada Longinescu au declarat ca daca nu vor scapa de furnici se vor muta din bloc. Oamenii au aplicat furnicilor tot felul de rele tratamente, care s-au dovedit total ineficiente, iar in cele din urma au apelat la Directia de Sanatate Publica. "Furnicile intra peste tot. In oalele cu mincare, in piine, in sifonier si chiar in urechile copiilor", spune cu suparare una dintre femei. Problema insectelor a aparut in urma cu aproape doi ani, cind oamenii disperati au cerut ajutorul autoritatilor. Calatoresc cu vaporul sau cu trenul Entomologul Directiei de Sanatate Publica a identificat insecta ca fiind o specie exotica rara, denumita stiintific "Monomorium pharaonis linaeus", adusa foarte probabil in bagajele vreunui turist. Specialistii spun ca aceste insecte calatoresc cu trenul sau cu vaporul si se adapteaza foarte repede in noile locuri. Pe afisele facute publice de DSV se atentioneaza ca "furnica Faraon provoaca mari pagube prin consumul si poluarea alimentelor, prefera carnea, singele si puroiul, deplasindu-se pe distante foarte mari (cinci niveluri de la cuib), patrunzind peste tot. Genereaza un disconfort deosebit si transporta microbi si virusi care pot cauza imbolnaviri grave. Un cuib are intre 2-300 de regine hranite de furnicile lucratoare", atentioneaza afisele distribuite de DSP. Aceste informatii despre o furnica au bagat groaza in oameni care se feresc de ele ca dracul de tamiie. Furnicile pot trai opt luni fara hrana, iar coloniile formate din aproximativ 300.000 de vietati migraza pe distante mari. Precum gindacul de Colorado care a facut ravagii in Europa, furnica Faraon este considerata a zecea plaga a Egiptului fiind foarte rezistenta la tratament. Autoritatile locale din Vrancea au fost informate despre pericolul care-i paste pe focsaneni. Un om de afaceri din America, inginerul Viorel Ciubuc, originar din Focsani, a adus capcane pentru furnici de dincolo de ocean, insa problema nu a fost rezolvata. In urma cu citeva zile, laboratorul de entomologie al DSP Vrancea a facut public antidotul furnicilor care s-au aciuat prin blocurile din Focsani. Este vorba despre produsul "alstar", singurul avizat in Romania pentru combaterea furnicilor Faraon. (S.V.) Moldova, ravasita de ape 800 de firme au ramas fara gaz In urma ploilor torentiale din judetul Suceava si a viiturilor create, una dintre cele doua conducte de transport al gazului metan, care subtraverseaza riul Suceava, s-a rupt simbata dimineata in zona localitatii Ipotesti. Conform unui comunicat al Distri Gaz Suceava, conducta s-a rupt la ora 3.00, iar situatia a fost readusa la normal dupa doua ore si jumatate. Prima masura luata de Distri Gaz a fost reducerea presiunii de la 7,2 bari la 0,3 bari, ceea ce a echivalat cu sistarea alimentarii cu gaz metan a unor societati comerciale sau furnizarea la limita de avarie catre unitatile cu foc continuu. Incidentul a afectat consumatorii din Suceava (319 agenti economici si 3.844 de consumatori casnici), Botosani (350 agenti economici si 2.960 consumatori casnici), Dorohoi (115 firme si 2.154 consumatori casnici), precum si din comunele Salcea, Bosanci si Siminicea, unde au fost afectati, in total, 18 societati comerciale si 732 consumatori casnici. TIBERIU AVRAM Doi ciobani, izolati pe o insula formata de Siret Lungu Ionel, 33 de ani, si Vasile Hutu, 28 de ani, ciobani in Letea Veche, localitate de linga municipiul Bacau, au fost eroii unei intimplari petrecute simbata seara. Cei doi au dus turma formata din 57 de oi si capre, la pascut, in albia majora a riului Siret. Ei nu au observat ca apele au inceput sa creasca si, din cauza debitului mare, s-a reactivat un brat colmatat al Siretului, care s-a umplut de apa. Ciobanii si mioarele au fost izolati pe insula formata intre Siret si bratul deviat al riului si apele continuau sa creasca. Un satean a observat ce se intimpla si a anuntat Sistemul de Gospodarire a Apelor (SGA), Filiala Siret Bacau. Cu ajutorul barcilor pompierilor, echipele de interventie au reusit sa treaca prin apele involburate si sa ajunga pe insula. Aici, surpriza: ciobanii au refuzat sa se urce in barci, pe motiv ca nu isi pot abandona turma. A fost nevoie de interventia unui localnic care i-a linistit ca nimeni nu le va imputa nimic daca nu vor fi salvate si oile. Ieri dimineata, aceleasi echipe de interventie au revenit sa scoata dintre ape si animalele. Timp de patru ore, jandarmii si pompierii au carat in barci oi si capre. Dupa patru ore si zeci de drumuri facute, toate animalele au fost aduse de pe insula. NICOLETA BICHESCU Cum cheltuim banii Vezi-ti de farfuria ta! Este bine ca activitatile de rutina ale zilei sa se desfasoare intr-o atmosfera placuta, construita cu lucruri frumoase si de calitate. Unul dintre cele mai banale momente ale zilei este cel al mesei. Cu putina grija, el se poate transforma intr-unul dintre cele mai placute momente ale zilei. La aceasta contribuie nu numai mincarea, ci si felul in care este aranjata sau vasele in care este servita. Atunci cind v-ati hotarit sa va cumparati un nou set de farfurii, inainte de a da banii trebuie sa tineti cont de o serie de considerente. De exemplu, portelanul, fragil si delicat la prima vedere, este un material foarte durabil, mai rezistent decit ceramica. Pe deasupra este si decorativ si, prin aspectul lui, reuseste sa contribuie la placerea unei mese bune. Portelanul este obtinut din lut alb de o calitate superioara, cu o textura translucida. In comert exista si tacimuri de masa din argint. Unele au in componenta 92,5a argint pur si 7,5a arama. Altele sint din alama suflata cu argint. Farfuriile din argint dureaza generatii dupa generatii si fac parte din averea mostenita in familie. Daca va hotariti sa achizitionati farfurii din argint, plecati urechea la citeva sfaturi. Argintul, in contact prelungit cu sarea, acidul (otet), sulful (oua), maioneza, se innegreste. De aceea, specialistii spun ca farfuriile din argint au nevoie sa fie slefuite de doua-trei ori pe an. Intre timp, farfuriile din argint se curata cu o perie delicata pentru a nu zgiria suprafetele. In rest, se spala la fel ca si celelalte farfurii. Trebuie sa stiti ca argintul este bioactiv. El omoara bacteriile si microorganismele din mincare, ferindu-va de boli. Farfuriile din argint se gasesc de regula la magazinele specializate in comercializarea obiectelor confectionate din metale nobile sau in anticariate. Mai ieftine, dar mai putin durabile sint farfuriile nichelate. In cazul farfuriilor din portelan, de ceramica sau din sticla, intretinerea nu necesita atit de multa bataie de cap. Le puteti curata folosind un detergent de vase sau in masina de spalat vase. MARINA ENE Magazin Primavara - portelan - farfurii intinse mari Spania 6 bucati marca Performa pret 158.000 lei - farfurii intinse de tort 6 bucati marca Performa pret 117.000 lei - farfurii intinse marca Vereco pret 35.500 lei/bucata - farfurie pentru tort marca Vereco pret 32.000 lei/bucata - farfurie intinsa medie marca Vereco pret 37.500 lei/bucata - farfurie adinca marca Vereco pret 37.500 lei/bucata - bol pentru compot ceramica pret 33.500 lei/bucata - cos de piine din inox pret 87.000 lei/bucata Magazin Cocorul - Farfurii romanesti Medias intinse - portelan - adinci si medii o bucata 31.000 lei Magazin Bucuresti - portelan - Set Vereco - farfurii intinse mari pret 42.000 lei/bucata - farfurii intinse medii pret 34.000 lei/bucata - farfurii intinse mici pret 30.200 lei/bucata - bol mic pret 33.500 lei/bucata Farfurii Franta - intinse mari si medii pret 384.000 lei/12 bucati - set farfurii Saphir pret 762.000 lei/15 bucati - set farfurii Rialto-Harmonnia pret 995.000/20 bucati - boluri pentru budinca marca Marinex pret 54.000 lei/bucata Magazin Unirea Shopping Center - Farfurii Spania marca Armonia - portelan - adinci 39.500 lei/bucata - intinse medii 35.000 lei/bucata - intinse mari 37.500 lei/bucata - bol mare 49.300 lei/bucata - bol mic 33.500 lei/bucata Magazin Billa - farfurii intinse Alba Iulia - ceramica - 6 bucati 64.900 lei - Farfurii Spania-Rocco-Bormioli - 6 bucati adinci - portelan -200.000 lei - 6 bucati intinse - portelan - 200.000 lei - 6 bucati pentru desert - portelan - 179.900 lei - Farfurii Franta- marca Florina - farfurie adinca - portelan - 64.900 lei/bucata - farfurie intinsa - portelan - 58.200 lei/bucata Carrefour - farfurie adinca din ceramica pret 8.900 lei/bucata - farfurie intinsa din ceramica pret 7.990 lei/bucata - farfurie din ceramica pentru desert pret 6.990 lei/bucata - bol din ceramica diametru 13,5 cm pret 6.900 lei/bucata - set Matys 19 piese si 6 pahare din sticla colorata (bol mare, 6 boluri mici, 12 farfurii, 6 pahare) - pret 949.900 lei - set 45 piese Directoire Fumee din sticla fumurie termorezistenta contine un platou rotund, 6 farfurii intinse, 6 farfurii desert, 6 farfurii adinci, 6 boluri, 6 pahare, 1 vas salata cu capac, 6 cesti, 6 farfurioare, 1 platou oval - pret 699.900 lei Roti noi pentru masini vechi V-ati cumparat o masina sau aveti una veche si vreti ca aceasta sa arate mai bine, insa fara costuri prea mari. Puteti sa-i imbunatatiti aspectul, fara prea multa bataie de cap, schimbindu-i jantele sau capacele. Aceste schimbari devin necesare atunci cind rotile sint distruse de gropile autohtone. Jantele sint de mai multe feluri: din tabla, aluminiu sau aliaj. Acestea din urma sint si cele mai cautate, chiar daca sint mai scumpe, pentru ca ofera o siguranta mai mare. Capacele au aspecte dintre cele mai diferite si pot face ca automobilul dumneavoastra sa arate ca o masina "tare". Jantele si capacele pentru roti se gasesc in general la toate magazinele cu piese de schimb auto. Mirel Mircea Magazin Produs Tip (inch) Pret Adresa Al Padrino Jante 13 1.275.000 lei/buc Bd. Nicolae Balcescu nr. 7, tel: 312.47.36 Jante 14 1.620.000 lei/buc Bd. Nicolae Balcescu nr. 7, tel: 312.47.36 Capace 13 415.000 lei/set Bd. Nicolae Balcescu nr. 7, tel: 312.47.36 Capace 14 500.000 lei/set Bd. Nicolae Balcescu nr. 7, tel: 312.47.36 APCO Romania Jante aliaj 13 220 DM/buc Bd. Marasti nr. 65-67, tel: 222.79.00 Jante aliaj 14 250 DM/buc Bd. Marasti nr. 65-67, Tel: 222.79.00 Capace 13 12 USD/set Bd. Marasti nr. 65-67, Tel: 222.79.00 Capace 14 24 USD/set Bd. Marasti nr. 65-67, tel: 222.79.00 Belot Jante aluminiu 13 14.000.000 lei/set Str. Sperantei nr. 23, tel: 210.18.42 Jante aluminiu 14 15.000.000 lei/set Str. Sperantei nr. 23, tel: 210.18.42 Capace 13 240 - 250.000 lei/set Str. Sperantei nr. 23, tel: 210.18.42 Capace 14 250 - 280.000 lei/set Str. Sperantei nr. 23, tel: 210.18.42 Cargo Jante tabla 13 450.000 lei/buc Calea Calarasilor nr. 4, bl. 105A, tel: 323.22.48 Jante tabla 14 500.000 lei/buc Calea Calarasilor nr. 4, bl. 105A, tel: 323.22.48 Capace 13 230.000 lei/set Calea Calarasilor nr. 4, bl. 105A, tel: 323.22.48 Capace 14 250.000 lei/set Calea Calarasilor nr. 4, bl. 105A, tel: 323.22.48 Ti s-a pus pata? Scoate-o! In comert exista numeroase produse speciale care indeparteaza petele de pe tesaturile fine fara sa le distruga. Cind cumparati un asemenea produs, uitati-va atent la termenul de valabilitate si la instructiunile de utilizare, pe care trebuie sa le respectati intocmai. Altfel riscati sa va stricati hainele. Iata care sint produsele de pe piata cu care puteti sa indepartati petele de pe diferite tesaturi: Asevi - detergent pentru scos petele Pret estimativ: 47.000 lei/500 ml. - indicat pentru toate tipurile de tesaturi; dizolva eficient murdaria de pe gulere si mansete; se pulverizeaza pe suprafata de curatat, dupa care se spala; se utilizeaza impreuna cu detergentul folosit de dvs.; produsul are o compozitie chimica. Asevi - detergent cu pulverizator pentru scos petele Pret estimativ: 54.000 lei. Asevi - spuma activa pentru indepartarea petelor Pret estimativ: 41.600 lei/500 ml. - indicat pentru tesaturi rezistente; ideal pentru petele de pe covoare si mochete. Dr. Beckmann Soft Wash - solutie Pret estimativ: 90.000 lei/500 ml. - spala tesaturi fine precum lina, matasea; indeparteaza pete de fard, sosuri, grasimi, ruj; cu aproximativ 10 minute inainte de spalarea propriu-zisa, se toarna putina solutie direct pe pata. Dr. Beckmann Flecken Salz - sare pentru indepartarea petelor Pret estimativ: 89.000 lei/500 g. - pentru rufe albe si colorate; sarea protejeaza culorile; dizolva pete de cafea, vin rosu, fructe; previne coroziunea masinii de spalat; nu se toarna direct pe haine, ci se foloseste ca supliment la detergent. Dr. Beckmann - solutie roll-on pentru indepartarea petelor Pret estimativ: 69.000 lei/50 ml. - indeparteaza pete de grasime, cafea, ulei, fructe, vin, singe de pe hainele pretentioase care nu se spala la masina (rochii, sacouri); se utilizeaza punind un servetel sub materialul patat, dupa care se aplica solutia cu ajutorul roll-ului; pata se muta pe servetel. Dr. Beckmann Pre Wash - solutie in recipient cu perie Pret estimativ: 79.000 lei/250 ml. - indeparteaza pete de grasime, ulei, singe, lapte, ketchup, legume, fructe si pete persistente; nu se aplica pe matase. Vanish Magic - solutie fara clor Pret estimativ: 47.000 lei/l. - pentru rufe albe si colorate; in cazul petelor persistente se toarna direct pe tesatura. Vanish Pudra Pret estimativ: 47.000 lei/400 g. Johnson Max Bio Shout - bio spray pentru dizolvat pete Pret estimativ: 55.000 lei/500 ml. - indeparteaza petele de sos, cafea, fructe, vin, inainte de spalarea manuala sau automata. Snow Liquid - inalbitor delicat Pret estimativ: 19.000 lei/500 ml. - nu contine clor; indicat pentru tesaturi din lina si matase; este activ la o temperatura de la 30 la 90 grade C; se toarna direct pe pata. ERYKA LANG Editia de Transilvania Dovlecei care nu se mai termina Viorel si Florica Horgos din Baia Mare au plantat anul acesta citeva rasaduri de dovlecei gigantici cu seminte aduse din Ungaria. Dovleceii au devenit uriasi. "Ii crestem doar pentru casa. Mai dam din ei cite o bucata la prieteni si vecini", ne-a spus barbatul. Cel mai mare dovlecel are lungimea de aproape doi metri si este in continua crestere. Interesant este ca, dupa ce se taie o bucata din el, acesta continua sa cresca regenerindu-se. De aceea Florica poate gati dovlecel atit cit vrea. "Cel mai frecvent, fac dovlecel pane cu ou. Eu fac si dovlecel umplut cu pasta de carne. Se poate face si ciorba de dovlecel. Pentru la iarna, punem din ei la murat", ne-a declarat Maria. Un alt lucru care face acest fel de dovlecel mai deosebit este acela ca, dupa coacere, semintele devin, din albe, negre la culoare. ADRIAN RUSU Noua lege pentru turismul balnear Ministrul sanatatii, Daniela Bartos, a anuntat, simbata, la Miercurea Ciuc, ca turismul balnear va dispune de un nou cadru legislativ. Saptamina viitoare, specialistii in balneologie si reprezentanti ai ministerelor cu atributii in domeniu, vor creiona un cadru legislativ coerent, care va permite eliminarea disfunctionalitatilor existente in turismul balnear. (D.B.T.) Castelul de la Jibou, prea scump pentru a fi revendicat Unul dintre cele mai frumoase castele din Transilvania, construit in secolul al XVll-lea de baronul Istvan Wesselenyi, se afla la Jibou. Mostenitoarea castelului si, totodata, ultimul descendent al familiei nobiliare Wesselenyi, nu cere castelul inapoi din cauza lipsei banilor necesari pentru reparatii si, ulterior, pentru intretinere si spune ca ar vrea sa primeasca unele despagubiri in bani, castelul urmind sa ramina in proprietatea statului. Dupa nationalizare, in 1948, in castelul de la Jibou a functionat o scoala. Ulterior, acolo a fost sediul Casei Pionierilor din localitate. In gradinile castelului, comunistii au construit o gradina botanica. Aceasta adapostea specii-unicat in Romania. Dupa Revolutie, din cauza nepasarii, gradina a intrat in paragina. Pentru ca nu vrea sa treaca peste principiile nobiliare si blazonul familiei, mostenitoarea nu vrea sa-si faca public numele. Dinastia Wesselenyi Castelul de la Jibou a fost construit in secolul al XVll-lea de baronul Istvan Wesselenyi, proprietarul celei mai mari herghelii din Transilvania. Nepotul baronului Wesselenyi si mostenitorul averii acestuia, Miklos, este cunoscut in istoria Transilvaniei drept primul nobil care a eliberat iobagii si le-a dat in proprietate anumite suprafete de pamint. Baronul Miklos Wesselenyi era cunoscut ca fiind un aristocrat foarte cult si un reformist deschis la nou. De fapt, acesta este si fondatorul Colegiului Wesselenyi de la Zalau, scoala la care a studiat si Adi Endre, drept care, si in ziua de astazi, o statuie a baronului Miklos Wesselenyi troneaza in centrul orasului. Ultimul locuitor al castelului a fost presedintele Partidului Ardelenesc, Bela Teleki, a carui mama a fost ultima reprezentanta a familiei nobiliare Wesselenyi. Despre Bela Teleki, istoricii spun ca l-a convins pe dictatorul ungur si aliatul lui Adolf Hitler, Miklos Horthy, sa retraga trupele maghiare din Cluj-Napoca, tocmai pentru ca orasul sa nu devina un cimp de batalie si pentru a scapa de distrugeri. Dupa retragerea trupelor maghiaro-germane, Bela Teleki a ramas la Cluj si a fost primul reprezentant al orasului care a tratat cu rusii. Pentru ca fost membru al Parlamentului Maghiar, Armata Rosie n-a vrut sa negocieze si a dispus arestarea lui. La scurt timp dupa arestare, Teleki a fost eliberat, neputind fi acuzat de nimic. Spre nenorocul lui, intors in Ungaria, Bela Teleki a fost arestat de catre autoritatile maghiare supuse Moscovei. Profitind de libertatea provizorie, fiind arestat la domiciliu, ultimul baron Teleki a fugit la Viena si de aici la New York. In momentul cind a ales calea exilului, Bela Teleki era tatal a doua fete si un baiat. In prezent, in Romania nu traieste decit fiica cea mai mica a sa, ceilalti copii stabilindu-se la New York. In castel, comunistii au construit o scoala Dupa nationalizare, castelul a adapostit o scoala, precum si Casa Pionierilor din localitate, dupa care comunistii au infiintat o gradina botanica, aflata, in momentul de fata, in paragina. Fiica lui Bela Teleki, singura ramasa in tara, a avut cel mai mult de suferit. Datorita numelui sau care are conotatie nobiliara, multa vreme nu a avut un loc de munca. Ulterior a fost angajata ca muncitoare necalificata la Fabrica de Parchet din Satu-Mare. Intrebata fiind daca va cere inapoi castelul, mostenitoarea a raspuns ca nu il va revendica deoarece nu are banii necesari cu care sa plateasca impozitul ce va fi de aproximativ 50-60 de milioane de lei pe an. "Pentru conservarea castelului ar fi nevoie de aproximativ 2-3 miliarde de lei. Pensia mea este de 1,5 milioane, bani care nu imi ajung nici macar sa ma intretin, dar sa pot sa reconstruiesc intreg palatul. Impreuna cu familia mea am decis sa renuntam la dreptul de proprietate si sa primim despagubiri de la statul roman, daca acestea ne vor fi acordate". MIHAI SOICA Vaduvele minerilor morti in urma exploziei de la Vulcan la lucru Unsprezece dintre nevestele minerilor care au murit in accidentul de la Mina Vulcan au fost angajate in cadrul CNH si incep de astazi munca. Vasile Savu, presedintele LSMVJ, spune ca femeilor li s-a facut instructajul privind normele de protectia muncii si ca, in functie de pregatirea lor profesionala, vor lucra la Minele Vulcan si Petrosani. Una dintre vaduve a refuzat angajarea deoarece pleaca din Valea Jiului. Proteste in strada Angajatii societatii constructoare de utilaj minier UMIROM SA Petrosani au anuntat ca vor protesta astazi, pe strazile orasului, nemultumiti de faptul ca isi primesc salariile diminuate si cu intirziere. In ultimele luni, societatea a avut, salariilor intirzieri la plata cuprinse intre doua saptamini si o luna. UMIROM are de incasat de la CNH pentru serviciile prestate peste 23 miliarde lei. Pentru plata salariilor ar fi nevoie de 2,3 miliarde lei. MARIUS MITRACHE Inaugurare cu Zaher Iskandarani Cu ocazia sarbatoririi a 1848 de ani de atestare documentara a Bailor Herculane a fost inaugurata Fabrica de imbuteliat apa plata. Apa, captata din izvorul natural Domogled, cunoscut si folosit de romani, va face din acest an concurenta altor izvoare de apa plata din tara. Fabrica foloseste 3 litri pe secunda din capacitatea nominala a masinii conducatoare care este de 14.000 de litri pe ora. Investitia initiala i-a apartinut sirianului Zaher Iskandarani, care a concesionat-o ulterior unui conational sirian. De altfel, Iskandarani a fost prezent la inaugurare, in calitate de invitat. (D.B.T.) Expulzati din Italia Nelu Musca, expulzat din Italia, a fost trimis ieri in orasul de bastina, Galati, dupa ce si-a declarat, la sosirea pe Aeroportul International Cluj, o identitate falsa. Pe numele lui, politistii de frontiera de la PCTF au intocmit un dosar de urmarire penala sub acuzatiile de fals in declaratii si fals privind identitatea. Musca fusese expulzat vineri de catre autoritatile din Bologna alaturi de alti noua romani prinsi muncind la negru si fara acte legale de sedere in Italia. Musca si-a declarat o identitate falsa pentru a nu fi trecut in baza de date a persoanelor non-grata din Spatiul Schengen. (M.S.) Se nasc mai putini copii Natalitatea a scazut in judetul Cluj, in primul semestru al acestui an, cu 6 procente, fata de aceeasi perioada a anului trecut, indica un raport intocmit de Directia de Sanatate Publica. Astfel, daca anul trecut s-au nascut, in primele sase luni, circa 3.000 de copii, in acest an s-au nascut doar 2.800. Mortalitatea infantila a scazut de la 14 decese la suta de mii de locuitori, in primul semestru al anului 2000, la 12 decese la suta de mii de locuitori, in acest an. De asemenea, mortalitatea generala a scazut cu circa un procent. Principalele cauze ale deceselor inregistrate in judetul Cluj sint bolile cardio-vasculare, tumorile, accidentele, bolile aparatului digestiv si respirator. In ceea ce priveste bolile cu transmitere sexuala, raportul indica o crestere a cazurilor cu aproximativ 30a. Numarul cazurilor noi de TBC a scazut in acest an, la fel si numarul bolnavilor de cancer. (M.S.) Expozitie canina in Baia Mare Asociatia Chinologica Baia Mare va organiza la sfirsitul lunii septembrie o expozitie canina, cu participare internationala. Aceasta manifestare vine dupa o intrerupere de doi ani, timp in care iubitorii si proprietarii de ciini au fost privati de posibilitatea de a concura. Noua conducere a asociatiei incearca sa reinnoade traditia si de a readuce cultura canina baimareana in centrul atentiei intregii tari si in afara granitelor sale. "Baimarenii merita o astfel de expozitie care se constitue intr-un bun prilej de a invata defectele si calitatile unui c"ine de rasa, dar si de a face achizitii de pui", ne-a declarat Liviu Pop, presedintele Asociatiei Chinologice Baia Mare. ADRIAN RUSU Constructii ilegale in Paring Cadrele didactice de la baza sportiva a ANEFS din masivul Paring au inaintat un protest catre Primaria Municipiului Petrosani prin care au solicitat organelor in drept sa stopeze concesionarea terenului folosit ca baza sportiva pentru pregatirea studentilor si a elevilor de la scolile sportive din tara. Eugen Peterffy, directorul Clubului Scolar Sportiv din Petrosani, spune ca, prin concesionarea acestor terenuri pentru construirea casutelor de vacanta, s-a inchis definitiv posibilitatea de a face din aceasta zona o statiune moderna si utila pentru turism. De asemenea, prin ignorarea importantei acestei zone din masivul Paring s-ar putea ajunge la situatii-limita, in conditiile in care aparatele de zbor, singurele care pot interveni in caz de pericol, ar putea sa nu aiba unde ateriza. La baza sportiva din masivul Paring isi desfasoara activitatea, mai multe luni pe an, studentii Academiei Nationale de Educatie Fizica si Sport, loturile nationale de gimnastica si alti sportivi si turisti. Totodata, aici au loc intreceri sportive de nivel national, fiind una dintre cele mai mari baze sportive din tara. MARIUS MITRACHE Concurs intre nevazatori Asociatia Nevazatorilor Maramures a organizat faza pe filiala a concursului national de literatura intitulat "Pe meridianele lumii", editia a XVII-a. Tema a fost "La capatul Pamintului" de Constantin Chifane Dragusani. Din partea filialei Maramures au participat patru nevazatori. Concursul a fost cistigat de catre Carol Polcz. Pe locurile II si III s-au clasat Elena Lacatus, respectiv Vasile Buciuman. Cei trei au fost premiati cu 800.000 lei (locul I), 600.000 lei (locul II) si 400.000 lei (locul III). Referentul cultural-sportiv al Asociatiei Nevazatorilor Maramures, Maria Conea, ne-a declarat ca primul clasat va participa la faza pe zona, care se va desfasura in perioada 21-23 septembrie la Baia Mare. ADRIAN RUSU Mircea Radu - Cupidon la Baia de Aries Mircea Radu, prezentatorul emisiunii "Din Dragoste", difuzata de Antena 1, a descins la sfirsitul saptaminii trecute, la Baia de Aries. El a sosit aici din motive profesionale, ca urmare a unei scrisori pe care a primit-o, in urma cu doua luni, de la Laura Bazoc, care i-a marturisit calvarul unei iubiri interzise. Mai precis, din cauza tatalui ei, fata a fost nevoita sa se desparta de fostul ei iubit, tinarul Zucu. De altfel, ea a avut si citeva tentative de sinucidere din acest motiv, fiind internata in spital dupa ce a inghitit o cantitate mare de medicamente. Acum, Mircea Radu va incerca sa-i impace pe cei doi si, mai ales, sa-l convinga pe tatal Laurei sa accepte relatia fiicei lui cu cel pe care il iubeste. LUCIAN DOBRATER Bobo si Luci, hoti de masini Ei falsificau acte prin "metoda clorului" Ofiterii Serviciului Cercetari Penale din cadrul IPJ Timis au anuntat ieri finalizarea cercetarilor in cazul a doi hoti de masini si falsificatori de acte prin metoda "Clorului". Lucian Stoiadin (Luci, 24 de ani), din Timisoara, si Bogdan Moise (Bobo, 23 de ani), din Baia Mare, obisnuiau sa fure si apoi sa schimbe intre ele placute de inmatriculare ale unor autoturisme pe care, cu carti de identitate si certificate de inmatriculare falsificate, le vindeau mai departe. In total, Bobo si Luci se fac vinovati de comiterea a 13 infractiuni. Totul a inceput cu un Tico Prima lovitura au dat-o exact in urma cu un an, cind Bobo a furat, cu chei potrivite, un Tico pe care l-a condus prin oras dupa ce ii schimbase placutele de inmatriculare cu altele, furate si ele. Stoiadin i-a facut, cu ajutorul calculatorului personal, o serie de acte false pentru Tico, intre care un certificat de inmatriculare pe numele "Ioschici Petrica". Cu actele "in regula", Bobo si Luci au reusit sa vinda masina, citeva luni mai tirziu, cu 4.000 de marci germane. In graba insa, ei au uitat sub bancheta din spate trei perechi de placute de inmatriculare, pe care le-a descoperit noul proprietar al masinii. Asa au intrat pe fir politistii. La Stoiadin acasa au fost gasite zeci de acte de masini, false ori care urmau sa fie falsificate, iar la Bobo a fost gasit un VW Golf furat, cu placutele de inmatriculare inlocuite cu unele furate. In urma cercetarilor s-a constatat ca Lucian Stoiadin, care se recomanda ca fiind patronul unei firme de inmatriculari auto, le facea doritorilor acte pentru masini dupa ce cumpara placute de inmatriculare de la persoane a caror identitate nu a putut fi inca stabilita. De exemplu, in septembrie 2000, a luat de la Dorina Bandarau 2.500 DM ca sa-i inmatriculeze o Lancia Thema, folosind certificatul unei alte masini si placute furate. El stergea, cu inalbitor "Ace", datele de pe certificatul de inmatriculare original, apoi completa, la imprimanta, noile date de "inmatriculare". La sfirsitul lunii martie, Stoiadin a facut schimb de masini cu Mihai Bivolaru caruia, pentru un Citroen si 2.100 DM i-a dat un VW Golf cu acte false. Pentru aceasta afacere, Stoiadin si-a declinat o identitate falsa, numele fiind Negru Razvan. Au urmat un Renault Espace si un Opel Kadet. GEORGETA PETROVICI Finalizarea catedralei din Zalau, bugetul pe un an al judetului Ideea construirii Catedralei Ortodoxe "Sfinta Vineri" din Zalau s-a nascut inainte de revolutia din decembrie 1989, dar pe atunci nu s-a putut materializa. Abia dupa 1990 lucrarile au inceput sa prinda contur. Complexul spiritual "Sfinta Vineri" este format din catedrala (capacitate 5.000 de persoane), un obelisc inalt de 50 de metri si un spatiu muzeal cu peste 3.800 de carti vechi, icoane pe sticla si lucrari in lemn. Preotul Ioan Ghiurc povesteste cum, pentru a aduce ceva nou in lumea crestina din Salaj, a fost la Constantinopol, la Catedrala "Sfinta Sofia" care este construita in stilul de cruce greaca nescrisa, un stil ortodox rasaritean. "Daca greco-catolicii au ca simbol Catedrala San Pedro din Roma, atunci noi am luat ca simbol Catedrala "Sfinta Sofia". Am masurat-o: peste 72 m lungime, latime si inaltime. Am impartit aceasta dimensiune in doua, asa ca actuala Catedrala "Sfinta Vineri" are 36 de m lungime, latime si inaltime. Noi am adaugat un balcon in interior, de 750 de locuri", ne-a declarat preotul Ghiurco. Pina la inceperea lucrarilor, arhitectii s-au retras unul cite unul, motivind faptul ca nu erau pregatiti. In cele din urma au ramas doi. "In 1990 am incercat sa consolidam versantul, care ne-a costat atunci peste trei milioane. Toti banii pe care i-am primit pina in prezent pentru lucrarile de construire i-am adunat "cersind" pe la bancile si intreprinderile din judet. Pentru lucrarile interioare, am apelat la familia Petre Botezatu, din Canada, deoarece dl Botezatu este unic in lume in privinta lucrarilor in fresca". Preotul Ghiurco regreta insa ca nu s-au inteles la pret si la conditiile de cazare. Botezatu a cerut 750 de dolari pe metrul patrat pictat, catedrala insumind peste 5.000 mp. Dupa negocieri, s-a ajuns la 250 de dolari. Din pacate insa, salajenii nu au putut satisface conditiile de cazare. Botezatu a cerut o casa cu toate dotarile necesare, citrice zilnic, masina la scara pentru toate deplasarile in tara si strainatate, iar toate acestea trebuiau suportate de biserica si enoriasi. "Daca nu am dat curs acestei cereri, au plecat. Acuma lucram cu unul din ucenicii lui, caruia ii platim 60 de dolari pe mp. Daca lucrarile vor merge bine, in cel mult cinci ani catedrala va fi finalizata", s-a aratat optimist preotul Ghiurco. Costul lucrarilor finale se ridica insa la 40 de miliarde lei, aproape cit intregul buget al judetului Salaj pe un an. CAMELIA BUHASCHI Omorita cu toporul O sibianca a fost gasita moarta simbata dupa-amiaza, la cabana "Poiana Soarelui", situata la numai zece kilometri distanta de comuna Saliste, unde avea domiciliul. Potrivit anchetatorilor, in noaptea de 7 spre 8 septembrie, Elena Prica, 51 de ani, s-a certat cu George Neamtu, 50 de ani, din Sibiu, angajat zilier la o familie din Saliste. Neamtu era beat cind a luat un topor si o bita si a incept sa o loveasca furios pe Elena in cap, in abdomen, pe miini si pe picioare, omor"nd-o in citeva minute. Barbatul a fost retinut si urmeaza a fi prezentat Parchetului de pe linga Tribunalul Sibiu, sub acuzatia de omor calificat. (A.G.) Hoti de tarite Doi barbati din Salonta sint cercetati in stare de retinere, fiind acuzati ca au furat sase tone de tarite, transmite Mediafax. Politistii spun ca Zoltan Varga ( 51 de ani) si Marius Talpos (31 de ani) au patruns prin efractie intr-o magazie apartinind unei societati din Salonta, de unde au furat sase tone de tarite, in valoare de 12,5 milioane lei. Prejudiciul a fost recuperat partial, iar cercetarile continua, cu autorii in stare de retinere. (D.B.T.) Au furat calea ferata Viorel Dan (25 de ani) si Ioan Groza (46 de ani), ambii din Aiud, impreuna cu Florin Sirbu (25 de ani), din Girbova de Jos, sint cercetati pentru furt calificat si distrugere de catre politistii din Aiud dupa ce au incercat sa comercializeze 56 de metri de sine de cale ferata. Ei au fost surprinsi vineri dupa-amiaza in zona popasului turistic "Caprioara", in timp ce taiau sinele de cale ferata cu autogenul. Potrivit anchetatorilor, sinele, furate in urma cu o saptamina, nu erau incluse in tronsonul circulat, ci erau de rezerva, iar hotii intentionau sa le vinda la fier vechi. LUCIAN DOBRATER De la bal, la spital Un neamt venit la ruga de Sfinta Marie Mica in Banat a murit ieri noapte pe autostrada, la putin timp dupa inchiderea petrecerii. Feil Iosin, din Germania, se afla in Nissan-ul sau impreuna cu un amic din Bistrita-Nasaud, Nelu Murar, in drum spre Timisoara. Cind a ajuns pe raza localitatii Chizatau, din cauza vitezei prea mari, a pierdut controlul volanului si s-a oprit cu masina intr-un copac ornamental de pe marginea drumului. Feil a murit la scurt timp dupa producerea accidentului, iar Murar a fost grav ranit. GEORGETA PETROVICI Tun de 620 de milioane Emilian Ovidiu Suditu, agent comercial la Astral Impex din Arad, a tras o teapa de 620 de milioane de lei firmei la care a lucrat, "uitind" sa returneze banii obtinuti din vinzarea, in judetul Timis, a unor tigari. El este acuzat de delapidare, fals si uz de fals, activitate infractionala realizata in doar citeva saptamini. Cercetat initial in stare de libertate, Suditu nu s-a mai prezentat la ancheta si a disparut de la domiciliu. SERGIU MIAT Cadavru pe Bega In timp ce stateau la o terasa de pe malul Begai, aflata in apropiere de Universitatea de Vest, clientii au observat pe riu un cadavru umflat de starea avansata de putrefactie in care se gasea si care emana un miros pestilential. Ion Ilioiu a fost cel care a anuntat imediat politia. La fata locului s-au deplasat o echipa de cercetare si una a SIAMUD, aceasta din urma reusind pescuirea cadavrului unui barbat imbracat doar intr-un slip. Cadavrul, a carui identitate a ramas deocamdata necunoscuta, a fost transportat la Institutul de Medicina Legala. O ipoteza ar fi ca este unul dintre inecatii de peste vara, ale caror corpuri nu au fost recuperate din apa. GEORGETA PETROVICI Revendicari la U.M. 0133 Oradeanul Szasz Paul a depus la Prefectura Judetului Alba o notificare de retrocedare-restituire prin echivalent a contravalorii imobilelor - teren si constructii - administrate actualmente de catre U.M. 01033 Alba-Iulia. Szasz solicita peste 5,3 miliarde de lei, cu titlu de despagubiri pentru o suprafata de 13,6 ha si imobile preluate ilegal de la tatal sau, decedat in 1954, si trecute in proprietatea statului roman. Vechimea constructiilor revendicate este cuprinsa intre 90 si 122 de ani, printre acestea regasindu-se si o cripta familiala, executata in 1920. U.M. 01033 Alba-Iulia foloseste constructiile respective in baza unui contract de vinzare-cumparare, incheiat cu SC Agroservice SA-Alba Iulia si a unui ordin al Ministerului Agriculturii. Szasz Paul precizeaza, in notificarea depusa la prefectura, ca a optat pentru acordarea de despagubiri banesti deoarece, in prezent, restituirea in natura a intregului imobil nu mai este posibila. (D.B.T.) Singe insuficient in Hunedoara Centrul de Transfuzii Judetean Hunedoara a fost somat de unitatile alimentare din Deva, Hunedoara si Petrosani sa plateasca datoriile acumulate la bonurile valorice pentru alimente de care beneficiaza donatorii de singe la fiecare donare. Sumele restante se ridica la 325 de milioane de lei, iar unitatile alimentare au avertizat ca, daca nu-si vor primi banii intr-o saptamina, vor refuza sa mai onoreze bonurile de alimente pentru donatori. Pentru achitarea acestor datorii, Centrul de Transfuzii a solicitat Primariei Deva fondurile necesare, dar, pina vineri, primise doar 100 milioane de lei, bani care au fost deja virati catre unitatile alimentare din judetul Hunedoara cu care colaboreaza. Stocul de singe existent la Centrul de Transfuzii Sanguine Deva este asigurat in proportie de 60 la suta, a declarat pentru Rompres dr. Victoria Halagiu, sefa Centrului de Transfuzii Hunedoara. Mai precis, in evidentele Centrului existau 15 litri de singe, dintr-un necesar pe stoc de 25 de litri. (D.B.T.) Trei ani, cu suspendare, pentru un politist traficant de masini Tribunalul Militar Timisoara l-a condamnat pe plutonierul Daniel Alexa, fost lucrator la postul de politie din localitatea timisana Giarmata, la trei ani de inchisoare, pedeapsa suspendata pe un termen de incercare de cinci ani. Alexa facea parte dintr-o retea, alaturi de inca patru persoane, care se ocupa cu inmatricularea prin repatriere a unor masini introduse in tara fara plata taxelor vamale. In dosarul de urmarire penala, procurorii militari i-au acuzat pe cei cinci infractori de fals intelectual, fals in inscrisuri sub semnatura privata, uz de fals si complicitate la inselaciune. Membrii retelei au actionat la inceput doar in judetul Timis, formind ulterior o adevarata filiera interjudeteana, in asa fel incit, pe numele unui singure persoane repatriate, se puteau introduce in tara mai multe masini. De cele mai multe ori, actele autoturismelor care proveneau din Occident se intocmeau dupa ce acestea erau deja in Romania. Cu ajutorul unui lucrator vamal se intocmea un document fals care atesta ca masina a fost adusa in tara de o persoana repatriata sau de un reprezentant legal al acesteia. Pe baza chitantei vamale obtinute, cu toate datele de identificare ale autoturismului, se obtineau cartea de identitate si numerele de circulatie, ocolindu-se in acest mod plata taxelor vamale. In reteaua inmatricularilor false, fostul plutonier Alexa era cel care aplica stampila Postului de Politie Giarmata pe actele de repatriere. SERGIU MIAT [33][pl.dll?rid=expresro] 