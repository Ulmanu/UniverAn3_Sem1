 Norma studenteasca Sportul Studentesc si UMT sint doua echipe care au promovat cistigind, sezonul trecut, cele doua serii din Divizia B si care nu se numara printre formatiile bogate ale primei ligi. Acestea sint singurele similitudini dintre cele doua grupari, in ceea ce priveste fotbalul practicat, diferenta fiind de la cer la pamint. "Studentii" au deschis scorul inca din secunda 70, si, in primul sfert de ora, puteau conduce lejer cu patru sau cinci la zero. Banatenii par sa se fi resemnat deja cu gindul retrogradarii, un deznodamint logic al aventurii lor in Divizia A prin prisma valorii extrem de modeste a trupei de pe malurile Begai. Marea problema a UMT-ului este sa indeplineasca macar baremul de 15 puncte, in caz contrar, urmind sa ajunga direct in Divizia C. "Dinamo, uita-te, ora ta se-apropie!" "Ce sa le fac... Se pling ca sint obositi inca de pe la mijlocul primei reprize. Cred ca sufera de complex de inferioritate fata de fotbalul din primul esalon. Batrinu mi-a spus ca s-a accidentat la genunchi si l-am schimbat, Gosa si Maxim se cereau si ei afara prin minutul 70, cind epuizasem toate schimbarile. Fara intariri urgente ne este imposibil sa indeplinim baremul", se plingea Cristian Contescu la finalul jocului, cel care l-a inlocuit temporar pe Aurel Sunda pe banca tehnica a timisorenilor n La meciul din Regie a asistat si Gabi Balint, "secundul" lui Gica Hagi la echipa nationala. Balint, fost antrenor prinicipal al Sportului in urma cu doua sezoane, a urmarit partida alaturi de Vasile Siman, la finele partidei felicitindu-i pe "studenti" pentru succes n Singura ocazie a oaspetilor s-a consumat in minutul 23, Vlaicu sutind in bara transversala a portii aparate de Stanca n Dupa meci, cite doi jucatori de la fiecare echipa au fost supusi controlului antidoping. Musteata si Georgescu, de la Sportul, Briciu si Savoiu, de la UMT, s-au chinuit mai bine de o ora pentru a furniza lichidul necesar n "Pacat ca n-am inscris macar cinci goluri in meciul de azi, pentru ca ocazii am avut cu duiumul. Se pare ca jucatorii mei si-au facut o norma din a inscrie cite trei goluri pe teren propriu si nu vor sa o depaseasca. Sper ca, etapa viitoare, sa marcam macar un gol in Stefan cel Mare si sa ne intoarcem cu puncte de acolo", a declarat tehnicianul gazdelor, Ioan Andone. Ideea lui "Ando" a fost sustinuta si de micuta galerie a "alb-negrilor", care a scandat in repetate rinduri: "Dinamo, uita-te, ora ta se-apropie!" si "In Stefan cel Mare, va fi inmormintare!". SILVIU TANASE Halagian sustine ca nu-i place sa minta ca Hagi! Gloria Bistrita si-a tras simbata "partea leului" in disputa cu FC Arges, la capatul unei partide in care oaspetilor parca le-a fost frica sa traga la poarta lui Cimpeanu de teama ca, din greseala, sa nu marcheze! Singurul sut al pitestenilor pe poarta a avut loc in minutul 89 si i-a apartinut "rezervei" Cristi Vlad. La sfirsitul jocului, antrenorul Florin Halagian, facind pe suparatul, si-a acuzat jucatorii de non-combat: "N-au atacat deloc poarta! Noi trebuie sa scapam de la retrogradare, nu ne gindim la Cupa UEFA". Florin Halagian, aflat la prima aparitie oficiala pe banca Argesului de la revenirea la Pitesti, s-a aratat contrariat de faptul ca se bate atita moneda pe sistemul de joc adoptat de Gica Hagi. Selectionerul Romaniei a declarat in repetate rinduri ca va folosi la nationala o formula de echipa cu patru fundasi. "Mie nu-mi place sa mint lumea! Si eu as putea spune ca joc 3-5-2, dar nu este corect, atita timp cit folosesc doi fundasi de banda clasici. Hagi n-a jucat 4-4-2, ci 5-3-2! In meciul cu Ungaria, Radoi a evoluat stoper, facind marcaj la al doilea atacant maghiar, adica ala mai rapid. Popescu a jucat in fata apararii, nu in spatele ei. Ce-ti trebuie ca sa joci 3-5-2? Mijlocasii de banda trebuie sa fie mai rapizi decit mijlocasul obisnuit!", a declarat Hala, care nu s-a aflat in plenitudinea fortelor la meciul cu Gloria. "Sint racit. Fac tratament cu Polidin", a marturisit rutinatul tehnician. Armeanu' si-a pierdut sepcuta cu noroc Apropiati ai antrenorului au explicat ca acesta nu a mai pregatit o echipa de asta-iarna, cind a demisionat prin fax de la Ceahlaul, deoarece si-a pierdut vestita sepcuta cu insemnele echipei de baschet Chicago Bulls. "Am pus un masor de acolo sa mi-o caute, dar n-a dat de ea", a declarat, vizibil mihnit, Armeanu'. In schimb, Halagian a purtat la Bistrita o sapca cu stema echipei Genoa Calcio, formatie din Serie B: "Acolo joaca Paul Codrea, unul dintre fostii mei elevi", a explicat prompt Halagian. Leonard (Ca$$a Loco): "Gagicile din Bistrita sint cele mai fitoase!" Bistritean sadea, Leonard Muha, unul dintre componentii trupei "Ca$$a Loco", asista, ori de cite ori are posibilitatea, la meciurile de pe teren propriu ale Gloriei, desi se declara un fan inrait al echipei Dinamo: "Vin la stadionul "Gloria" de pe vremea cind nationala de fotbal a Romaniei facea cantonamentele la Bistrita. Pe atunci juca si Misa Klein, Dumnezeu sa-l odihneasca!". "Am umblat prin toata Romania, dar gagici mai fitoase ca aici n-am vazut", se lamenta Leo, care, dupa ce a "vindut fin", cu banii obtinuti de pe urma "secerisului", spera sa-si achizitioneze, in ianuarie 2002, o motocicleta din Germania. Intr-o perioada, Leonard a fost corespondentul de Bistrita al "Evenimentului zilei". El si-a amintit amuzat titlul unui articol publicat pe ultima pagina in "Bulina rosie": "Primarul din Bistrita a achizitionat din banii publici un vibrator!". Cimpeanu promite ca se va retrage "Nu ma vede si pe mine nimeni! Ce, n-am loc sa joc la FC Arges?", se plingea Vasile Popa, fost libero al gruparii pitestene n "De data asta, chiar ma las de fotbal. Imi voi pune ghetele in cui, mai ales ca Gloria va juca in ultimul meci al sezonului la Bacau, orasul meu natal, asa ca va fi ceva cu totul special. Se va lasa cu spritane grele!", ne-a marturisit Cimpeanu ; Mijlocasul stinga Sorin Bucuroaia si-a cumparat un jeep fara stirea parintilor n Atacantul bistritean Cristi Turcu n-a putut evolua din pricina unor dureri de abdomen. "Fac tratament cu laser, iar in curind imi voi relua antrenamentele", a declarat "Turcalete" ; Cristi Tudor, atacantul bistritean care a fost legitimat sezonul trecut la Pistoiese (Italia), si-a vopsit parul in galben. El se pregateste momentan cu echipierii Gloriei n Fundasul dreapta Sergiu Mindrean, international de tineret, este singurul fotbalist bistritean care are pagina pe Internet. Pitestenii au dat iama-n sosete si-n vinul de Jidvei In dimineata jocului, argesenii au colindat Bistrita, trecind si pe la biserica din apropierea hotelului unde au fost cazati. Din oras, pitestenii au cumparat vin de Jidvei, dar si multe perechi de sosete albe. "Hai, ba, sa ne luam mai multe, ca-s numai 25.000 de lei perechea", a indemnat unul dintre masori. Sica Birdes si-a luat o curea de pantaloni, iar Cristi Dancia a venit cu un vraf de reviste auto la subsuoara ; Sirbul Milorad Bukvici se plimba tantos intr-un trening al nationalei Iugoslaviei, cu regretul ca echipa antrenata de Dejan Savicevici va urmari Mondialul de anul viitor la televizor n Un comerciant bucurestean vindea, in fata stadionului, trompete in culorile nationale. Pretul acestora varia intre 10.000 si 20.000 de lei n La o faza petrecuta in repriza secunda, pe cind Mindrean il dribla ca la antrenament pe Dancia, "asistentul" Marian Toader, furat de rapiditatea actiunii, s-a impiedicat si a cazut pe spate, facind o tumba spectaculoasa in aer. DANIEL CONTESCU Stingacie "ros-alba" Egalul consemnat pe stadionul "Gheorghe Hagi" a fost just, dar delegatia oaspetilor a parasit litoralul catranita: pe linga cele doua puncte pretioase pierdute in clasament, dinamovistii primisera inca un avertisment ca lucrurile scirtiie, si asta cu doar cinci zile inaintea fluierului de start in cupele europene. "Tu esti femeia visurilor mele", dedicata dinamovistilor La nivelul performantelor sportive, Farul se mentine inca la un nivel onorabil pentru prima divizie, gratie eforturilor depuse de jucatori si antrenori. Lucrurile stau mult mai rau cind vine vorba despre inspiratie si decenta, capitol unde gruparea constanteana "trage" cu sanse serioase la titlul de lider al prostului-gust. Inaintea meciului de simbata, organizatorii au programat pe stadion un concert de muzica tiganeasca. Vreme de doua ore, spectatorii au ascultat cintece in genul "Haoleo, romane/Am si-o gagica sucara/Dar nevasta mea-i smechera/Tine dolarii sub perna", sau versuri care dezvaluiau ca o "gagica" merita un pumn in fata "pentru ca are doua tite". Penibilul absolut a fost atins atunci cind, in timp ce galeria dinamovista - amplasata la doar citiva metri in spatele scenei - dadea adevarate batalii cu plutoanele de scutieri, interpreta Catanga s-a apucat sa le dedice "dragilor oaspeti" de la Bucuresti melodia "Tu esti femeia visurilor mele!" ; Conducerea Farului a inchiriat cotidianului local "Cuget liber" spatiul rezervat, in mod normal, tuturor ziaristilor. Masa presei a fost intesata de jurnalistii de la "Cuget", veniti la meci cu catel, cu purcel - neveste, soacre, copii, nepoti, cumnati, prieteni. Mai mult decit atit, citiva dintre indivizii care se laudau ca lucreaza la ziarul amintit au proferat pe tot parcursul meciului injurii la adresa oaspetilor. Cel mai mult au avut de patimit Ion Marin - caruia i s-a strigat "malformatule", cu trimitere la afectiunile de care sufera fetita sa cea mica - si Ianis Zicu, mijlocasul venit tocmai de la Farul, caruia i s-a prezis un sfirsit similar cu cel al lui Vrabioru (n.r. - Zicu a fost oprit de la efort intr-un timp, cind s-a banuit ca sufera de o afectiune a inimii) ; La inaltime a fost, in schimb, galeria de la tribuna a II-a. Nucleul condus de Sorin Mihailescu s-a pregatit vreme de o luna pentru meciul cu Dinamo. Membrii "Legiunii Marine" au aprins, in momentul fluierului de inceput, un numar de 216 torte de culoare rosie, care au produs minute bune un fum greu deasupra arenei. Hagi: "Tin cu Farul" Arbitrul Sorin Altmayer a condus prost meciul. Timisoreanul trebuia sa-l elimine in minutul 16 pe Onut, cind dinamovistul l-a faultat din spate pe Liviu Mihai, care scapase singur spre poarta. In minutul 47, Pirvu a comis si el un fault de "rosu", tot la Liviu Mihai, dar Altmayer a inchis din nou ochii. "Centralului" i s-a alaturat "tusierul" Hincu, cel care a produs un "cutremur" printre spectatorii de la tribuna I, isterizati de deciziile anapoda ale purtatorului de bat ; Dupa meci, la vestiare, soferul clubului gazda, Jean Podaru, a sarit la dinamovistul Ianis Zicu. "De ce faci figuri aici? Ba, tu n-ai loc la Farul!", s-a incins soferul, care a fost calmat de vicepresedintele Constantin Gache ; La meci a asistat si selectionerul Gica Hagi. "Nu mai este un secret, tin cu Farul. Cred ca are echipa de prima divizie, din moment ce lupta de la egal la egal cu Dinamo", a declarat "Regele" ; Vizibil nemultumit de rezultat, Ion Marin a declarat ca "in seara asta am cistigat un jucator, Ovidiu Stinga". Mijlocasul, distribuit in rol de coordonator, a marturisit ca a fost primit foarte bine de coechipieri. "Atit timp cit se joaca un fotbal curat, adevarat, cred ca avem sanse la titlu", a declarat Stinga, care a adaugat ca inca nu-si cunoaste bine colegii. MATEI UDREA Olaroiu nu merge de multe ori la apa FC National nu a putut continua seria de meciuri foarte bune - victorie cu Steaua pe teren propriu, urmata de un succes zdrobitor in Trivale -, remizind vineri seara, in Cotroceni, cu Petrolul Ploiesti. Siguri de destinatia celor trei puncte, elevii lui Cosmin Olaroiu au evoluat cu trac, obtinind, in cele din urma, un punct nesperat, cu largul concurs al asistentului Marius Beudean, care nu a semnalizat o pozitie de ofsaid in care se afla un jucator bancar, la faza golului inscris de Potocianu. Marin Barbu a reusit obtinerea primului punct in deplasare gratie in primul rind inspiratiei de care a dat dovada portarul Ionut Irimia. "Pepe e de-al meu, minca-l-as!" Asistenta din tribunele arenei din Parcul cu Platani a ramas surprinsa la intrarea pe gazon a antrenorului ploiestean Marin Barbu. Acesta a aparut imbracat la costum, dupa ce ani in sir lumea fotbalului s-a obisnuit cu un "Magiun" in trening si pantofi de sport in picioare. "O sa innebuneasca toata lumea cind o sa ma vada", marturisea, zimbitor, tehnicianul "gazarilor", la cabine, inainte de meci. "Daca o sa ne poarte noroc, ma voi imbraca mai des astfel" n Ca de obicei, la tribuna oficiala a stadionului "Cotroceni" s-au masat tot soiul de personaje din diverse domenii de activitate. Printre acestea, cintaretul Pepe, fostul solist al formatiei Latin Express. Acesta a facut fericita o vinzatoare de seminte, cumparindu-i o cantitate apreciabila de "bomboane agricole". Aceasta se lauda apoi tuturor clientilor sai despre cele intimplate: "E de-al meu, minca-l-as!" ;Cosmin Olaroiu a acuzat in termeni duri arbitrajul lui Bajan, dar nu a scos o vorba despre jocul, pe alocuri jenant, al elevilor sai. El a vazut minutele de prelungire ale partidei din tribuna, acolo unde fusese trimis de "centralul" intilnirii imediat dupa ultimul gol al echipei sale, pentru proteste si injurii n Vicentiu Iorgulescu, directorul sportiv al Nationalului si fratele presedintelui Gino, a dat un adevarat recital. El a reactionat la fiecare decizie a arbitrului care, in opinia sa, defavoriza gazdele. L-a stresat permanent pe asistentul Beudean, care oricum si-a facut datoria fata de FC National. Iorgulescu nu a fost nici macar atentionat de centralul Bajan, desi, protestind si injurind, oficialul "bancar" a intrat de mai multe ori pe teren in timpul jocului n Fotbalistii Petrolului au facut, in dimineata jocului, o vizita la Manastirea Zamfira, linga Valenii de Munte, unde s-au rugat pentru un rezultat bun in Cotroceni. Pina vineri, "gazarii" mergeau in pelerinaj la Manastirea Ghighiu, monument istoric construit pe vremea domnitorului Mihai Viteazul ; "Centralul" Alexandru Bajan, aflat la a doua partida in Divizia A, a condus confuz si fara personalitate, trecind cu vederea o multime de neregularitati. Bajan nu l-a eliminat pe Gabi Popescu, in minutul 10, cind "bancarul" a lovit, fara balon, un adversar, "centralul" uitind de cartonasul rosu si in minutul 89, cind, in careul oaspetilor a izbucnit o bataie ca in filme. ADI DOBRE Balul Cenusareselor Succesul repurtat la US Open de Venus Williams in detrimentul surioarei sale Serena a fost o veritabila sarbatoare afro-americana. "God Bless America", interpretat de Diana Ross inaintea ultimului act al turneului feminin de la Flushing Meadows, avea rezonante gospel. Partida s-a desfasurat pe arena botezata dupa neuitatul Arthur Ashe. Majoritatea celor 23.023 de spectatori prezenti la duelul surorilor era compusa din rapperi si actori de culoare. Pina si Noah, baietelul lui Boris Becker, are parul cret si tenul masliniu. Ce bucurosi trebuie sa fie Richard si Oracene Williams, parintii Cenusareselor, ca finala din 2001 s-a disputat intre cistigatoarea din 2000 - Venus - si cea din 1999 - Serena! Si nici "un curcan mare si alb", cum o caracteriza odinioara Richard Williams pe Irina Spirlea, n-a tulburat traseul surorilor. In elegantul sport alb, la sfirsitul celui de-al patrulea turneu de Mare Slem al anului, se poarta negrul - dupa cum Whitney Houston, oricit de des ar fi paruita de Bobby Brown, va cinta mai bine decit metisa Mariah Carey. "Nestiinta" Brasoveanul Onofras a trimis balonul in bara, ratind astfel producerea unei mari surprize, in ultimul minut al meciului. Fane Preda, gardianul Universitatii, s-a dus imediat si a sarutat stilpul portii care l-a salvat de pierderea pe teren propriu a tuturor celor trei puncte n Putinii spectatori aflati in tribune au plecat acasa dezamagiti de slaba evolutie a fotbalistilor preferati. Unul dintre ei a spus cu amaraciune ca, "daca as fi in locul lui Netoiu, i-as pune sa aduca bani de-acasa". Un alt suporter oltean i-a strigat, in timpul meciului, antrenorului Bondrea: "Nea Mariane, fa schimbare, ca ni se pune pata pe tine!". Iar tehnicianul s-a conformat imediat, trimitindu-l pe Grigorie in locul lui Burca n Acelasi Bondrea, al carui scaun la Craiova a inceput sa se clatine foarte tare, a declarat despre atacantii sai ca "sint sterili" n Pentru ca echipa craioveana nu se regaseste, dupa cinci etape, in primele opt locuri ale clasamentului, fotbalistii nu au primit pina acum nici o prima de joc n Augustin Calin a reintrat, simbata, intr-un joc oficial al Universitatii, dupa aproape un an de absenta de pe gazon. MARIO MORCOV Linda Evangelista il transfera pe Barthez de la Manchester United Cunoscutul top-model Linda Evangelista, logodnica lui Fabien Barthez, portarul francez al echipei Manchester United, nu mai doreste sa traiasca in nord-vestul Angliei si ar prefera o clima mai calda. Se pare ca modelul l-a amenintat pe cheliosul goal-keeper ca nu se va casatori cu el daca vor ramine in Albion, iar Barthez intentioneaza si el sa plece din Manchester deoarece evolutiile sale nu au fost cele mai bune in ultimul timp. "Linda s-a aratat decisa sa plece pentru ca nu este fericita si nu vrea sa-si petreaca restul vietii aici", indica un amic al familiei Barthez pentru cotidianul englez "Daily Mail". Criticile la adresa evolutiilor internationalului francez nu vin numai din partea presei, ci si din partea antrenorului sau, Alex Ferguson. "Daca o tine in ritmul asta, va ramine pe dinafara", a spus managerul general al "diavolilor rosii", fapt care ar putea indeparta definitiv cuplul Barthez - Evangelista de stadionul "Old Trafford". DANIEL NAZARE 150.000 de dolari pentru Violeta Beclea-Szekely Regina semifondului Atleta Violeta Beclea-Szekely a cistigat ieri proba de 1.500 metri din cadrul finalei IAAF Grand Prix de la Melbourne, singura victorie care-i mai lipsea in acest an pentru a fi incoronata regina absoluta. Vicecampioana mondiala si olimpica pe distanta respectiva, Beclea a totalizat cel mai bun punctaj in circuitul Grand Prix, 116, devansind-o cu 11 puncte pe sportiva din Mozambic, Maria Mutola. Romanca a cistigat marele premiu in valoare de 100.000 dolari, la care s-au adaugat inca 50.000 dolari pentru victoria de ieri. Violeta Beclea-Szekely este si cistigatoarea jackpot-ului pus la bataie in seria Golden League. MARGARIT BANUTA Venus triumfa pe Terra Americanca Venus Williams a cistigat simbata, pentru a doua oara consecutiv, turneul de US Open de la Flushing Meadows, ultimul din seria celor patru concursuri anuale de Grand Slam. Inedit in aceasta finala a fost faptul ca Venus a intilnit-o pe sora ei mai mica, Serena, cea care se impunea la US Open cu doi ani in urma. Mezina familiei Williams a cedat repejor, in doua seturi, scor 4-6, 2-6, in fata lui Venus, intr-o partida care a durat doar 69 de minute. Oracene Williams, femeia care le-a dat viata, a avut un singur cuvint pentru a descrie momentul trait de ea: "Istoric". "Ceea ce au reusit ele dupa o viata de munca asidua, inceputa de fiecare la virsta de patru ani, este fantastic. Era visul lor, de a juca una impotriva celeilalte intr-o finala de Grand Slam. Si acum li s-a implinit. Oricum, sint convinsa ca ele nu au inteles cit de important este faptul ca sint singurele surori intr-o finala de asemenea anvergura, dupa mai bine de un secol. Poate mai tirziu vor constientiza ce au reusit de fapt", a declarat Oracene, dupa meci. Serena toaca banii surorii Mama lui Venus si a Serenei a impartit intotdeauna cu controversatul ei sot, Richard, raspunderea antrenamentelor celor doua fete. Oracene nu s-a aratat prea surprinsa de deznodamintul finalei. Serena si-a petrecut o parte din ziua finalei facind cumparaturi pe celebra Fifth Avenue din metropola. Intrebata cine a facut mai multe ravagii prin luxoasele magazine, Oracene Williams a spus fara sa clipeasca: "Serena, ca de obicei. N-ati auzit-o pe Venus ce a spus? Ca ea are grija de sora ei mai mica. Adica asta inseamna ca Serena cheltuieste si banii de cumparaturi ai lui Venus". Inflatie de vedete Richard Williams, constient ca nu va suporta tensiunea din timpul finalei, a preferat sa se intoarca acasa, in Florida. "Le-am spus sa fie fericite ca au ajuns aici si sa joace relaxat", a sunat sfatul tatalui-antrenor catre Venus si Serena, indrumari date chiar inainte de a parasi "National Tennis Centre" de la Flushing Meadows. "Si, orice se va intimpla, vom aduce trofeul tot in familie. Iar de data asta am de gind sa nu-l mai dau inapoi", a adaugat Richard, plin de emfaza. La meci s-au napustit sa asiste, din loja oficiala, o sumedenie de celebritati, printre care cintaretii Diana Ross, P. Diddy, actorii Helen Hunt, Mathew Broderick, Sarah Jessica Parker si Hillary Swank, regizorul Spike Lee, precum si vedete din lumea sportului ca Joe Torre, Carl Lewis si Boris Becker, ultimul, impreuna cu baietelul sau, Noah. Finala masculina i-a opus pe americanul Pete Sampras si pe australianul Lleyton Hewitt. Rezultatul acestei confruntari nu ne parvenise pina la inchiderea editiei. MARGARIT BANUTA Bölöni a fost fluierat Ladislau Bölöni, ex-selectionerul reprezentativei Romaniei, a avut parte de primele contestari de cind se afla la cirma formatiei portugheze Sporting Lisabona. Dupa meciul terminat la egalitate, in deplasare, simbata seara, scor 1-1 (0-0), in compania formatiei Uniao Leiria, in jur de 30 de suporteri ai "leilor", asa cum sint denumiti jucatorii "alb-verzi", l-au asteptat pe tehnicianul roman cerindu-i socoteala pentru jocul prestat. Acestia l-au fluierat si i-au adresat cuvinte grele, motivul principal fiind jocul slab prestat de favoriti. In acest moment, Sporting Lisabona ocupa locul 12, cu 4 puncte, inregistrind in patru etape doar o victorie si o remiza. Chiar daca a jucat o repriza in superioritate numerica, Sporting n-a putut sa se impuna in fata celor de la Uniao Leiria. Marius Niculae a jucat toate cele 90 de minute, facind cuplu de atac cu brazilianul Mario Jardel, care, de altfel, a inscris unicul gol al oaspetilor, din penalty, in minutul 46. Conform presei lusitane, jucatorul roman a obtinut un penalty in minutul 60, insa arbitrul a considerat ca a fost o simulare si i-a acordat lui Nicu un cartonas galben. (D.N.) Baia Mare ineaca "sepcile rosii" Divizia B la fotbal si-a derulat simbata dimineata partidele din etapa a 5-a. Va prezentam rezultatele consemnate. SERIA I: Fulgerul Bragadiru-Metalul Plopeni 1-3, Diplomatic Focsani-Midia Navodari 0-0, Inter Gaz Bucuresti-Cimentul Fieni 2-1, Foresta Suceava-Poiana Cimpina 2-1, ARO Cimpulung-Laminorul Roman 3-1, Tractorul Brasov-Rocar Bucuresti 0-1, FC Onesti-Petrolul Moinesti 2-0, Dacia Unirea Braila-Electromagnetica 1-6. Cu victorii pe linie, Metalul Plopeni a acumulat 15 puncte si s-a detasat in fruntea seriei. Pe locul secund este Electromagnetica - 12 puncte. SERIA a II-a: Pandurii Tg. Jiu-FC Bihor 1-1, UT Arad-ASA Tg. Mures 3-1, "U" Cluj-FC Baia Mare 0-2, Minaur Zlatna-CSM Resita 1-1, Jiul Petrosani-Apulum Alba Iulia 1-4, Gaz Metan Medias-FC Extensiv 0-1, International Pitesti-"Poli" Timisoara 4-1, Olimpia Satu Mare-Industria Sirmei Cimpia Turzii 1-1. FC Baia Mare ocupa primul loc, cu 15 puncte, urmata indeaproape de FC Extensiv - cu 13 puncte. Serbanica si Dobos au fost Fulgerati! Imilian Serbanica si Anton Dobos au fost demisi de la conducerea tehnica a divizionarei secunde Fulgerul Bragadiru dupa ce echipa patronata de Gheorghe Florea a inregistrat un nou insucces pe teren propriu, simbata, 1-3 cu Metalul Plopeni. Antrenor principal al Fulgerului va fi, incepind de azi, Mihai Stoica, fostul secund al lui Mihai Stoichita la FC National si Litex Loveci. "Muc", asa cum este poreclit Stoica, a pregatit pina acum formatia bucuresteana Electromagnetica, "satelitul" din Divizia B al Rapidului. Echipa cu sediul in Strada Veseliei din cartierul Ferentari urmeaza sa fie pregatita de Ionut Chirila. Oficialii de la Fulgerul vorbesc chiar de o colaborare intre Mihai Stoica si Mihai Stoichita, "Lippi" urmind sa ocupe o functie onorifica pina la gasirea unui nou angajament, dupa ce s-a reintors, luna trecuta, din Panama. Hotarit sa schimbe din temelii staff-ul administrativ si tehnic de la Fulgerul, Gheorghe Florea l-a numit deja presedinte de onoare pe Constantin Son, unul dintre cei mai buni prieteni ai magnatului din Bragadiru, si intentioneaza sa-i propuna functia de director executiv lui Dan Petrescu-"Fibra", actualul vicepresedinte al FRF. Printre putinii care isi pastreaza locul se numara Marius Moldovan, actualul presedinte al clubului.(A.D.) Lokomotiv prinde Liga Lokomotiv Moscova este ultima echipa care se va alinia la startul grupelor Ligii Campionilor la fotbal. UEFA a decis redisputarea mansei secunde a turului trei preliminar Tyrol Innsbruck - Lokomotiv Moscova, dupa ce arbitrul intilnirii a acordat doua cartonase galbene unui jucator al oaspetilor fara sa-l elimine de pe teren. Formatia austriaca a invins la rejucare, simbata, scor 1-0 (1-0), prin golul marcat de Jerzy Brzeczek, insa a fost insuficient pentru calificare, deoarece in mansa tur rusii s-au impus cu 3-1. Lokomotiv Moscova face parte din Grupa A, alaturi de Real Madrid, Anderlecht Bruxelles si AS Roma. (D.N.) Clasament CAPTION: 1 Rapid 5 4 1 0 11-4 13p +7 2 Gloria 5 3 1 1 5-5 10p +1 3 Sportul 5 3 0 2 9-4 9p 0 4 Dinamo 5 2 2 1 13-8 8p +2 5 FC National 5 2 2 1 10-6 8p -2 6 FC Brasov 5 2 2 1 4-4 8p +2 7 Steaua 4 2 1 1 8-5 7p +1 8 Astra 5 2 1 2 6-4 7p -2 9 Otelul 4 2 1 1 5-4 7p +1 10 Univ. Craiova 5 2 1 2 6-6 7p -2 11 Petrolul 5 2 1 2 5-7 7p +1 12 Farul 5 1 2 2 6-7 5p -4 13 FCM Bacau 4 1 1 2 5-5 4p -2 14 Ceahlaul 4 1 1 2 4-7 4p -2 15 FC Arges 5 0 1 4 3-11 1p -5 16 UMT 5 0 0 5 2-15 0p -6 Etapa viitoare 14-16 septembrie CAPTION: FC Arges Steaua Petrolul Gloria FC Brasov FC National Ceahlaul Univ. Craiova Rapid FCM Bacau UM Timisoara Astra Ploiesti Dinamo Sportul Studentesc Otelul Farul [33][pl.dll?rid=expresro] 