 "Butelie", implicat intr-un nou scandal penal Fratele lui Ilie Dumitrescu, anchetat pentru afaceri cu vize Bogdan Dumitrescu, fratele fostului fotbalist - actualul antrenor la FC Brasov, Ilie Dumitrescu - este din nou subiectul unui scandal. Bogdan, zis "Butelie", in virsta de 25 de ani, este suspectat ca a incercat obtinerea unor vize de vacanta pentru niste cunoscuti, in baza unor documente false. Patru fotbalisti-fantoma, adusi la Consulatul Mexicului pentru "vize de vacanta" In urma cu o luna, Dumitrescu s-a prezentat la Consulatul Republicii Mexic impreuna cu patru amici, care s-au prezentat drept fotbalisti "cu acte in regula" si au solicitat viza pentru Mexic. In formularele completate la consulat figurau urmatoarele date: Viorel Chirita (23 de ani) - fotbalist la Foresta Falticeni, Cristian Catana (22 de ani) - fotbalist la Rocar, Valentin Plescan (29 de ani) - fotbalist la Rocar si Calin Pop (29 de ani), fotbalist la acelasi club. Ultimii trei au anexat chiar si o "adeverinta", stampilata si semnata de Victor Pandele, director executiv la clubul din Drumul Gazarului. Falsul a fost sesizat de consulul Mexicului, Jaime Luna. Diplomatul a verificat telefonic documentele prezentate, iar dupa o scurta convorbire cu oficialii de la Rocar, consulul a constatat ca nici "fotbalistii", nici Pandele nu figurau in schema de personal a clubului. Diplomatul a trimis documentele Ministerului roman de Externe si a reclamat falsul. MAE a trimis politiei documentele false, pentru cercetari In cursul zilei de ieri, biroul de presa al MAE ne-a confirmat ca documentele false au fost primite de la Consulatul Mexicului. Oficialii MAE au precizat ca actele respective au fost trimise Ministerului de Interne, pentru cercetari. In mod procedural, dosarul celor patru ar fi trebuit sa ajunga la Politia Capitalei, via IGP. Insa ieri seara, Politia Capitalei nu ne-a putut confirma existenta unui nou dosar penal pe numele lui Bogdan Dumitrescu. Fratele mai mic al lui Ilie Dumitrescu a mai avut de-a face cu legea in urma cu 2 ani, cind a fost arestat pentru detinere de valuta falsa impreuna cu fratii Stefan si Florin Marin. Bogdan Dumitrescu si prietenii sai au fost acuzati ca au cumparat de la ziaristul Ioan Radu Budeanu (fiul regretatului Radu Budeanu) 5 telefoane mobile, pe care le-au platit cu 2500 de dolari falsi. Bogdan si prietenii sai au fost eliberati la scurt timp dupa arestare. DANIEL NEAMU CHRISTIAN LEVANT Seful politiei clujene accepta control la vila, dar fara presa Comandantul Politiei municipiului Cluj-Napoca, colonel Pop Puscas Teodor, a acceptat controlul inspectorilor Directiei de Control din cadrul primariei clujene, dar s-a razgindit, dupa ce despre control au aflat si reprezentantii mass-media. Puscas a declarat ca nu intelege actiunea primariei de a invita mass-media la el la vila, din moment ce el insusi a rugat insistent ca acest control sa nu fie mediatizat. Comandantul politiei a declarat ca se simte hartuit de aceste controale si ca se va adresa Curtii Europene a Drepturilor Omului. Pina in prezent, in perioada 26 iunie-9 iulie, colonelului Pop Teodor Puscas i-au fost aplicate amenzi in valoare totala de 109 milioane de lei. Toate procesele-verbale au fost contestate. "Le-am contestat la primarie, dupa care urmeaza sa ma duc la judecatorie sa le sustin. Amenzile care mi-au fost aplicate constituie 8a din totalul amenzilor aplicate de Directia de Control anul acesta". MIHAI SOICA Procurorul Budusan, din nou atacat Ministrul justitiei, Rodica Stanoiu, a declarat, ieri, intr-o conferinta de presa, ca in scandalul Costea-Budusan (legat de modul cum au ajuns la Paris documentele comisiei rogatorii in dosarul Adrian Costea) au aparut elemente noi. Rodica Stanoiu a afirmat ca documentele transmise Tribunalului de Mare Instanta din Paris prin intermediul Ambasadei Frantei la Bucuresti sint semnate de procurorul Ovidiu Budusan, fost sef al Sectiei Anticoruptie din Parchetul de pe linga Curtea Suprema de Justitie. "Acesta este un element nou si confera o partiala legalitate, pentru ca nu procurorul Budusan trebuia sa semneze actele", este de parere Rodica Stanoiu. Imediat dupa declansarea scandalului, presa a publicat documentatia de expediere la Paris, iar aceasta purta semnatura lui Ioan Bar, director din Parchetul General. Afirmatia de astazi a ministrului justitiei le contrazice pe cele anterioare. Rodica Stanoiu a apreciat, ori de cite ori a avut prilejul, ca expediere documentelor la Paris a fost ilegala, motiv pentru care ancheta comisiei rogatorii ar fi lovita de nulitate. "Partiala legalitate" este o nuanta noua care intervine in discursul doamnei ministru in cazul Costea-Budusan. Scandalul s-a declansat dupa ce procurorul general Tanase Joita l-a acuzat pe Budusan ca ar fi transmis ilegal documentatia comisiei rogatorii la Paris, prin intermediul Ambasadei Frantei la Bucuresti, ocolind Ministerul roman de Justitie. Budusan a negat ca ar fi semnat adresa de trimitere a documentatiei si a facut plingere penala impotriva procurorului general, pe care l-a acuzat de calomnie. Ulterior, pe 24 mai, Consiliul de Disciplina al Ministerului Public l-a exclus din magistratura pe Ovidiu Budusan. Procurorul a declarat ca va contesta decizia la CSJ, dar nici pina astazi nu a primit motivatia excluderii, pe care sa o poata ataca. Termenul legal in care Ministerul Public trebuia sa-i remita decizia, pentru ca Ovidiu Budusan sa se poata apara, conform legii, este de cinci zile. A trecut o luna si jumatate si acest lucru nu s-a intimplat. Abuzul este cu atit mai grav cu cit vine din partea Parchetului General, menit sa vegheze la aplicarea legii, si priveaza de aparare un magistrat dat afara cu incalcarea procedurilor legale. Surse judiciare din tara si din strainatate afirma ca Rodica Stanoiu a esuat in tentativa de a recupera documentele ajunse in Franta, multe din ele extrem de compromitatoare pentru liderii marcanti ai PSD. N.S., C.L., O.G. Ministrul justitiei sustine ca "Exista magistrati care nu stiu carte" La bilantul pe primele sase luni ale mandatului sau, ministrul justitiei, Rodica Stanoiu, s-a intrecut pe sine in a baga pumnul in gura presei: "Evenimentului zilei" i s-a interzis sa puna mai multe intrebari ce vizau coruptia in justitie. De altfel, coruptia justitiei a fost tema zilei ieri, la Ministerul de Justitie, chiar daca Rodica Stanoiu s-a straduit din rasputeri sa ocoleasca acest subiect. "Cifra neagra" si "inchiderea in plic" a coruptiei Inca inaintea inceperii conferintei de presa, o manifestatie spontana a citorva zeci de membri ai Asociatiei Victimelor Magistratilor a reusit, prin sloganurile foarte dure, sa o scoata din birou pe doamna Stanoiu. Presedintele AVN, Rodica Neagu, i-a spus ministrului Justitiei ca poate dovedi ca 95 la suta dintre magistrati sint corupti sau dau solutii abuzive. In replica, Rodica Stanoiu i-a spus ca "nu este chiar asa", dar ca "exista magistrati care nu stiu carte". Neagu a declarat presei ca intentioneaza sa depuna la Parchetul CSJ o plingere in care ii acuza de genocid pe toti ministri justitiei care s-au succedat dupa revolutie, deoarece nu au facut nimic pentru stoparea coruptiei si prevenirea abuzurilor. In pledoaria sa privind bilantul pe primele sase luni, ministrul Stanoiu a incercat "sa dreaga busuiocul" privind perceperea Romaniei ca tara foarte corupta. "Cifra neagra", adica rata reala a criminalitatii si, implicit, a coruptiei, ar situa Romania nu asa de sus, adica pe primele locuri,ci undeva pe la mijloc, pe locurile 6-8, dupa alte tari, unele foarte civilizate (Spania, Portugalia). De altfel, ministrul justitiei spune ca lucreaza la o initiativa guvernamentala pentru o strategie generala privind combaterea coruptiei. Intrebata despre o eventuala initiativa asemanatoare cu a MI privind verificarea averilor, ministrul Stanoiu crede ca "inchiderea in plic" a declaratiilor de avere ale magistratilor este "un lant fara sfirsit de inginerii, unde se pierd urmele coruptiei". Fara sa dea nume sau sa detalieze cazurile, ministrul justitiei a spus ca s-au dat 13 avize de cercetare penala si 3 de trimitere in judecata a unor magistrati, iar pentru 32 de judecatori sau procurori se efectueaza acte premergatoare de cercetare penala. Desi conduce Consiliul Superior al Magistraturii, care a dat toate aceste avize impotriva magistratilor, ministrul Stanoiu considera ca nu trebuie sa se interpreteze acest lucru ca o imixtiune a executivului in puterea judecatoreasca. CHRISTIAN LEVANT Seful IPJ Hunedoara, col. Petru Cotolan, are Cabana din panouri publicitare In judetul Hunedoara, problema averilor politistilor vine ca un tavalug, imediat dupa ancheta de-clansata de informatiile potrivit carora politistii ar fi implicati in traficul de monede de aur din zonele dacice, acoperirea infractorilor si afaceri cu masini straine sau acoperirea traficului de valuta. Unul dintre personajele a caror avere, spun oamenii, depaseste cu mult modestele venituri ale unui politai este chiar cel care va trebui sa-si puna sub ancheta subordonatii: insusi seful Inspectoratului Politiei Judetene Hunedoara, colonelul Petru Cotolan, care, dupa spusele oamenilor care il cunosc, are o vila pe Riu Mare Retezat, una la Sacarimb si vreo doua apartamente in Deva. Colonelul Petru Cotolan, seful Inspectoratului de Politie al Judetului Hunedoara, a declarat ca informatiile conform carora ar avea mai multe vile si apartamente in zonele pitoresti ale judetului nu sint adevarate. Colonelul Cotolan a declarat ca locuintele cu pricina apartin unor rude ale sale. Despre vila de pe Riu Mare, pe care o recunoaste, seful politiei hunedorene afirma ca nu este tocmai o vila, ci doar o cabana de vacanta, construita din panourile recuperate de pe santierele de demolari. Suparat, se pare, pe insistenta presei de a-i face cunoscuta averea, colonelul Petru Cotolan sustine ca isi va rezerva dreptul de a verifica daca nu cumva s-a comandat o campanie media impotriva sa. Ideea este sustinuta si de adjunctul sau, Tomita Anucuta. "Toata aceasta poveste cu averile politistilor si cu anchetele care trebuie facute este o inventie a presei. De fapt, presa are ceva cu noi si face afirmatii gratuite. Asa se intimpla cind se leaga de politie cite un ziarist care nu are ce face si cite un om de-al nostru care da informatii false. Afirm cu toata responsabilitatea ca in judetul Hunedoara au fost facute mai multe verificari privind averile politistilor si nu sint probleme". VLADIMIR BOLDUR Capitan de politie, cercetat pentru ca i-a spus unei judecatoare "scula pe bascula" Un capitan de politie de la Inspectoratul de Politie Judetean Brasov este judecat de Tribunalul Militar Cluj pentru comiterea infractiunilor de ultraj si ultraj la magistrat. Capitanul Constantin Cojocaru este acuzat ca in luna iunie 2000, in timpul desfasurarii alegerilor locale, i-ar fi adresat injurii judecatoarei Ana Maria Manda. Povestea s-a petrecut la sectia de votare Tincus-Brasov, in timp ce capitanul Cojocaru avea misiunea de a asigura paza sectiei de votare. La un moment dat, in zona a aparut judecatoarea Manda, care a avea misiunea de a supraveghea desfasurarea procesului de votare. Pentru ca ofiterul nu se afla in sediul sectiei, magistratul a intocmit un proces-verbal prin care arata ca sectia de votare nu era pazita, iar politistii care aveau aceasta misiune se aflau la iarba verde, in spatele postului de politie. Cojocaru a fost chemat in sectia de votare de catre judecatoare, care i-a reprosat ca ar trebui sa pazeasca seiful in care se aflau buletinele de vot. Pentru a nu avea neplaceri disciplinare, politistul i-a spus sa nu consemneze acest lucru in procesul-verbal, pentru ca in consemn nu este specificat ca trebuie sa pazeasca interiorul sectiei, ci doar caile de acces spre aceasta. Accesul politistilor in interiorul sectiei de votare urma sa se faca doar la solicitarea presedintelui sectiei de votare. Pentru a fi mai convingator, capitanul i-a spus judecatoarei ca va vedea ea cine este el, daca va consemna aceste lucruri in procesul verbal. Din cercetarea procurorilor militari a reiesit ca, la despartirea dintre cei doi, politistul i-a spus judecatoarei urmatorul lucru: "Ai venit, mare scula pe bascula de la Brasov, sa ma verifici pe mine". Aceasta expresie a fost considerata de judecatoarea Manda drept o ofensa, asa ca a depus la Parchetul Militar Brasov plingere pentru ultraj la magistrat. Capitanul Cojocaru sustine ca nu a zis asa ceva si ca totul este pus la cale de catre presedintele sectiei de votare, Danut Bancila, din dorinta de razbunare. Politistul mai arata ca sotia celui care a instrumentat dosarul, locotenentul magistrat Silviu Barbu, este colega de serviciu cu judecatoarea Manda. "Am crezut ca povestea a fost uitata, deoarece, timp de mai bine de noua luni, nu am fost chemat la Parchet pentru declaratii. Doar in luna aprilie a acestui an am aflat ca s-a inceput urmarirea penala impotriva mea". In fata judecatorilor, Cojocaru a declarat ca s-a impacat cu judecatoarea Manda si ca toata povestea nu este decit o ambitie a doi tineri. MIHAI SOICA Si-a omorit bunicul pentru un castron cu mincare Un batrin in virsta de 91 de ani din comuna vrinceana Maicanesti a fost omorit cu singe rece de nepotul sau, care locuia in aceeasi curte. Chirita Lazoveanu, cunoscut in sat ca un om cumsecade, a fost gasit de vecini intr-o balta de singe. "Mos Chirita zacea in ograda cu capul despicat, de i se vedeau creierii", a declarat vecinul sau, Constantin Codreanu. Victima a fost transportata de urgenta la Spitalul Judetean din Focsani dar din cauza complicatiilor si a pierderii masive de singe a decedat in cursul noptii. Aseara tirziu, politistii din comuna l-au prins pe autorul omorului, care se ascundea in lanurile de porumb din spatele casei. Este vorba despre nepotul victimei, Gheorghe Lazoveanu, 43 de ani, cunoscut in sat ca foarte violent. El a declarat ca i-a cerut batrinului o farfurie cu mincare, dar acesta a refuzat si l-a trimis la munca. Enervat la culme, a pus mina pe sapa cu care fusese la prasit si l-a lovit pe bunic in moalele capului. SILVIA VRINCEANU Specialistii lui Constantinescu se intorc la Cotroceni Administratia Prezidentiala a pierdut doua procese Prima ordonanta de urgenta emisa de guvernul Nastase, OUG nr.1, din 4 ianuarie 2001, a modificat legea de organizare si functionare a Presedintiei Romaniei. Conform acestei ordonante, personalul Administratiei Prezidentiale putea fi incadrat "numai pe baza increderii acordate de Presedintele Romaniei si cu conditia semnarii unui angajament de loialitate". Prin urmare, retragerea increderii are ca efect desfacerea contractului de munca. Pe baza acestor prevederi, 30 de angajati au fost pusi pe liber. Opt dintre ei au atacat in instanta decizia de concediere. Doua procese s-au incheiat deja: Florin Tita si Costin Brancusi au cistigat procesul cu Administratia Prezidentiala si, conform legii, au dreptul sa-si recapete locurile de munca pierdute. Sentinta definitiva si irevocabila Florin Tita a fost consultant in Departamentul Stiinta - Cercetare - Tehnologie, pe probleme de IT. Cind s-a schimbat administratia, a intrat in Departamentul de Politica Interna, condus de Octavian Stireanu. "Am fost imediat chemat de Stireanu, si am discutat cu cartile pe fata. I-am spus ca daca nu sint dorit de noua conducere, ma retrag. Stireanu m-a asigurat, insa, ca nu se vor face demiteri pe criterii politice. Dar, la nici o saptamina, am fost anuntat ca mi s-a desfacut contractul de munca, in baza art. 4 din OUG nr.1 si a art. 130, alin.1, litera e, din Codul Muncii, adica pentru incompetenta. M-a deranjat foarte tare felul in care am fost concediat, asa ca am depus actiune in instanta. Am cistigat procesul pe fond, iar datorita faptului ca Administratia Cotroceni nu a inaintat recurs in termenul legal, sentinta a devenit definitiva si irevocabila", ne-a declarat Florin Tita. Litigiul de munca dintre Florin Tita si Administratia Prezidentiala a facut obiectul dosarului nr. 2008/2001, de la Judecatoria Sectorului 6. Instanta a ajuns la concluzia ca desfacerea contractului de munca pentru incompetenta nu este motivata, pentru ca nu s-a specificat "concret si exact in ce anume a constat neindeplinirea sau indeplinirea defectuoasa a sarcinilor de serviciu". Mai mult, judecatorii au considerat ca "prevederile art. 4 din OUG 1/2001 nu se refera la personalul existent la Administratia Prezidentiala in momentul intrarii in vigoare a OUG, ci la personalul care va fi incadrat in viitor". Pentru aceste motive, instanta a decis sa anuleze desfacerea contractului de munca (sentinta civila nr.2350/29.03.2001). Drept urmare, Florin Tita a solicitat reangajarea la Cotroceni, in functia avuta anterior. Dar, pe 15 mai, Florin Tita primeste o adresa din partea Administratiei Prezidentiale, semnata de consilierul de stat Gheorghe Pascu, in care este contestat caracterul definitiv si irevocabil al sentintei. "Imprejurarile in care ati intrat in posesia sentintei si care poarta stampila Judecatoriei Sectorului 6, cu mentiunea "definitiva si irevocabila", va recomand sa le clarificati dumneavoastra la nivelul presedintelui Judecatoriei Sectorului 6 Bucuresti", se arata in adresa. In acelasi document se preciza si ca Administratia Prezidentiala a facut recurs. Recurs intirziat Costin Brancusi, cel de-al doilea cistigator al "meciului" cu Administratia Prezidentiala, fusese angajat ca expert la Departamentul Strategii de Dezvoltare, in subordinea consilierului de stat Gheorghe Zaman. A fost concediat in aceleasi conditii ca si Florin Tita, pe baza OUG 1 si a art. 130. lit.e din Codul Muncii. "Eu am cerut si despagubiri morale. Fiind concediat pe motiv de neprofesionalism, am avut mari probleme in gasirea unui loc de munca. Mai mult, dat afara de la Cotroceni, eram privit cu suspiciune, fiind etichetat drept client politic al vechii puteri. Am cistigat procesul, sentinta Judecatoriei Sectorului 6 in dosarul 2001/2001 este definitiva si irevocabila, recursul Administratiei Prezidentiale fiind respins. Intentionez sa-mi recapat locul de munca", ne-a declarat Costin Brancusi. Avocatul fostilor angajati concediati de la Cotroceni, Mihai Dragoescu, ne-a declarat: "In data de 28 iunie, Tribunalul Bucuresti, Sectia 5 civila, s-a pronuntat in dosarele 3389 si 3390, asupra recursurilor depuse de Administratia Prezidentiala. Actiunile de recurs au fost respinse pe exceptia tardivitatii". Octavian Stireanu: "Eu nu am habotnicii politice" Am incercat sa-l contactam pe consilierul Gheorghe Pascu, dar am aflat ca acesta este plecat in concediu in strainatate, pina pe 16 iulie. Am vorbit, in schimb, cu consilierul prezidential Octavian Stireanu, care ne-a declarat ca nu se va opune reangajarii lui Florin Tita. "Presedintele Iliescu a dorit sa respecte o promisiune electorala, de a reduce schema de angajati cu 30 la suta. De aceea s-au facut disponibilizari. Hotaririle judecatoresti trebuie respectate. Administratia Prezidentiala ii va plati drepturile banesti cuvenite. Eu nu am habotnicii politice, ma intereseaza doar randamentul profesional. In departamentul meu am pastrat trei oameni din vechea structura a lui Constantinescu, dar nu puteam sa-i pastrez pe toti", ne-a declarat Octavian Stireanu. SORIN CEHAN [21][pl.dll?rid=expresro] 