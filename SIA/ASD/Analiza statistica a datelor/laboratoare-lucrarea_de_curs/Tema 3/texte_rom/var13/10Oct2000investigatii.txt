 "Contele" Zambra contra Vadim Mircea Iosipescu-Zambra, presedintele unui partid de buzunar format din el si familia sa, personaj pitoresc, cunoscut autoritatilor si opiniei publice, sustine ca, impreuna cu Parchetul si politisti de la Crima Organizata, a participat vineri la un "flagrant secret" cind un fals deputat PRM a fost filmat in timp ce primea 3 milioane de lei spaga pentru niste brevete de revolutionar. Zambra spune ca banii erau ceruti de un presupus deputat PRM de Prahova, Vasile Negrea, si de un alt personaj, Sergiu Zevedei, care se prezenta si el drept senator PRM. Intermediarul intre Zambra si cei doi "lideri" PRM ar fi fost un anume Gheorghe Balan, fost ofiter de politie, acum director in Ministerul Agriculturii. Potrivit lui Zambra, cei care au primit banii nu au fost arestati intrucit ieri ar fi trebuit sa aiba loc un al doilea flagrant: el trebuia sa dea mai intii 100 de milioane de lei, apoi alte 30 de milioane lui Negrea. Banii i-ar fi fost ceruti pentru a fi inclus pe un loc eligibil pe lista de deputati PRM a judetului Prahova. Zambra a declarat cum i-au justificat cei doi spaga: 90 de milioane ar fi destinate senatorului Corneliu Vadim Tudor si celelalte 10 plus 30 de milioane, lui Negrea. Reporterii nostri au fost inca de ieri dimineata pe urmele lui Zambra la Parchetul General. Pina la inchiderea editiei nu se stia daca el si-a probat acuzatiile in fata procurorilor sau daca urma sa fie arestat pentru denunt calomnios. Referitor la acest caz, colonelul Petre Albu, seful Directiei de Combatere a Crimei Organizate, afirma categoric ca, in nici un caz, Zambra nu a participat alaturi de oamenii sai la un flagrant de luare de mita. Totusi, surse din politie si din Parchet au confirmat existenta unei anchete care vizeaza implicarea unor persoane cu imunitate in aceasta afacere. Iata ce a declarat Zambra reporterilor "Evenimentului zilei", la sfirsitul saptaminii trecute. "Am aflat ca ma costa 100 de milioane ca sa intru pe lista PRM" "Sa va spun cum am aflat ca pot, cu o spaga de 100 de milioane de lei, sa ajung deputat sau senator PRM. Sau, in cel mai rau caz, directorul unei societati de stat, cu 150 de milioane de lei salariu. Pe data de 3 octombrie m-am intilnit cu Balan (n.r. - fost ofiter de politie) pe strada Valter Maracineanu. Mi-a zis ca a ajuns director la Sanepid, la Politia Sanitar Veterinara, si ca e mare vicepresedinte in liga asta a revolutionarilor. Apoi m-a invitat sa-l insotesc sus, la sediu, sa-l cunosc si eu pe deputatul de Prahova, pe acest Negrea Vasile si pe Zevedei Stelian, care e senator. Am ajuns la liga ni s-au servit cafele, m-a intrebat daca doresc sa intru in aceasta liga, ca sa am si eu brevet de revolutionar. Am acceptat. M-a intrebat daca vreau sa candidez si eu pentru un loc in parlament. Eu am spus ca da, as fi amator sa-mi depun candidatura. Atunci el mi-a spus ca ma costa100 de milioane, ca sa intru pe lista PRM. Am acceptat-o si pe asta si am spus: hai sa vedem. Am iesit pe hol in continuare impreuna cu Zevedei si cu Negrea. Balan mi-a explicat: trebuie sa dau 100 de milioane si sint trecut pe un loc eligibil pentru Camera Deputatilor. Am stabilit pentru a doua zi (n.r. - 4 octombrie) sa ne intilnim la ora 10.30, la sediul ligii. Pe data de 4 octombrie, in jurul orei 9.00, m-a sunat Balan sa ne intilnim. Ne-am intilnit la sediul guvernului. El venise cu o Dacie bleumarin cu insemnele guvernului. In parbriz lipise un ecuson pe care scria «Guvernul Romaniei, libera trecere, drept de sirena si portgirofar - Comisia pentru aplicarea Legii 42». In masina erau trei persoane: Balan, un tip pe care mi l-a prezentat ca fiind presedintele tineretului de la Conventie - CDR-2000, si inca un tip pe care mi l-a prezentat drept ofiter SPP. La liga erau si Zevedei, si Negrea. Mi-au dat niste formulare de aderare la liga, sa completez. Le-am antedatat, cu data de 24.04.95. Zevedei mi le-a dat. Dupa ce le-am completat, Zevedei a semnat legitimatiile si le-a completat. Legitimatiile de membri ai ligii. Pe mine m-a numit «consilier juridic» in liga si pe sotia mea «membra». Dupa ce mi le-a completat, mi-a cerut suma de trei milioane. Le-am zis: mai fratilor, n-am trei milioane la mine sa va dau - va dau peste doua ore. N-am mai venit. In aceeasi seara, Negrea mi-a lasat citeva mesaje la telefon. A doua zi, pe 4 octombrie, m-a contactat din nou Balan. Mi-a spus ca «daca nu vin cu banii pina la ora de... nu mai primesc brevetele si buletinul sotiei mele», care fusese oprit gaj. Sa-i aduc banii. L-am contactat pe domnul general Neagu. Dupa ce am vorbit cu Balan, De la cabinetul dinsului mi s-a spus sa iau legatura cu Crima organizata. Prima data am luat legatura cu domnul maior C. La interval de 20 de minute, am fost contactat de domnul maior B., care a fost de acord sa-mi puna si banii la dispozitie si tot ce trebuie pentru realizarea unui flagrant de mita. Dupa o serie de schimbari de locuri de intilnire, pe data de 5 octombrie m-am intilnit cu Balan si cu Negrea (care era insotit de un individ despre care mi s-a spus ca este ofiter SPP). Am dat cele trei milioane si mi s-au inminat brevetele si buletinul sotiei mele. Flagrantul s-a filmat video si s-a inregistrat pe banda magnetica. Fiindca era vorba sa mai dau suta de milioane, politistii nu au vrut sa ii aresteze, au lasat sa se deruleze actiunea. Banul, cele 3 milioane, l-a luat Negrea. Deci s-au dat banii." "Mi-a zis ca daca nu reusesc ca deputat, ma pune director de stat, cu salariu de 150 de milioane de lei pe luna" "M-am intilnit din nou cu Negrea la Ploiesti, la sediul lui, in jurul orei 11.00. Mi-a spus clar ca trebuie sa dau 100 de milioane pentru lista, ca sa fiu inclus pe lista de candidati: 90 de milioane ii revin lui Vadim si 10 milioane ii revin lui. I-am zis: bine domnule, mie imi convine. Atunci a pus mina pe telefon si l-a sunat pe Nely Dascalescu. Discutia a decurs in felul urmator: «Buna seara domnule Dascalescu, imi cer scuze, am vorbit cu dl Emil si cu dl Vadim Tudor la Bucuresti, la sediul parlamentului, si a ramas sa va sun pe dv. pentru a fi inclusi pe lista de candidati pentru un loc trei». Nu stiu ce i s-a raspuns. I s-a raspuns, probabil ca «nu mai aveti locul trei, ci locul patru-cinci». El a spus: «Uitati, avem un baietel care vrea sa candideze si are si el 60-70 de milioane». Se termina discutia telefonica si ramine totul pentru luni dimineata cu dl Dascalescu. Pe urma mi-a zis ca daca nu reusesc ca deputat, atunci sint trecut ca director la una dintre societati, cu un salariu de 150 de milioane. A doua zi dimineata, deci pe 6 octombrie, am predat caseta si aparatura de inregistrare pe care am avut-o organului de procuratura. La ora 3.00 m-am intilnit din nou cu Negrea si ne-am deplasat cu totii la sediul PRM. Vadim era intr-o sedinta si ne-am asezat la Restaurantul Casa Veche, linga sediul PRM. Terasa era goala. Negrea a observat prezenta pe terasa a procuraturii si a celor de la Crima Organizata. S-a ferit sa mai ia banul. Ne-am dus din nou la sediul PRM unde se terminase sedinta, a dat din nou noroc cu Vadim, iar Vadim ne-a plasat foarte frumos la un anume domn Maior si la unul Codrin. Au zis ca la nivel de Bucuresti nu se mai poate trece pe lista, dar la nivel de Prahova sa luam legatura cu Nely Dascalescu. Asta e inregistrat si de procuratura. Deci toate astea sint inregistrate. Ne-am suit in masina si am plecat la Ploiesti. Cind am ajuns la Ploiesti, am intrat in sediul PRM. Nely Dascalescu nu era. Atunci ne-am dus la sediul lui Negrea, si Negrea l-a sunat pe Nely Dascalescu si i s-a zis ca este la Breaza si a ramas totul pe luni. Intre timp nu stiu ce manevre au fost, ca au fost sunati cei de la politie de catre cei de la PRM. L-au avertizat, probabil, si pe Negrea pentru ca nu a mai luat banul si am plecat de acolo. Nu s-a mai dat banul, procuratura a plecat inapoi la Bucuresti." Reputatia lui Zambra si faptul ca unele dintre informatiile prezentate de el sint false (nici Negrea si nici Zevedei nu sint membri PRM) ridica multe semne de intrebare in legatura cu veridicitatea afirmatiilor sale. Totusi, faptul ca procurorii au demarat o ancheta demonstreaza ca exista un simbure de adevar in toata aceasta poveste. "Contele" Zambra si sotia au fost audiati la Parchetul General Dupa dezvaluirile facute reporterilor "Evenimentului zilei", luni dimineata, Isopescu Zambra s-a prezentat la Parchetul General cu dorinta marturisita de a "aranja" flagrantul de luare de mita cu ajutorul procurorilor Sectiei Anticoruptie. Zambra aranjase o intilnire cu acel Zevedei, la sediul Ligii Revolutionarilor, in jurul orei 10.30. Intilnirea a fost aminata: "contele" si sotia lui au intrat in audieri in jurul orei 12.00. Anchetatorii urmau sa verifice sesizarile lui Zambra, care a incercat sa isi probeze afirmatiile cu o caseta audio pe care inregistrase discutiile compromitatoare. La ora inchiderii editiei, procurorii nu finalizasera investigatia. DANIEL NEAMU CHRISTIAN LEVANT M IHAI MORAR Stenograma partiala a inregistrarilor lui Zambra Primul mesaj a fost primit miercuri, 4 octombrie, la ora 19.55, de la numarul de telefon 01/2219547. "Domnul Negrea te roaga respectuos sa il suni la numarul 095/813.251. Te rog, cauta-ma urgent. Negrea". Acelasi Negrea i-a mai lasat un mesaj citeva ore mai tirziu, la 23.19: "Te rog frumos sa nu mai vii la Bucuresti pentru a-ti lua diploma si a cotiza, deoarece este o inselatorie pe fata! La revedere!". A doua zi, la 8.22 dimineata, Negrea a lasat un nou mesaj: "Nu va mai duceti la Bucuresti pentru propaganda electorala!". Tot joi, la ora 19.03, s-a primit un nou mesaj: "Sunati la 094/991.754. Multumesc". O parte a discutiilor purtate la Bucuresti vizind mita pe care ar fi primit-o Vadim, au fost inregistrate (cu ajutorul unui telefon mobil) in aceeasi mesagerie vocala GSM. Vineri seara, ora 17.14; dialogul se petrece intr-un autoturism: "Ne ducem la Vadim... Stati si voi mai intr-o parte... Da, ma, ne-au vazut la masa, si daca ne vad si aici!? Da-te in fata, baga-te! (catre sofer). Da, ma, azi mergem sa discutam cu Vadim. Clar. (...) Sa nu dea banu' intii! E cam tacanit damblagiul ala..." (...). "Ia-o si tu spre Sala Palatului. Stii cine era ieri la masa, ma? Danescu... (n.r. fostul ministru de interne George Ioan Danescu) (...) "Hai, ca ai culoar de patrundere si ne fileaza astia. Problema e cu banii acum. Pe mine ma intereseaza banii". (...) N-avem cum sa luam legatura cu soferul? Sa-i dam lovelele... Ce nebun". Negrea - un revolutionar dubios Vasile Negrea ocupa functia de presedinte al "Ligii Nationale a Luptatorilor din Decembrie 1989 pentru Cinstirea Eroilor Martiri". Asupra sa exista suspiciuni cum ca ar elibera contra sumei de trei milioane de lei brevete de luptator pentru Victoria Revolutiei Romane. In acelasi timp, Negrea ar promite si locuri pe listele parlamentare PRM. La 5 octombrie 2000, contra unei sume derizorii, Negrea a scos de sub o tipoanita obscura doua brevete de revolutionar pe numele a doi ploiesteni care nu au avut nici un merit in evenimentele din '89. VIOLETA STOICA Flagrant cu ajutorul Garzii Financiare Comisarul-sef al Garzii Financiare, Vasile Chebac, a declarat ca flagrantul in urma caruia au fost arestati Vasile Savin si Teodor Pavel ar fi fost posibil cu un ajutor dat din interiorul institutiei sale. "Legatura dintre cei doi comisari si administratorul pizzeriei (Florin Stefan - n.red.) a fost facuta de un alt comisar, un anume Alexandru Tabacaru. Acesta sustinea ca il consiliaza pe administrator. Dupa ce Tabacaru se va intoarce din concediu, trebuie sa lamurim aspectul acestei consilieri si mai ales daca el are voie sa se ocupe cu astfel de lucruri", a declarat Vasile Chebac. Dupa spusele procurorilor care au lucrat in acest caz, organizarea flagrantului a fost perfecta. "Cazul daca era filmat, putea fi prezentat studentilor de la Drept ca material didactic", a precizat unul dintre anchetatori. Vasile Savin si Teodor Pavel, dupa ce au luat banii, s-au asezat la masa si au primit si o pizza din partea casei. In momentul cind ofiterii de la Serviciul de Combaterea a Coruptiei au intrat pe usa restaurantului si au strigat "Politia!", comisarii au intins instinctiv miinile in fata pentru a li se pune "bratarile". CATALIN DUMITRESCU Traficant roman de carne vie arestat in Bulgaria Autoritatile bulgare au retinut un cetatean roman dat in urmarire prin Interpol pentru proxenetism si trafic cu carne vie, relateaza cotidianul "Demokratia", citat de Mediafax. Gheorghe Siman, 45 de ani, nascut in Galati, a fost arestat vineri la punctul de trecere a frontierei Malko T"rnovo, la granita cu Turcia. Siman intentiona sa se intoarca in Romania. El a fost dat in urmarire prin Interpol de procuratura din Bologna pentru infractiuni savirsite in Italia, in perioada martie-octombrie 1997. Gheorghe Siman sustine insa ca este vorba de o greseala si ca nu a fost niciodata in Italia. Siman se afla in arestul inchisorii din Burgas, de unde asteapta sa fie expulzat in Italia. ( C.M.) Contrabanda cu biciclete din Iugoslavia Patru tineri din judetul Timis au fost retinuti de politie dupa ce au trecut fraudulos granita in Iugoslavia, de unde au furat biciclete. Politistii de la Postul de Politie Teremia Mica au stabilit ca Florin P. (17 ani), Alin B. (16 ani), Constantin I. (15 ani) si Andrei I. (17 ani), toti din Teremia Mica, au trecut granita spre Iugoslavia in noaptea de 2 octombrie. Ei s-au oprit in localitatea Macri din Iugoslavia de unde au furat cinci biciclete cu care s-au intors in Romania. Ei nu au mai apucat sa vinda biciclete sirbesti pentru ca au fost prinsi ieri de politie. Cei patru minori urmeaza sa fie prezentati Parchetului din Sinnicolau Mare cu propunerea de arestare preventiva pentru trecere frauduloasa a frontierei si contrabanda. (T.F.) Cadavrul ofiterului MApN - gasit cu ajutorul unei luminari infipte intr-un colac Trupul neinsufletit al lui Dumitru Cocoroveanu, un maior de armata disparut acum cinci zile in lacul de acumulare de pe Jiu, a fost gasit duminica seara de pompierii militari. Barbatul, in virsta de 46 de ani, a plecat miercuri seara sa vineze rate salbatice si sa pescuiasca impreuna cu un amic. Acesta din urma le-a povestit anchetatorilor ca prietenul sau s-a dezechilibrat cind a incercat sa traga cu pusca si a cazut din barca, fara ca el sa-l poata salva. Timp de cinci zile, pompierii au facut tot posibilul pentru a scoate la suprafata cadavrul lui Cocoroveanu, dar munca lor a fost in zadar. Autoritatile locale au incercat chiar sa reduca nivelul apei din lac, dar trupul fostului maior tot nu a fost gasit. Pompierii au fost nevoiti in final sa foloseasca o metoda neconventionala, utilizata cu putin timp in urma si de colegii lor din Craiova. Acestia au aprins o luminare si au infipt-o intr-un colac pe care l-au lasat sa pluteasca pe lac duminica dupa-amiaza. In popor se spune ca acest ritual conduce cu precizie la descoperirea cadavrelor aflate pe fundul apelor. Asa s-a intimplat si la Tirgu-Jiu. Dupa ce colacul s-a oprit, pompierii s-au scufundat in apa si au gasit trupul lui Cocoroveanu exact in acel loc. CLAUDIA TIPLUICA Agentia Internationala de Adoptii face afaceri cu copii: 16 mii de dolari un copil din Romania Copiii din orfelinatele Romaniei se plaseaza familiilor din Occident, mai ales din Statele Unite, contra a zeci de mii de dolari de catre Agentia Internationala de Adoptii. In afara de cei din Romania, agentia, care are sediul in Philadelphia, mai plaseaza copii din Honduras, Guatemala si China. Este suficient sa accesezi pagina de pe Internet a agentiei si sa trimiti un e-mail agentiei ca, intr-un timp foarte scurt, primesti toate datele necesare: de la informatii generale despre adoptii pina la informatii despre legile privind adoptia in cele patru tari. Toate ca sa-ti demonstreze ca modul de operare al agentiei este perfect legal. Infiintata in 1984, agentia a plasat peste o mie de copii, majoritatea provenind din orfelinate. Virsta face pretul Cel mai scump este sa alegi o adoptie din Romania. Pentru un copil care nu a implinit trei ani, agentia cere un pret de 16 mii de dolari, la care se adauga 750 de dolari costul dosarului. Pentru un copil intre trei si sase ani se cer 12.500 de dolari, plus 750 de dolari costul dosarului, iar pentru un copil de peste 6 ani pretul este de 10.000 de dolari si 750 de dolari costul dosarului. Dosarul contine date despre copil, teste medicale de depistare a SIDA, hepatita B si C, boli venerice, teste psihologice, fotografii si casete video. Din datele furnizate de catre agentie, majoritatea copiilor provin din orfelinate si au fie sub un an, fie peste 10 ani. Agentia plaseaza si handicapati familiilor care se incumeta. Pentru un copil sanatos, cei doritori trebuie sa astepte intre una si sase luni pina la gasirea copilului si inca trei luni pentru efectuarea dosarului si sosirea celor care vor sa adopte in Romania. In tara noastra, agentia sustine ca lucreaza cu o fundatie romano- canadiana, CONCORDIA, despre care spune ca are avizul Comitetului Roman pentru Adoptii. Cei mai ieftini copii vin din China Copiii din China costa cel mai putin: 7.500 de dolari. In acest pret sint incluse si taxele pentru traducerea documentelor si celelalte costuri administrative. La acest pret insa, cei care vor sa adopte un copil chinez trebuie sa adauge 950 de dolari - calatoria pina la Hong Kong si 1.500 - pina in China. In Hong Kong, persoana interesata in adoptie este asteptata de un ghid vorbitor de engleza, care il va duce pina in China. Majoritatea copiiilor provin, si aici, din orfelinate. Cei disponibili au peste sase luni. Au dreptul sa adopte persoane care au implinit virsta de 30 de ani. Timpul de asteptare este intre sase si 10 luni. Guatemala - mame purtatoare isi dau nou-nascutii pentru a fi adoptati Pentru un copil din Guatemala familiile doritoare trebuie sa plateasca 15.000 de dolari, la care se adauga 600 de dolari costul dosarului, in acesta din urma intrind toate testele medicale, inclusiv testul ADN al mamei. Omul de legatura al agentiei este o femeie care lucreaza direct cu o fundatie numita "Mame purtatoare". Aceasta fundatie reprezinta femei dispuse sa-si cedeze copiii spre adoptie imediat dupa nastere. Cei care adopta copii din Guatemala trebuie sa aiba implinita virsta de 25 de ani. Ei au de asteptat intre patru si sapte luni. Agentia le asigura transportul in siguranta in Guatemala. 12 copii sint plasati anual din Honduras Din Honduras nu pot fi adoptati decit copii care au fost declarati orfani sau legal abandonati de catre Autoritatea Centrala a Adoptiilor. Pentru un copil din Honduras trebuie achitati 12.000 de dolari. De data aceasta, insa, pretul dosarului este mai mare si variaza in functie de cel care vrea sa adopte: 950 de dolari daca copilul va fi adoptat de o femeie necasatorita si 1.150 de dolari daca adoptia este ceruta de un cuplu. Pentru un copil sanatos se asteapta intre 12 si 18 luni. Daca se accepta adoptarea unui copil handicapat, timpul de asteptare este mult redus. In general, agentia reuseste sa plaseze, pe an, 12 copii din Honduras. Verificari la singe Toti cei care vor sa adopte un copil sint verificati "la singe" de catre oamenii agentiei, pentru a fi evitate orice ilegalitati sau abuzuri. Cel care vrea sa adopte trebuie, de asemenea, sa prezinte numele si adresele unor vecini si colegi de serviciu care pot oferi referinte. Cu trimiterea formularului se achita o taxa de o suta de dolari pentru cetatenii americani si 250 de dolari pentru cei ce nu sint cetateni SUA. TEODORA GEORGESCU Trafic cu flori-de-colt in Retezat Specialistii de la Agentia pentru Protectia Mediului Hunedoara constata din ce in ce mai des ca jnepenisul din Parcul National Retezat este incendiat sistematic, desi este ocrotit prin lege. In zona lacurilor alpine, jneapanul este singura planta care creste, si este foarte apreciata de caprele negre. De aceea, in zona lacurilor glaciare din Retezat este interzis focul deschis. Turistii care ajung aici pot folosi doar aragazele de campanie. In ciuda acestui fapt, intinderi mari de jnepenis au cazut prada focului. Faptul ca jneapanul nu ia foc doar accidental a fost confirmat de un caz depistat in zona Piatra Iorgovanului. Acolo au ars, la sfirsitul lunii august, peste 1,2 ha de jneapan. Cercetarile politiei au scos la iveala autorul dezastrului. Se numeste Nicolae Stancu, este cioban din comuna Sasciori, localitatea Tonea. Acesta era angajatul lui Gheorghe Barbu. Depistat de politie, el a recunoscut ca a dat foc jnepenisului, dar a refuzat sa precizeze motivul. In timpul actiunii de stingere a incendiului, intr-un adapost improvizat au fost gasite peste 700 de flori de-colt, presate intre filele citorva caiete. Floarea-de-colt este ocrotita de lege. Cel care a dat foc jnepenisului a declarat ca tot el a cules si, presat florile, la comanda patronului sau, proprietarul de oi. Surse din politie ne-au spus ca judetul Hunedoara este furnizor de obiecte pentru un nou trafic, dupa cel de kosoni (monede de aur dacice) si cel de fosile de dinozaur. Traficul cu flori-de-colt presate poate fi foarte profitabil, colectionarii platind bani buni. Pentru acest gen de trafic, in strainatate se face puscarie. Masurile care se pot lua sint limitate si ilare Pe linga cei care distrug muntele aruncind gunoaie sau taind padurea dupa bunul plac, tagma traficantilor de flori-de-colt si a incendiatorilor da lovitura de gratie. In acest timp, masurile care se pot lua sint minore. In cazul prezentat de noi s-a aplicat o amenda de zece milioane de lei si s-a deschis dosar penal pentru incendiere. Gheorghe Barbu, cel care a ordonat culegerea florilor-de-colt, a incercat insa musamalizarea cazului. Anca Pop, inspector la Agentia pentru Protectia Mediului Hunedoara - Deva declara ca la Ocolul Silvic, unde s-au facut cercetarile, Gheorghe Barbu a venit cu propunerea: "Sa vedem ce putem face ca sa il ajutam pe baiatul asta (ciobanul incendiator si culegator de flori-de-colt - n.r.)". In plus, acesta a incercat cooptarea inspectorului in incercarea de musamalizare a cazului. LUCIAN STANCIU Dovediti a fi hoti din locuinte, bodyguarzii lui Ion Iliescu si Mitica Dragomir - trimisi in judecata Operatiunea Ahmed In urma cu citeva zile, procurorii de la Parchetul Capitalei au finalizat dosarul "Operatiunea Ahmed", in care au fost anchetati, timp de aproape patru ani, doi fosti bodyguarzi, implicati in mai multe operatiuni de recuperare de bunuri sau bani. Cristian Apostol si Nicolae Bujoaica au fost trimisi in judecata pentru ca au furat - impreuna cu inca o persoana, ramasa neidentificata - din locuinta unui iordanian, o camera video, 2.000 de dolari si 20 de milioane lei. Perchezitie facuta de falsi politisti In seara zilei de 23 august 1997, la usa apartamentului cetateanului iordanian Hakem Ahmed Hindi, situat pe strada Turda, si-au facut aparitia trei barbati care s-au prezentat drept ofiteri de politie si care au spus ca au venit pentru a face perchezitie. Ei i-au spus lui Ahmed sa nu opuna rezistenta pentru ca "fac parte dintr-un compartiment special al MI". In caz contrar, au avertizat ca vor face uz de arme. "Politistii" comunicau prin statii, sugerind faptul ca blocul este inconjurat de forte de interventie speciale si ca, in cazul in care arabul va opune rezistenta, se va trage fara somatie. La un moment dat, au dat de inteles ca se adresau prin statie chiar procurorului general al Romaniei. Iordanianul a fost incatusat si i-a fost acoperit capul cu o haina. In sufrageria lui Ahmed se mai afla un prieten al acestuia, Minel Utman, caruia i-au fost de asemenea puse catuse. Din apartament au fost ridicate mai multe bunuri si valori, printre care o camera video, un aparat foto Kodak, 2.000 de dolari si 20 de milioane de lei. Dupa ce si-au terminat treaba, "politistii" i-au scos catusele lui Ahmed. Apoi, i-au spus ca il vor chema zilele urmatoare la Sectia 3 si ca ii vor inapoia bunurile care nu fac obiectul anchetei lor. Dupa ce au plecat "oamenii legii", Utman a observat ca vizorul usii de la apartamentul invecinat era obturat cu hirtie, iar Ahmed si-a adus aminte ca pe unul dintre indivizi il vazuse la Casino Victoria unde respectivul lucra ca agent de paza. Infractorii au fost recunoscuti de pagubas Dupa ce a tot asteptat sa fie chemat, Ahmed s-a dus la Sectia 3 si s-a interesat despre obiectele care i s-au ridicat la perchezitie. "Care perchezitie?", l-au intrebat politistii. Ahmed le-a povestit despre descinderea efectuata in apartamentul lui. Dupa ce au mai dat citeva telefoane de verificare, politistii i-au spus iordanianului ca in seara de 23 august pe strada Turda nu a avut loc nici o perchezitie. In acelasi timp insa, Sectia 3 a deschis o ancheta in legatura cu aceasta intimplare dubioasa. Ofiterii care au preluat cazul, sub coordonarea col. Predoiu si a lt. Munteanu, i-au pus la dispozitie lui Hakem mai multe albume cu fotografii de infractori si persoane suspecte. Arabul l-a recunoscut pe Nicolae Bujoaica, cel despre care si-a adus aminte ca l-a vazut si la Casino Victoria, unde era bodyguard, si pe complicele acestuia, un anume Cristian Constantin Apostol, pe care l-a identificat din grup. Politistii au mai stabilit ca Bujoaica si Apostol mai facusera o vizita la blocul unde locuia iordanianul, pe 21 august, cind cerusera relatii de la administratorul blocului despre Hakem. Recunoscuti din grup si de administratorul din strada Turda, si de amicul iordanianului care fusese de fata in seara cu pricina, la descinderea falsilor politisti, Apostol si Bujoaica au fost arestati de procurorul Victor Ponta, de la Parchetul Sectorului 1. Cei doi au negat cu vehementa ca s-ar cunoaste unul cu celalalt. Dar cercetarile ulterioare au dovedit contrariul. O data arestati, ei au recunoscut ca fusesera trimisi de "cineva" ca sa recupereze camera video in care s-ar fi aflat "ceva important". Totusi, ei nu au vrut sa divulge numele persoanei care comandase descinderea. "Comorile" de la domiciliile lui Apostol si Bujoaica La perchezitiile efectuate la domiciliile lui Apostol si Bujoaica, politia a descoperit haine de blana, bijuterii, arme de vinatoare, statii de emisie-receptie Motorola, pistoale cu gaze, bite, sabii ninja, uniforme de politie, legitimatii de politist si mandate "in alb". Totodata, politistii au gasit acasa la Apostol numeroase diplome care atestau ca acesta este vicecampion european si mondial de "taekwon do" si citeva fotografii in care acesta aparea alaturi de Ion Iliescu, fostul presedinte al Romaniei. Camera video luata din apartamentul de pe strada Turda nu a fost gasita la perchezitii. Apostol si Bujoaica au spus ca au predat-o persoanei care ii "angajase". Eliberati rapid Prin tot felul de interventii, Apostol si Bujoaica au fost pusi repede in libertate. Ulterior dosarul a fost inchis cu solutia de scoatere de sub urmarire a celor doi. Insa, chiar inainte ca dosarul sa primeasca aceasta solutie, Apostol si Bujoaica au reusit sa se puna la adapost de ochii autoritatilor. Despre Apostol se vorbeste chiar ca ar fi plecat in SUA sau in India pentru a-si pierde urma. Despre cel de-al treilea participant la "perchezitia" din apartamentul iordanianului Ahmed Hakem anchetatorii n-au reusit sa afle decit ca este un individ blond cu o inaltime de peste 2 metri, care in acea perioada era bodyguard la o discoteca din zona Parcului Herastrau. Acesta nu a fost nici pina in prezent identificat. Pe linga trimiterea in judecata a celor doi, in rechizitoriu se mai prevede si cercetarea penala a mai multor martori - considerati de procuror mincinosi - care au incercat sa-i scoata basma curata pe Apostol si Bujoaica. Printre acestia se numara prietena lui Apostol, Luminita Spaziani (cetatean italian), Constantin Manda, Marian Cartuta si Vasile Petrescu (fosti colegi ai lui Bujoaica). De asemenea, in cazul politistului Ionel Ripeanu s-a dispus cercetarea penala de catre Parchetul Militar pentru fals intelectual si favorizarea infractorului. In rechizitoriul de trimitere in judecata a lui Apostol si Bujoaica mai apare un personaj misterios: Iulian Potoroc. Ahmed sustine ca, la citeva zile dupa asa-zisa perchezitie, a fost vizitat de un individ care i-ar fi spus sa discute cu "domnul Iulian Potoroc, sef de cabinet al lui Taracila" pentru a-si recupera bunurile si banii luati de falsii politisti. Cind a fost audiat, Apostol a declarat ca il cunoaste pe Potoroc, care este, de asemenea, revolutionar. El nu a putut fi audiat de catre anchetatori, deoarece in perioada respectiva a fost plecat din tara. Nici despre camera video sustrasa de falsii politisti din casa lui Ahmed nu s-a mai aflat nimic. Iordanianul le-a spus procurorilor ca pe caseta erau filmati niste arabi, ofiteri din serviciile secrete ale unui stat din Orientul Mijlociu. Aflati in vizita la Ahmed, acestia fusesera inregistrati video, in toiul unor momente "fierbinti", petrecute cu o femeie. Ahmed a mai spus ca arabii respectivi ii cerusera, de la Dubai, sa le trimita caseta. Afinitatile politice ale infractorilor In afara de loviturile puse la cale impreuna, Apostol si Bujoaica mai au ceva in comun: relatia cu PDSR sau cu unii membri de vaza ai acestui partid. Apostol sustine ca este membru al PDSR Ilfov, condus de Bebe Ivanovici, iar in casa lui au fost gasite numeroase fotografii in care aparea alaturi de Ion Iliescu. Anchetatorii au descoperit ca si Bujoaica are anumite legaturi cu PDSR. In casa lui a fost gasit, printre altele, pasaportul deputatului PDSR Eugenia Moldoveanu. Cind a fost audiata fiica acesteia, Andreea Iacob, fata a marturisit ca vila lor a fost sparta in perioada Revelionului 1997, cind parintii ei erau plecati la munte. Despre plecarea acestora nu stia decit o singura persoana, si anume deputatul PDSR Bebe Ivanovici. CHRISTIAN LEVANT Portrete de infractori Cristian Apostol a iesit ultima data "la rampa" in primavara acestui an, cind, in timpul descinderilor politienesti din cadrul operatiunii "Luna", a salvat o fata rapita de clanul Belgienilor si a ajutat la prinderea lui Sadoveanu, cunoscut cap al lumii interlope. Membru PDSR si revolutionar cu acte, Apostol se lauda peste tot ca ar fi fost bodyguardul lui Ion Iliescu. El arata oricui sta sa-l asculte si poze in care apare impreuna cu fostul presedinte. Nicolae Bujoaica a fost, pina in Ô94, bodyguard la Casino Victoria. Din 1996 a devenit seful Serviciului de Paza al firmei "Number One", apartinind fostului colonel de militie Mitica Dragomir, in prezent om de afaceri. La locuinta lui Bujoaica, unde exista un adevarat laborator computerizat de falsificare a documentelor, au fost gasite, printre altele, trei pasapoarte ale unor VIP-uri. (A.N.) 