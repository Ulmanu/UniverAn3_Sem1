 Aspirina de putut Un medicament natural, creat ca alternativa la celebra pilula albastra Viagra, a produs rezultate incurajatoare in clinicile de specialitate din Germania, releva BBC. Medicii nu pot prescrie Viagra pacientilor care sufera de boli cardiovasculare deoarece medicamentul actioneaza puternic asupra tensiunii sanguine. Vardenafil, noul medicament, pare sa solutioneze problemele de potenta ale barbatilor, indiferent de tipul deficientei erectile de care sufera acestia sau de virsta. Bayer a anuntat ca Vardenafil va fi lansat pe piata anul viitor. ( L.C. ) Desi cetatenii sai circula liber prin spatiul Schengen, Bulgaria nu impune vize romanilor Tara vecina se goleste cu 16 cetateni pe ora In primele 12 ore de la ridicarea obligativitatii vizelor pentru cetatenii bulgari, 200 de persoane au intrat in Grecia, pe la punctul de control Kulata, printre acestia numarindu-se si un grup de studenti condus de ministrul bulgar de externe, Nadejda Mihailova, care a prezentat, alaturi de ceilalti, pasaportul la control. Mass-media bulgara considera ca ridicarea obligativitatii vizelor este cea mai mare realizare a guvernului Uniunii Fortelor Democratice in materie de politica externa. Autoritatile de la Sofia considera ca Uniunea Europeana nu a facut o favoare Bulgariei prin scoaterea de pe "lista neagra a vizelor", aceasta tara indeplinind integral criteriile cerute pentru a beneficia de aceasta masura, unul dintre acestea fiind introducerea pasapoartelor si cartilor de identitate noi, care contin elemente de siguranta suplimentare, comparabile cu cele practicate in statele occidentale. De asemenea, criminalitatea a fost mai scazuta in rindurile cetatenilor bulgari aflati in strainatate, comparativ cu cetatenii altor tari est-europene; de exemplu, eliminarea vizelor pentru bulgari a fost inlesnita de absenta unor probleme asemanatoare celor create de moldoveni. In plus, controalele la granita au fost intensificate, in anul 2000 vamesii bulgari confiscind peste doua tone de heroina (19 la suta din captura mondiala), o cantitate mai mare decit cea confiscata in restul tarilor europene. In aceeasi perioada, numarul imigrantilor ilegali a fost redus la jumatate. Vecinii Bulgariei, fara vize Cetatenii Macedoniei, considerata la Sofia cel de-al doilea stat bulgar in Balcani, nu pun probleme Occidentului si vor putea intra in continuare in Bulgaria fara vize. Intr-un mod asemanator au fost rezolvate si problemele in relatiile cu Serbia. Nici romanii nu se numara printre cetatenii straini carora Sofia le va impune vize pentru a putea patrunde pe teritoriul Bulgariei. In schimb, guvernul bulgar a decis, cu citeva luni in urma, introducerea de vize pentru cetatenii din fostele republici sovietice (in contextul problemelor care au aparut in relatiile, pina nu de mult privilegiate, cu Rusia), desi ulterior, mai precis acum doua saptamini, a anuntat ca aplicarea acestei masuri va fi aminata. PETIO PETKOV, Sofia SUA, cu miinile legate in scandalul avionului-spion Consilierii lui Bush apreciaza ca eventuale masuri punitive impotriva Beijingului nu ar duce la eliberarea echipajului de pe aeronava capturata Departe de a se fi terminat, criza iscata de capturarea unui avion-spion american de catre China tinde sa capete noi valente negative. Liderii de la Washington si Beijing sint ca niste luptatori care stau in expectativa pentru a evalua punctele slabe ale adversarului in care pot lovi. Consilierii presedintelui american George Bush sint insa de parere ca, de orice natura ar fi aceste lovituri si oricit de severe ar fi - vinzarea de armament avansat catre Taiwanul rival, restrictionarea comertului cu China sau impiedicarea Beijingului de a candida pentru viitoarele Jocuri Olimpice - astfel de actiuni nu vor grabi deloc eliberarea echipajului avionului capturat si ar putea chiar sa aduca prejudicii pe termen lung intereselor americane in Asia, releva "The New York Times". Administratia americana se afla sub presiuni crescinde din partea congresmenilor conservatori care vor ca Washingtonul sa ameninte cu actiuni mai dure, dar a fost avertizata de oamenii de afaceri sa ia in calcul cu mare atentie posibilitatea ca astfel de represalii sa nu afecteze negativ economia americana. Lipsa de optiuni viabile este explicatia faptului ca presedintele american s-a limitat in a da avertismente blinde Beijingului despre pericolul diplomatic si economic pe care il presupune detinerea pe mai departe a echipajului avionului-spion. Lovituri cu manusi Inaltii oficiali americani sint perfect constienti ca nici una dintre partile implicate in criza nu poate sa produca un prea mare rau celuilalt stat, fara mari riscuri diplomatice si economice. Un diplomat american a declarat: "Realitatea este ca chinezii au cartile tactice pe termen scurt, pentru ca au echipajul, iar noi detinem cartile strategice pe termen lung". Zilele trecute, secretarul de stat Colin Powell a lansat ideea unor sanctiuni minore, cum ar fi anularea vizitei din octombrie, pe care Bush ar urma sa o faca in China cu ocazia summit-ului anual al liderilor din zona Asia-Pacific. O alta posibilitate ar fi aminarea primirii Chinei in Organizatia Mondiala a Comertului, care, insa, ar lucra tot in folosul Beijingului, deoarece China ar putea astfel sa amine deschiderea pietelor interne competitiei straine. China nu renunta la scuze China este consecventa in a pretinde scuze oficiale din partea Washingtonului, pentru afacerea cu avionul spion. Ministrul de externe chinez, Zhu Bangzao, a cerut ieri din nou Statelor Unite sa isi prezinte scuze: "In caz contrar, va fi din ce in ce mai dificil sa gasim o solutie pentru acest incident foarte serios in care China este victima". Bangzao a afirmat: "China nu este deloc multumita de declaratiile facute de Statele Unite pina in prezent". Presedintele american, pe de alta parte, a adoptat, la zece zile dupa capturarea avionului-spion, un ton mai dur la adresa Chinei, vehiculind amenintari voalate: "Fiecare zi care trece face sa creasca riscul ca relatiile noastre cu China sa se deterioreze, ca si speranta noastra ca aceasta afacere va fi rezolvata rapid". ISABELLA ALEXANDRESCU Atacurile asupra navelor si avioanelor-spion, povestile de capa si spada ale razboiului rece Criza dintre Washington si Beijing, aparuta pe fondul doboririi avionului-spion american EP-3E pe insula chineza Hainan, se inscrie intr-o lunga serie de astfel de incidente, cu precizarea ca acestea fac parte dintr-un capitol al istoriei pina nu de mult considerat inchis, si anume perioada razboiului rece. In decursul celor cinci decenii de razboi rece, confruntarile directe si actiunile de spionaj realizate la vedere au fost putine, atitudinea adoptata in astfel de situatii fiind diferita si adesea radicala. De fapt, in cazul unor asemenea incidente, cunoscute sau dezvaluite ulterior, lucrurile au luat o intorsatura urita intre SUA si fosta Uniune Sovietica, China sau Coreea de Nord. Unul dintre aceste cazuri este cel petrecut in mai 1960, al carui protagonist a fost un aparat U2, care spiona pentru CIA si care a fost doborit de sovietici, ramasitele sale fiind minutios studiate de specialistii rusi. Pilotul, Gary Powers, a fost condamnat si eliberat un an mai tirziu in schimbul unui spion sovietic In 1968, nava "USS Pueblo" a fost arestata in apele internationale de catre fortele navale din Coreea de Nord, cu aceasta ocazie un marinar pierzindu-si viata. Washingtonul a cerut returnarea navei, dar nu a trimis in zona un corp de salvare. Phenianul a pastrat echipajul prizonier timp de 11 luni, iar codurile americane secrete gasite la bord au ajuns mai tirziu la serviciile secrete sovietice Un an mai tirziu, nord-coreenii au doborit avionul spion EC-121 in apele internationale, cu acea ocazie fiind ucisi 31 de americani, moment in care SUA au plasat in stare de alerta nucleara fortele sale aviatice In 1967, Israelul a distrus dintr-o eroare nava-spion americana "USS Liberty" in apele internationale, incidentul soldindu-se cu 34 de morti si 171 de raniti In sfirsit, in februarie 1970, o drona (avion fara pilot) a SUA a fost doborita in zona insulei Hainan, aceeasi pe care se afla acum avionul-spion EP-3E doborit pe 1 aprilie La rindul lor, in 1976, cind un pilot sovietic a fugit din URSS si a aterizat cu avionul de vinatoare MIG-25 in Japonia, americanii au profitat, examinind amanuntit noul aparat si returnindu-l mai tirziu Moscovei in piese disparate. CAMELIA MUNTEAN Flash Smirnov i-a suflat scaunul lui Voronin Noul presedinte al Republicii Moldova, comunistul Vladimir Voronin, si liderul transnistrean Igor Smirnov au avut luni prima intilnire de la investirea in functie a noului presedinte moldovean. Voronin s-a pronuntat pentru retragerea fortelor de mentinere a pacii din zona de securitate, dar Smirnov nu a fost de acord cu aceasta idee. Liderul transnistrean a mai declarat ca a venit momentul ca Republica Moldova sa-si ceara scuze pentru razboiul din 1992. Discutia a demarat sub influenta starii de nervozitate generata de faptul ca serviciul de protocol nu a indicat liderului transnistrean scaunul pe care sa stea, acesta asezindu-se pe locul rezervat presedintelui Moldovei. Dupa ce i s-a facut observatie, Smirnov a replicat in gluma: "Am stiut unde sa ma asez". ( C.M. ) Internetul s-a umplut de boli venerice Autoritatile medicale din statul american Maine avertizeaza ca inmultirea fara precedent a cazurilor de gonoree este rezultatul popularitatii in crestere a site-urilor cu "camere de discutii" de pe Internet, cunoscute sub numele de "chat rooms". Cazurile de blenoragie inregistrate in primele trei luni ale anului reprezinta dublul celor inregistrate in aceeasi perioada a anului trecut. In 10 la suta din cazuri, relatiile sexuale ocazionale au fost "programate" in timpul discutiilor pe chat. Potrivit unui responsabil medical din Maine, Paul Kuenhert, citat de Ananova, oamenii au impresia ca, atita vreme cit intilnirile sint date prin Internet, acest lucru ii fereste cumva de surprizele neplacute ale sexului neprotejat. ( L.C. ) Un homosexual in spatele lui Bush Presedintele american George W. Bush a decis sa-l recruteze pe presedintele unui club de homosexuali republican, Scott Evertz, pentru a coordona politica americana de lupta impotriva SIDA, a anuntat luni Casa Alba, citata de AFP. Scott Evertz va fi astfel primul responsabil al guvernarii Bush care isi afiseaza in mod deschis homosexualitatea. ( L.C. ) Premier de ciocolata in Republica Moldova Presedintele comunist al Republicii Moldova, Vladimir Voronin, a propus marti candidatura unui director de intreprindere, Vasili Tarlev, pentru postul de premier al tarii, relateaza AFP. Aceasta propunere a fost facuta in cursul unei reuniuni a factiunii comuniste care dispune de majoritate in parlament dupa alegerile legislative din 25 februarie. Tarlev, 38 de ani, este in prezent directorul fabricii de dulciuri "Bucuria", este presedintele asociatiei industriasilor moldoveni si nu face parte din nici un partid. ( C.M. ) Virusul schizofreniei Schizofrenia poate fi cauzata adesea de un virus, se arata intr-un studiu realizat de cercetatori americani si germani, descoperirea putind aduce imbunatatiri semnificative in tratarea acestei serioase maladii mintale. Echipa mixta de oameni de stiinta a descoperit "amprenta genetica" a unui virus in creierul si maduva spinarii a 30 la suta din subiectii schizofrenici examinati, procentaj care indica o puternica legatura intre aceasta boala si microorganismul identificat ca apartinind familiei HERV-W (retrovirusi, din aceeasi clasa patogena ca si HIV). ( C.V. ) Cutremuratoarea poveste a unui orfan din Bacau, care a gasit alinare peste Ocean Lacrimile lui Viorel zguduie America Ziarul american "The Charlotte Observer" a publicat povestea cutremuratoare, dar cu sfirsit fericit, a unui biet baietel roman pe care mama lui, alcoolica, l-a condamnat la suferinta, inca inainte de a se naste, prin viciul ei. Viorel, un bot de copil, nascut cu malformatii grave ale membrelor inferioare, a fost abandonat la maternitate si a ajuns, in cele din urma, la un orfelinat din Bacau. Aici, singura fiinta careia nu i-a pasat de ingrozitoarea diformitate a baietelului, a fost o americanca de 29 de ani, din orasul american Charlotte. Chrystal Lambert a venit in Romania sa lucreze ca sora de caritate. In prima zi petrecuta la orfelinat a vazut un baietel cu ochi mari, caprui, care i-a schimbat definitiv viata. Malformat din nastere, micutul Viorel Covaci avea soldurile strimbe si aproape ca ii lipseau oasele femurale de la ambele picioare, avind labele picioarelor indoite si intoarse inspre exterior, astfel incit calca direct pe glezne. Cu un devotament cutremurator, copilul o astepta dimineata sa apara, ingropat pina la briu in zapada si se cuibarea in bratele ei, la culcare, cautind caldura de mama, care i-a lipsit inca de la nastere, cind a fost abandonat la spital. Povestea a fost relatata pe larg in ziarul mentionat si a fost publicata si pe Internet, induiosind pina la lacrimi o lume intreaga. Prima oara cind Chrystal l-a vazut pe Viorel, acesta se juca cu o masinuta pe scarile orfelinatului. Avea cinci ani. Americanca a remarcat ca Viorel avea picioarele strimbe, dar ceea ce a impresionat-o pina la lacrimi au fost ochii lui plini de candoarea inconfundabila a copilariei, marcate, inca de la acea virsta frageda, de batjocura celorlalti copii, si de faptul ca puiul de om se straduia sa placa tuturor, sa placa atit de mult, incit oamenii sa nu il respinga pentru felul in care arata. Totul se petrecea in ianuarie 1998, iar Chrystal venise in Europa de est pentru a fi sora de caritate timp de citeva luni. Avea 29 de ani, era divortata a doua oara, nu avea casa, nu avea economii puse deoparte si ultimul lucru la care s-ar fi gindit era sa adopte un copil. Rusinat de propria infirmitate In prima zi la orfelinat, Chrystal le-a facut baie copiilor, i-a pus in patuturile lor si a inceput sa le taie unghiile de la miini si de la picioare. Cind a venit rindul lui Viorel, acesta si-a ascuns picioarele diforme sub patura. "Nu frumos", a spus copilul, pe un ton care i-a sfisiat inima americancei. L-a strins ocrotitor in brate si l-a leganat asa cum si mama ei o leganase pe ea. "Frumos", a spus ea, aratind spre piciorusele strimbe, apoi spre ea - "Frumos pentru mine", dupa care i-a scos sosetele si l-a gidilat, sarutindu-i un piciorus. De teama ca atita tandrete sa nu se spulbere ca un vis frumos, Viorel a intins repede, ca sa ii fie pupat, si celalalt picior. De atunci, fata de Chrystal, nu s-a mai simtit ca un monstru. A vorbit la 4 ani Calugaritele de la orfelinat i-au spus lui Chrystal putinele lucruri pe care le stiau despre Viorel: ca a fost nascut de o mama alcoolica si ca avea un tata agresiv, ca a fost abandonat in spital, la nastere, fiind invatat apoi, la orfelinatul de stat, sa danseze - in cazul lui, sa faca miscari grotesti, si sa stea in miini, pentru a face rost de bani. Niciodata nu minca pe saturate si nici nu avea haine suficiente. Nu i se dadea aproape deloc atentie si era batut de ceilalti copii de la orfelinat. Nu a stiut sa vorbeasca pina cind, la virsta de patru ani, a fost luat de calugarite. Chrystal le-a spus maicutelor ca vrea sa il ajute pe Viorel, iar acestea au inceput sa rida. De bucurie, pentru ca, din cei 60 de orfani, Viorel era singurul care avea nevoie de ajutor medical in Occident. Ele au lasat-o sa il ia in Statele Unite de indata ce tinara a gasit un doctor care sa il trateze. Lupta pentru picioare Chrystal si-a dat seama ca are de infruntat o multime de obstacole: copilul nu avea cetatenie americana, asa ca nu avea dreptul la asigurare medicala. Absolut toate cheltuielile, de la complicata operatie chirurgicala de care era nevoie, pina la terapia postoperatorie, zeci de mii de dolari, trebuia acoperite din donatii. Ca sa il adopte, toate formalitatile ar mai fi costat-o altie 20.000-30.000 de dolari. In martie 1998, Chrystal a inceput sa caute in Pagini Aurii nume de doctori ortopezi. Vorbind cu o asistenta de la o clinica, aceasta i-a spus de doctorul Michael Wattenbarger, specializat in ortopedie pediatrica. Amenintat cu amputarea Prima intrebare pe care Chrystal i-a pus-o a fost daca poate sa ii indrepte picioarele lui Viorel. Baietelul suferea de o grava malformatie a oaselor femurale. Tehnicile moderne de lungire a oaselor dau rezultate in cazul multor copii, a asigurat-o doctorul Wattenbarger, dar nu si in cazul lui Viorel. Labele picioarelor erau atit de deformate, picioarele atit de scurte, bazinul atit de strimb, incit nimic nu l-ar fi ajutat. Daca l-ar fi lasat asa, picioarele nu ar fi putut sa suporte greutatea corpului, pe masura ce copilul crestea. Cea mai ingrozitoare optiune parea sa fie cea mai buna - amputarea picioarelor, dupa care Viorel ar fi putut invata sa mearga cu proteze. Lupta cu birocratia Chrystal se gindea ca a gasi un chirurg va fi greu. Si mai greu insa a fost sa il aduca pe Viorel in Statele Unite. S-a luptat pentru asta timp de un an si jumatate, dind telefoane peste telefoane, peste Ocean, infruntind birocratia si suportind aminarile. Ramasese aproape fara speranta. Dar nu si Viorel. In fiecare noapte, la culcare, puiul de om le spunea calugaritelor ca o va gasi linga el, a doua zi dimineata, pe Chrystal. In ziua in care a sosit cu el in Charlotte, tinara il purta in brate ca pe copilul ei si, in saptaminile care au urmat, i-a urmarit cu grija fiecare miscare. In cele din urma, Chrystal si-a dat seama ca Viorel trebuie sa mearga singur, asa cum poate, si sa fie independent. Urcind scara cu Biblia Sfortarile lui de a se descurca singur, ca un copil normal, o umpleau de durere si neputinta pe mama lui adoptiva: ca sa urce scarile, Viorel se agata de fiecare treapta, tragind dupa el greutatea corpului, ca un gimnast la paralele, urcindu-si trupul pe fiecare treapta, treapta cu treapta. Daca voia ca Chrystal sa ii citeasca din Biblie inainte de culcare, aducea Cartea Sfinta pina sus in dormitor, cu aceeasi perseverenta: punea Biblia pe o treapta, dupa care se ridica in palme si ajungea si el pe treapta respectiva. Intii Biblia, dupa care el, Biblia si apoi el. Viorel nu numai ca a ajuns rapid sa recupereze si sa atinga nivelul de inteligenta al virstei lui, dar a reusit sa invete engleza cu o usurinta uimitoare, doar in citeva luni, dupa care a refuzat sa mai vorbeasca romana. Privirea i se umplea de lumina cind visa cu ochii deschisi la lucrurile pe care urma sa le faca: "Cind o sa capat picioare noi, o sa joc fotbal ... Cind o sa am picioare noi, o sa imi iau o bicicleta ... Cind o sa am picioare si o sa fiu mare si inalt, o sa conduc o masina". "Vreau ca doctorul sa imi taie picioarele" Chrystal s-a straduit din toate puterile ca Viorel, care avea inaltimea unui copil de trei ani, desi avea opt, sa nu isi faca sperante desarte si i-a explicat ca protezele nu ii vor aduce toate schimbarile pe care le viseaza si ca va fi cumplit de greu sa invete sa mearga din nou. "Vrei picioare noi sau vrei sa ramii asa cum esti?", l-a intrebat Chrystal, care nu voia ca baiatul sa regrete mai tirziu decizia de a i se amputa picioarele. Raspunsul copilului a venit hotarit si cu ingrijorarea ca mama sa adoptiva ar putea sa se razgindeasca: "Nu se poate. Nu vreau sa ramin mic toata viata. Vreau ca doctorul sa imi taie picioarele". Pe masura ce data operatiei se apropia, Viorel o surprindea pe Chrystal cu intrebari pline de candoare copilareasca, dar care femeii ii taiau respiratia de tristete: "Cum o sa poata sa imi pastreze doctorul toate inauntru? Nu o sa imi cada tot ce am inauntru daca imi taie picioarele?" Ziua operatiei In dimineata de 14 decembrie 2000, Chrystal a sarutat piciorusele baiatului ei pentru ultima oara si i-a soptit plina de iubire, incercind sa isi ascunda ingrijorarea si sa ii dea curaj copilului: "Asta este ceea ce am asteptat. Te iubesc". O data ajuns in sala de operatie, Viorel a adormit sub efectul anestezicelor. Doctorul Wattenbarger a inceput sa ii infasoare picioarele micului pacient in fese si sa le unga cu antiseptic, ajutat de alte asistente si doctori, dupa care l-a acoperit cu paturi si plastic, pina cind singura parte a corpului care mai era vizibila a fost piciorul drept. Medicul a trasat o linie verde sub tibie, acolo unde osul piciorului face legatura cu glezna, dupa care a inceput sa sectioneze si sa sutureze. Procedura a fost aceeasi si la piciorul sting. Dupa ce doctorul, a instiintat-o ca interventia chirurgicala a decurs bine, Chrystal, tinuta in brate de mama ei, a inceput sa plinga in hohote. Vegheat printre lacrimi In drum spre reanimare, Viorel a inceput sa scinceasca din ce in ce mai tare - pe masura ce efectul anestezicelor trecea, durerea devenea din ce in ce mai greu de suportat. Chrystal a navalit inauntru, dar bucuria ca isi revede copilul s-a transformat in ingrijorare cind l-a auzit plingind. L-a tinut strins de mina si i-a promis: "Doctorii o sa faca sa nu te mai doara". Dupa ce baietelul a adormit, Chrystal a avut curajul sa se uite sub patura si a inceput sa hohoteasca: "Oh, piciorusele tale, bietul meu sufletel". Durerile au continuat, cumplite, si a doua zi dupa operatie. Chircit de atita chin, Viorel urla de durere, pina cind, sleit de puteri, ingaima aceleasi si aceleasi cuvinte: "Mami, te rog, fa sa nu ma mai doara". Si mami nu putea sa faca nimic, si-ar fi dorit sa fie ea in locul lui. "Picioarelor mele le e frica" A durat cinci saptamini pinia cind ranile au inceput sa se vindece. Pe 29 ianuarie, Chrystal l-a dus, in caruciorul cu rotile, sa i se ia masura pentru proteze. Viorel a inceput sa chicoteasca vesel cind doctorul l-a intrebat: "Am auzit ca vrei sa mergi!". Intregul proces a mai durat inca o luna - trebuia ca protezele sa se potriveasca perfect in mansoanele montate pe cioturile picioarelor. Pentru a lua mulajul cioturilor, necesar pentru confectionarea mansoanelor, doctorul a imbracat cioturile cu ghips. Viorel a fost ingrozit cind a vazut ca doctorul se apropie cu fierastraul de picioarele lui, ca sa reteze ghipsul. "Picioarelor mele le e frica de lucrul acela", a scincit Viorel, amintindu-si despre durerile atroce de dupa amputare. Mansoanele protezelor au fost gata pe 21 februarie, dar partea inferioara a protezelor nu sosise inca de la fabrica. Viorel a asteptat frematind de nerabdare inca doua zile, care i s-au parut interminabile. In cele din urma, intr-o dupa-amiaza de vineri, pe 23 februarie, doctorul a fixat pe cioturile lui Viorel mansoanele, de care erau atasate noile picioare, incaltate cu pantofi negri de seara, dupa care l-a luat in brate si l-a transportat la barele paralele folosite pentru exercitiile de mers. Primii pasi spre mama Viorel s-a agatat plin de tenacitate de bare si, incet de tot, si-a ridicat piciorul drept de pe saltea si a facut primul sau pas, cu laba piciorului indreptata inspre interior, dupa care a ridicat piciorul sting, facind un pas urias, nesigur. "Fa pasii mai mici, iubirea mea", l-a indemnat Chrystal. Dupa citiva pasi, Viorel a tras un chiot: "Imi plac noile mele picioare". Cind baiatul a stat pe noile picioare fara sa se mai tina de bare, Chrystal a inceput sa rida de fericire si i-a intins bratele, indemnindu-l sa vina spre ea: "Vino la mamica ta". Piciorul sting, piciorul drept. Pe masura ce Viorel inainta, Chrystal se dadea cite putin inapoi, pentru a-l determina sa mearga inca putin. "Mami, este prima oara cind merg!", a strigat Viorel. ISABELLA ALEXANDRESCU Chrystal si Viorel, asteptati in tara dupa Pasti Abandonul Viorel Covaci, acum in virsta de 9 ani, a fost lasat de catre parintii sai naturali, Mioara Moghior si Ionel Covaci, in grija Caminului de Copii din Ungureni - Bacau, la putin timp dupa nasterea sa. Baietelul, ai carui parinti biologici locuiau in Onesti - sufera de o boala ciudata, din pricina careia nu i se dezvoltau picioarele. Diagnosticul pus de medici este acondroplazie. Probabil ca acest fapt i-a determinat pe parinti sa-l paraseasca. De altfel, ei si-au dat si acordul ca baiatul sa fie adoptat. Viorel a avut norocul sa fie luat in ocrotire de catre Misionarele caritatii, o organizatie de binefacere a calugaritelor catolice. In cursul anului 1999, o cetateana americana, Chrystal Lambert, a dorit sa afle in ce conditii traiesc copiii fara parinti din Romania. Ea a vizitat mai multe institutii, printre care si cea a Misionarelor Caritatii din Bacau, unde i s-au oprit ochii asupra micutului Viorel. O noua viata In scurt timp, americanca a obtinut autorizatia din partea Directiei de Protectie a Copilului de a-l duce pe Viorel Covaci la o clinica specializata in Statele Unite ale Americii. L-a luat cu ea in SUA, unde copilul a suportat mai multe interventii chirurgicale. Chrystal a marturisit ca s-a atasat foarte mult de copil si ca ar dori sa-l adopte. Curind se va implini termenul pentru care a fost aprobata scoaterea din tara a micutului, asa incit Chrystal Lambert se pregateste sa vina cu el in Romania, dupa Sarbatorile de Pasti. Sefa serviciului de prevenire, adoptii si integrare in familie a copiilor din cadrul Directiei pentru Protectia Copilului Bacau, Marinela Mocanu, ne-a declarat ca o asteapta pe Chrystal Lambert, pentru intocmirea tuturor formalitatilor. Marinela Mocanu a adaugat ca au fost destul de rare cazurile in care copii cu deficiente fizice au fost adoptati, dar ca, in ultimul timp, se observa o schimbare de mentalitate in acest sens. Mai ales strainii sint cei care isi asuma rolul de parinti pentru astfel de copii. CLAUDIU TARZIU [17][pl.dll?rid=expresro] 