 Bregovici a petrecut cu manele Goran Bregovici a declarat ca a ascultat manele in cursul noptii de miercuri, la Restaurantul "Rovine" din Gilau, unde a participat la o petrecere data in cinstea venirii sale la Cluj-Napoca. "Aseara m-am distrat foarte bine ascultind manele si, totodata, am mincat cel mai bun pastrav. Sintem usor snobi daca spunem ca nu ascultam o astfel de muzica. In realitate, ne place". Goran Bregovici mai sustine ca manelele provin din subsolul culturii comuniste si ca fiecare tara din lume are cite un astfel de gen de muzica. "Eu, personal, sint sedus de lumea tiganeasca. In general, ei cinta muzica aceasta. Ii invidiez pentru libertatea lor, pentru cultura lor, ii consider cowboy-ii Europei. ( M.S. ) OTV emite pe unde-apuca Mult-trimbitata lansare a postului de televiziune OTV a avut loc, in cele din urma, in seara de 9 mai, printr-un "spectacol exceptional", dupa cum a exclamat Ema, una dintre prezentatoarele postului. Daca pentru ea, exceptional inseamna o adunatura de curiosi blazati, mai putini ca numar decit componentii trupelor invitate sa cinte si impresarii lor, aflati in spatele scenei, nu mai e loc de nici un comentariu. Trupele care s-au dat in spectacol au fost, in mare parte, debutante, cu citeva exceptii, printre care Gashka, No name, Nasu' ori Ro-mania. Artistii nu au fost remunerati pentru prestatie, li s-a promis doar o promovare puternica in cadrul emisiunilor muzicale ale postului. Nadine si Fuego, desi fusese-ra anuntati, n-au mai ajuns la cintare, iar Kosovo n-a mai apucat sa cinte, pentru ca, la ora 21 fix, legatura s-a comutat in studioul din B-dul Magheru, de unde s-a difuzat in direct prima emisiune a lui Dan Diaconescu. Invitatii lui au fost Mircea Dinescu, Ion Cristoiu, Madalin Voicu si Giovanni Becali, citeva dintre vedetele postului, care probabil ca habar n-aveau daca-i vede cineva ori ba. Prima emisie a "primei televiziuni particulare independente" a alertat, cum era si normal, Comisia Nationala a Audiovizualului. Oficialii CNA sint complet in ceata. Ei sustin in continuare ca OTV-ul nu are licenta de emisie. Mai mult, surse din CNA sustin ca lucrurile nu sint tocmai in regula nici cu dosarele societatilor de televiziune prin cablu referitoare la introducerea programelor OTV in grilele lor de emisie. Societatea Astral, de pilda, a preluat emisiunea lui Diaconescu in seara de 9 mai, pe frecventa care in mod normal era alocata postului francez M6. Frecventa pe care Astralul a schimbat-o a doua zi dimineata, "dind la o parte" alt post, "Arte". Cu alte cuvinte, deocamdata, in cazul Astral, OTV-ul "se plimba" ca tiganul cu cortul. Asta pina cind societatea mai sus amintita va aloca o frecventa noua, un canal separat. Dar pentru a da OTV-ului un astfel de culoar, postul trebuie sa aiba acte-n regula. Pe de alta parte, potrivit Oanei Apostol, director PR la OTV, "noi emitem prin satelit Amos", "avem o frecventa fixa" si "o frecventa centrala de receptie de 11 259 MHz". Asadar, totul e OK din punctul "lor" de vedere. Revenind la emisiunea de miercuri seara, trebuie spus ca ea s-a bucurat si de binecuvintarea lui Emanuel Valeriu. Nu sariti, nu in calitate de membru CNA, ci de om de televiziune. Sa ne amintim ca Emanuel Valeriu a fost numit membru CNA de catre presedintele actual al Romaniei, imediat dupa demisia Antoanetei Tanasescu, numita in post de fostul presedinte Constantinescu. Sa ne amintim ca, in toamna lui 2000, din echipa care a depus dosarul OTV la CNA faceau parte trei oameni, dintre care doi erau Dan Diaconescu si Emanuel Valeriu. ANCA NICOLEANU RADU MEIROSU Aniversare Magda Prelipceanu Simpatica gazda a serilor muzicale de pe 96,9 FM, Magda Prelipceanu, isi aniverseaza pe 11 mai ziua de nastere. Magda se considera un "taur tipic", care in momentul in care isi pune ceva in cap, duce la bun sfirsit cu orice pret. Ii place sa faca parte din ceea ce numeste "misterul radioului" si este extrem de atasata de emisiunea "Ceasuri de aur", pe care o realizeaza in fiecare duminica de la ora 12.00. Se descrie ca o telemaniaca si mare amatoare de prajituri cu frisca. Pentru ca n-a avut timp sa faca una, spera ca de ziua ei sa primeasca un tort garnisit din belsug. O alta mare pasiune este sofatul masinutei botezate "Ninette", pe care insa asta-seara o va lasa acasa, ca sa poata bea un pahar cu prietenii, in oras. Din cauza lipsei apei calde, Holera si ciuma bat la portile Iasiului Consiliul Judetean Iasi a intrat in panica din cauza iminentei izbucnirii unei epidemii in municipiul Iasi. Criza apei calde si igiena precara pot duce, in urmatoarele zile, la imbolnaviri de scabie, holera sau, mai rau, ciuma. Ieri dimineata a avut loc prima intilnire de urgenta a conducerii Directiei de Sanatate Publica cu factorii de raspundere de la Iasi. "Am avut o discutie cu domnul director Mihai Frasin, de la Directia de Sanatate Publica, si fereasca Dumnezeu sa izbucneasca vreo molima, vreo boala, ceva. Noroc ca nu-i asa cald afara. Pot aparea riia, holera, tot felul de boli care erau pe vremea razboiului, cind nu se putea face igiena corporala. Nu stiu daca poate izbucni si o epidemie de ciuma, nu ma pricep. Daca apare o boala, sa vedeti ca gasesc solutii si dau drumul la apa calda. Trebuie sa ne imbolnavim ca sa avem apa calda? Parerea mea este ca trebuie sa avem manageri destoinici, care sa se ocupe de treaba aceasta", a declarat vicepresedintele Consiliului Judetean Iasi, Gabriel Popescu. Pe de alta parte, Ion Haraga, directorul Oficiului pentru Protectia Consumatorului Iasi, a avertizat cetatenii care si-au platit la zi intretinerea ca pot sesiza institutia pe care o conduce si actiona in judecata Regia de Termoficare. Iesenii sint indreptatiti sa ceara despagubiri regiei, pentru serviciile de care sint frustrati, iar in caz de imbolnavire cu vreo maladie contactata din cauza lipsei apei calde raspunderea poate deveni penala. CATALIN DUMITRESCU Bilete de odihna la jumatate de pret Salariatii din intreprinderile unde nu este constituit fond social (un fond pentru subventionarea biletelor de odihna si tratament) beneficiaza de bilete de odihna finantate pe jumatate din fondurile asigurarilor sociale de stat, precizeaza noul regulament privind acordarea biletelor de odihna, aprobat, miercuri, de Guvernul Romaniei. De aceste bilete beneficiaza si sotul sau sotia celui indreptatit, precum si copiii acestuia, daca au virsta cuprinsa intre sase si 18 ani si invata intr-o scoala acreditata de stat. Sotul sau sotia vor plati insa pretul intreg al biletului, iar in cazul copiilor, va fi platita doar jumatate din valoarea acestuia. Suma platita poate fi restituita atunci cind titularul nu mai poate ajunge in statiune, din motive medicale sau personale, dovedite prin documente, atunci cind din cauze personale titularul renunta la bilet si anunta Directia Muncii care a eliberat biletul, cu cel putin cinci zile inainte de data inscrisa pe bilet, sau in cazul imposibilitatii cazarii in statiunea respectiva, cu prezentarea motivatiei scrise a unitatii prestatoare de servicii. Daca posesorul instraineaza biletul de odihna sau ofera propriile documente unei alte persoane in vederea obtinerii unui bilet de odihna, pierde dreptul de a primi un alt bilet. Locurile de odihna se contracteaza de Casa Nationala de Pensii si Alte Drepturi de Asigurari Sociale, iar costul biletelor se incaseaza de catre unitatile teritoriale ale Ministerului Muncii si Solidaritatii Sociale, banii fiind virati pina la data de 10 ale lunii urmatoare pentru luna trecuta in Contul Casei de Pensii si Alte Drepturi de Asigurari Sociale. ( I.A., M.B. ) Dezastru la Spitalul "Colentina" "Mortii erau transportati prin curtea spitalului de brancardieri, cu zeci de ciini adulmecind mirosul de cadavru", declara unul dintre medici Spitalul "Colentina" din Capitala, unul dintre cele mai vechi din tara, a ajuns in paragina. Imaginea unitatii sanitare este dezastruoasa: cladiri darapanate, pavilioane in reparatie de ani si ani, geamuri sparte, movile de pamint. In urma cu doua saptamini, activitatea Clinicii de Chirurgie a fost temporar suspendata din cauza conditiilor in care se opera. Autoritatile responsabile arunca pisica de la una la alta: reprezentantii Directiei de Sanatate Publica Bucuresti spun ca au facut tot ce se putea, insa rezolvarea situatiei nu depinde de ei. Ministrul sanatatii si familiei, dr. Daniela Bartos, spune ca banii pentru investitii s-au dat, insa conducerea spitalului decide ce face cu ei. Activitatea Clinicii de Chirurgie a fost suspendata in urma unui control al Inspectiei Sanitare de Stat Starea de degradare a spitalului s-a accentuat dramatic in ultimii ani. Chiar la intrare, te intimpina santierul amplasat in jurul Clinicii de Chirurgie. De mai bine de sase ani, aceasta este in renovare. Din trei sali de operatie, mai era functionala una singura. In urma controlului efectuat in luna aprilie, Inspectia Sanitara de Stat a hotarit sa suspende temporar activitatea clinicii, prin decizia nr. 69/18.04.2001. "Am cerut conducerii spitalului sa remedieze problemele in aceasta clinica. Foarte grav era faptul ca accesul catre sala de operatii se facea prin Sectia de terapie intensiva. Vom permite reluarea activitatii in momentul in care vor fi functionale si celelalte doua sali de operatie", ne-a declarat seful Inspectiei Sanitare de Stat, Adrian Calugaru. Medicii din clinica nu mai au, practic, obiectul muncii. Ei sint obligati sa trimita toate urgentele la Spitalul de Urgenta "Floreasca", aflat in apropiere. "Bani au fost pentru terminarea, cit de cit, a renovarii, dar nu stim cine ce-a facut cu ei. Cert este ca Sectia de chirurgie a fost inchisa", ne-a spus un medic din cadrul spitalului. El spune ca, "cinstit, nu se mai putea trai asa: mortii erau transportati prin curtea spitalului de brancardieri, cu zeci de ciini adulmecind mirosul de cadavru, pina la morga, care are geamurile sparte. Subsolul de la Chirurgie este inundat si plin de igrasie, cum sa nu se cuibareasca acolo sobolanii?" Medicii chirurgi vor sa munceasca, insa nu mai au unde. "Vrem sa simtim ca sintem medici in anul 2001, nu in 1800", ne-au spus ei, revoltati. Crematoriul spitalului nu mai functioneaza Morga spitalului se afla si ea in paragina: o parte din geamuri sint sparte, iar cladirea sta sa cada. Cu toate acestea, morga este inca functionala, zece medici desfasurindu-si in continuare activitatea aici. Seful Inspectiei Sanitare ne-a explicat ca "am facut un control si aici, insa, in ciuda neregulilor constatate, nu putem opri activitatea. De aceasta morga se folosesc si specialistii de la Institutul de Boli Infectioase "Matei Bals", aflat in apropiere". Crematoriul spitalului nu mai este functional, fiind de asemenea inchis recent de Inspectia Sanitara. Spitalul "Colentina" foloseste crematoriul Institutului de Boli Infectioase, aflat in grija doctorului Adrian Streinu Cercel. Cu ajutorul acestuia s-a facut singura investitie notabila din ultimii ani: a fost renovata Sectia de anatomie patologica. Starea celorlalte sectii din spital este, de asemenea, dezastruoasa. Cele mai "darimate" sint cele doua clinici medicale si Sectia pentru boli profesioanale (singura de acest fel din tara). Directorul unitatii sanitare, prof. dr. Calin Giurcaneanu, unul dintre principalii responsabili de situatia actuala a spitalului, e de negasit: la spital nu mai ajunge, iar la telefon nu mai raspunde. Din informatii de ultima ora, directorului Giurcaneanu i s-a cerut sa-si prezinte demisia. GETA ROMAN TATIANA DABIJA Chirurgii romani se pregatesc pentru transplantul de plamini Medicii romani intentioneaza sa efectueze, in curind, transplantul de plamini. "Vom face acest tip de transplant dupa ce vom avea dotarea necesara si echipe de medici pregatiti", a declarat prof. dr. Teodor Horvat, seful Clinicii de Chirurgie Toracica din cadrul Spitalului Militar Central Bucuresti. "In prezent, medicii romani sint in stadiul pregatirii echipelor chirurgicale care vor recolta plaminii si vor efectua transplantul. O operatie de transplant pulmonar costa, in stainatate, aproximativ 75.000 de dolari, a mai spus doctorul Horvat. ( T.D. ) Cum ne putem inscrie la alt medic de familie Daca doriti sa va alegeti un alt medic de familie sau un alt stomatolog, conditia este ca de la ultima inscriere pe lista unui medic sa fi trecut cel putin trei luni. Daca aceasta conditie este indeplinita, trebuie sa obtineti acceptul noului medic pe care l-ati ales si sa-i comunicati acestuia numele fostului medic la care ati fost inscrisi. Noul medic va trebui sa transmita Casei de asigurari de sanatate si fostului medic al dumneavoastra faptul ca v-a preluat in evidenta sa. Daca medicul la care doriti sa va inscrieti este din alt judet decit cel in care lucrati sau in care locuiti, atunci, pe linga cele de mai sus, va trebui: - sa comunicati angajatorului dumneavoastra sau institutiei care va plateste asigurarea de sanatate sa vireze contributia dumneavoastra in conturile Casei de asigurari din judetul in care se afla cabinetul noului medic pe care l-ati ales; - sa prezentati medicului la care va inscrieti o copie dupa ordinul de plata sau dupa un document din care sa reiasa ca plata contributiei dumneavoastra se face catre Casa de asigurari din judetul respectiv. Atentie! Nici un asigurat nu are dreptul sa figureze pe listele mai multor medici de aceeasi specialitate (medic de familie sau stomatolog). In caz contrar, nu veti mai beneficia de nici unul dintre drepturile asiguratului, prevazute in Legea asigurarilor de sanatate. TATIANA DABIJA Curier medical De la creier vine obezitatea In ultima vreme, frecventa obezitatii a crescut alarmant in intreaga lume. Specialistii sint de parere ca este vorba de o adevarata epidemie, cu consecinte grave asupra sanatatii populatiei. Chiar daca senzatia permanenta de foame, care poate duce de cele mai multe ori la aparitia obezitatii, este resimtita in stomac, principalii "vinovati" de aceasta situatie, se pare, ca sint anumite substante secretate in creier. Printre acestea, un rol important in reglarea senzatiei de foame il joaca se pare si dopamina. Un studiu publicat recent in revista "Lancet" demonstreaza existenta unei legaturi intre nivelul dopaminei si greutatea corporala excesiva. Comparind nivelul acestui neurotransmitator (substanta care faciliteaza comunicarea intre neuroni) la persoanele care au o greutate normala si la persoanele obeze, specialistii au descoperit ca la acestia din urma nivelul dopaminei este mai scazut. De asemenea, s-a demonstrat ca dopamina are si un efect anorexigen (scade pofta de mincare). Prin urmare, cercetatorii studiaza posibilitatea producerii unui medicament care sa stimuleze secretia de dopamina si care sa scada astfel pofta de mincare. Trei nuci pe zi impotriva infarctului Trei nuci pe zi sint suficiente pentru a proteja inima impotriva unui infarct. Aceasta este concluzia la care a ajuns o echipa de cercetatori de la Universitatea Penn State, din Pennsylvania, USA. Dr. Penny Kris-Etherton, conducatorul echipei, a ajuns la concluzia ca introducerea in alimentatia zilnica a nucilor, alunelor sau arahidelor reduce riscul aparitiei bolilor coronariene, datorate colesterolului in exces, cu aproximativ 25-35 la suta. Ideal pentru un adult ar fi sa consume zilnic in jur de 30 de grame de nuci, alune sau alte oleaginoase care sint foarte bogate in acizi grasi nesaturati. Spre deosebire de acizii grasi saturati (sinonimi cu grasimile nesanatoase pentru organism), acizii nesaturati protejeaza arterele si in special arterele coronare ale inimii, reducind astfel riscul aparitiei unui infarct. In plus, consumul de oleaginoase scade si riscul aparitiei hipercolesterolemiei (excesul de colesterol din singe), responsabila de depunerile ateromatoase de pe artere. Pe de alta parte, nucile si celelalte oleaginoase sint foarte bogate in vitamina E - un antioxidant extrem de eficient in lupta impotriva imbatrinirii - proteine, fibre vegetale, minerale si alte substante cu rol benefic pentru sanatatea intregului organism. Sosete contra insomniei Daca aveti insomnii si nu reusiti sa adormiti, puneti-va o pereche de sosete in picioare! Nu este o gluma, ci rezultatul unui studiu efectuat de un institut de cronobiologie din Bale, Elvetia. Cercetatorii elvetieni au demonstrat ca, cu cit temperatura din zona picioarelor este mai ridicata, cu atit vasele din acea zona se dilata mai mult, permitind o circulatie mai rapida a singelui. Acest lucru duce, potrivit specialistilor, la instalarea mai rapida a somnului. Pentru a favoriza si mai mult instalarea somnului, temperatura camerei trebuie sa se situeze in jurul valorii de 20 de grade Celsius. Acelasi rezultat se poate obtine si prin incalzirea miinilor cu ajutorul unor manusi. 24 de ore de fericire O noua pilula contra impotentei Un nou medicament, denumit Cialis, destinat corectarii tulburarilor de erectie, va fi pus in vinzare in curind de o companie americana. Spre deosebire de Viagra, care isi mentinea efectul timp de patru ore dupa administrare, noul medicament va fi capabil sa asigure erectia pentru mai bine de 24 de ore. Potrivit rezultatelor preliminare, obtinute dupa testarea a 61 de voluntari, care sufereau de impotenta totala sau partiala, erectia survine dupa aproximativ 15 minute dupa ce a fost administrat noul medicament. Conform primelor date oferite de laboratorul care a produs si testat noul produs, medicamentul nu da reactii adverse nedorite sau complicatii, in afara unor posibile dureri de cap trecatoare. Rezultatele finale vor fi comunicate la conferinta Asociatiei Americane de Urologie care va avea loc luna viitoare la Anaheim, in California. Tinerete fara sedentarism si viata fara de osteoporoza Copiii care fac multa miscare au oase mult mai solide, iar la batrinete nu vor face osteoporoza. Dr. Ann Rowlands, de la Universitatea din Galles, Marea Britanie, a demonstrat, dupa ce a studiat mai multi copii cu virste cuprinse intre 8 si 11 ani, ca aceia care au o activitate fizica intensa au o densitate a oaselor mult mai crescuta decit cei care nu fac miscare suficienta. Valoarea crescuta a densitatii osoase corespunde, potrivit dr. Ann, unei plimbari zilnice pe jos, de aproximativ 35 de minute, sau unor exercitii de gimnastica, cu o durata de 20-25 de minute, efectuate, de asemenea, zilnic. B 9, B 12 si boala Alzheimer Potrivit unui studiu efectuat de o echipa de neurologi suedezi si publicat pe 8 mai in revista "Neurology", vitaminele B 9 si B 12 joaca un rol esential in aparitia bolii Alzheimer, o degenerare cerebrala care duce la pierderea memoriei si uneori la deces. Potrivit specialistilor, persoanele care au in singe un nivel scazut al celor doua vitamine au un risc crescut de a se imbolnavi de aceasta boala dupa virsta de 60 de ani. Vinul previne cancerul Unul dintre compusii vinului, resveratrolul, are efecte anticancerigene, potrivit unor comunicari prezentate de dr. Francis Raul, de la IRCARD, la un colocviu desfasurat intre 17 si 18 aprilie la Strasbourg. Conform studiilor efectuate de specialisti, resveratrolul inhiba proliferarea celulelor canceroase ale colonului. Resveratrolul este prezent, de asemenea, si in ceai, cafea si in compozitia portocalelor. Pentru prevenirea cancerului de colon, specialistii recomanda un consum moderat de vin. S-a intimplat in Girleni-Bacau Manastire descoperita din cautat comori Comuna Girleni, din judetul Bacau, a fost cuprinsa de frenezie la vestea ca s-a descoperit locul unei manastiri vechi de 500 de ani, pe Dealul Comorii. Despre dealul respectiv circulau - din vechime -povesti despre comorile imense care ar zacea ascunse in beciuri sapate anume. Nimeni insa nu a gasit vreun gram de aur pina acum. Deunazi, Constantin Burlacu a mers sa sape pe Dealul Comorii, in plina padure, acolo unde nu mai ajunsese nimeni. In loc de bani si bijuterii stravechi, omul a gasit niste morminte neobisnuite, sapate la o adincime de numai 60 de centimetri si acoperite cu placi din piatra. Zvonul despre aceste morminte a adunat, in numai citeva ore, zeci de sateni cu hirlete si lopeti. Ei au scos la iveala 300 de morminte. Nu era nici o cruce. In urma cercetarilor intreprinse de autoritatile comunale s-a concluzionat ca acolo a fost cimitirul Schitului Racila, care ar fi existat in urma cu aproximativ 500 de ani. Lacasul monahal era sub ascultarea Manastirii Sucevita si a fost ars pentru prima data de tatari, pe la 1600, si apoi, la o data inca incerta, la ordinul unui boier al locului, pe nume Pascanu. Acest boier era de origine germanica si religie catolica, fapt care l-a determinat sa dispuna stergerea schitului, care se afla si pe domeniile sale. Singurele lucruri care mai amintesc de vechiul schit este denumirea unui fir de apa - Piriul Schitului - si un clopot aflat acum la biserica din Girleni. Familia Burlacu doreste sa refaca schitul si a intervenit in acest sens pe linga Episcopia Romanului, Ministerul Cultelor si presedintia Romaniei. Raspunsurile sint insa evazive, in primul rind pentru ca pamintul pe care ar urma sa fie ridicat schitul apartine Romsilva. Mai multi credinciosi ai Girlenilor vor sa faca schimb de paduri cu statul, pentru a putea apoi dona terenul viitorului schit. Astfel incit, daca nu s-au pricopsit cu vreo comoara, macar de un loc de reculegere sufleteasca sa aiba parte taranii din Girleni. CLAUDIU TARZIU Divort cu blocare de drum Despartirea unui cuplu de rromi din comuna Scoarta, satul Budieni, judetul Gorj, a declansat un scandal de proportii pe raza localitatii si blocarea circulatiei timp de citeva minute pe DN 67. Cearta dintre ei a pornit de la o judecata tiganeasca facuta in urma despartirii a doi tineri, fapt ce nu este permis in etnia rromilor. Parintii celor doi nu s-au inteles asupra sumei de bani care trebuie returnata socrilor mari, cei care au cumparat mireasa, conform traditiei rrome. Unsprezece persoane au fost retinute de politie, dintre care sase rromi au ajuns in arest urmind a fi prezentati Parchetului cu propunerea de aplicare a sanctiunii inchisorii contraventionale. Acestia sint: Ion Ioncila, 51 de ani, si fiul sau, Constantin Modrogan, 29 de ani, din Scoarta, impreuna cu Florin Farcas, 20 de ani, din Aninoasa, Simtinel Caldararu, 33 de ani, Vasile Modrogan, 27 de ani, si Vasile Rusalim, 25 de ani, din Tirgu-Jiu. Alti trei rromi, Ionel Baldovin, 34 de ani, Cristian Caldararu, 32 de ani, si Gicu Modrogan, 35 de ani, toti din Tirgu-Jiu, au fost amendati cu cite 400.000 de lei, iar alti doi minori au primit avertismente pentru implicarea in scandal. In urma bataii, Constantin Modrogan a fost ranit la cap, dar a refuzat internarea, iar politistii au confiscat din locuinta lui Ion Ioncila patru sabii si o bara metalica. CLAUDIA TIPLUICA Maraton de teatru si dans In Capitala, incepe azi Festivalul International de Dans "BucurESTi. VEST" (11-27 mai) - un adevarat maraton al dansului european si romanesc. La sfirsitul lunii, intra si teatrul in sarbatoare: la Sibiu, in intervalul 25 mai-3 iunie, se desfasoara Festivalul International de Teatru. In timp ce "BucurESTi.VEST" este o premiera (peste 12 spectacole, ateliere de dans, proiectii de filme de dans), festivalul de la Sibiu a ajuns la cea de-a VIII-a editie, cu 58 de tari participante in acest an. Dupa succesul de anul trecut, cind a fost doar sponsor, Coca-Cola a devenit in 2001, la zece ani de la "cucerirea" pietei romanesti, partener in organizarea evenimentului sibian. In Bucuresti, manifestarea este gazduita de Teatrul Odeon, Cinematograful "Elvire Popesco", Centrul MAD si sediul ArCuB. Detalii - pe pagina de Internet www.estvest. dans.ro. OTILIA MIHAILOV Din cauza incendiului de la Petrotel LUKOIL, Pompierii au ramas fara spuma Pompierii militari din judetul Prahova au ramas fara spumogen lichid in urma incendiului de la Petrotel LUKOIL. Mr. Nicolae Popescu, seful de Stat Major al Grupului de Pompieri Serban Cantacuzino din Ploiesti, a declarat ieri ca in stoc nu mai exista nici o picatura de spumogen lichid, doar masinile de interventie fiind "echipate" cu 15 tone din aceasta substanta, care insa se pot termina doar in citeva minute la o singura interventie. Necesarul de 134 de tone de spumogen la nivelul intregului judet trebuie primit in regim de urgenta pentru ca, altfel, pompierii militari ar putea avea dificultati in stingerea incendiilor mari. Costul unui kilogram de spumogen lichid se ridica la 26.000 de lei, insa lipsa banilor face imposibila achizitionarea substantei fara interventia conducerii Ministerului de Interne. VIOLETA STOICA Proiectil pictat, detonat Specialistii pirotehnisti din cadrul Inspectoratului Judetean de Protectie Civila Neamt au distrus ieri un proiectil de 88 mm, pictat cu scene de razboi, care a fost gasit pe raza municipiului Piatra Neamt. Proiectilul a apartinut, se pare, lui Vasile Mihailescu din localitate, cel care a si alertat organele abilitate. Proiectilul pictat a fost pastrat in casa, desi, asa cum ne precizeza seful expertilor, maiorul Nitica, acesta a trecut prin gura de foc. Proiectilul data din cel de-al doilea razboi mondial si fusese parasit intr-o albie a unui piriias aflat la marginea municipiului. MIRCEA FURDU Pe scurt Contabil bataus Procurorii Parchetului de pe linga Judecatoria Iasi au finalizat ieri cercetarile in cazul contabilului-sef care a ciomagit doi politisti. Conform rechizitoriului, Stelica Cojocaru (40 de ani), contabil-sef la Primaria Belcesti, judetul Iasi, in noaptea de 27/28 aprilie, era beat crita linga Corneliu Popescu, soferul unei Dacii, la fel de aghesmuit ca si pasagerul sau. Ei au fost opriti de un control de rutina al Politiei Rutiere pe bulevardul Nicolae Iorga din municipiul Iasi. Coborind anevoie din masina, contabilul Stelica Cojocaru l-a luat la palme pe plutonierul Tiberiu Tigita, dupa care i-a aplicat un croseu in plina figura plutonierului Neculai Cioata. Procurorii au dispus ieri trimiterea in judecata a lui Stelica Cojocaru sub acuzatia de ultraj pentru care va trebui sa plateasca, pe linga pedeapsa cu inchisoarea, si daune de 50 de milioane de lei fiecarui politist. ( C.D. ) Ucigasul fetitei concubinei, judecat Procurorii din Neamt l-au trimis ieri in judecata pe Petru Lupu, tigan din satul Izvoare, comuna Bahna, in virsta de 34 de ani, acuzat ca a ucis-o in bataie pe fetita prietenei sale. ( M.F. ) A murit oparita cu lapte Mateea M., in virsta de sapte luni, din comuna Podu Turcului, Bacau, a decedat ieri la Spitalul Judetean, dupa patru zile de suferinte infioratoare. Copila cazuse cu capul intr-un ceaun cu lapte foarte fierbinte si se oparise. ( C.T. ) Frate omorit la betie Marti seara, dupa un scandal pornit de la un motiv banal, Neculai Marcu, 42 de ani din Helegiu, Bacau, l-a omorit cu mai multe lovituri de topor pe fratele sau, Vasile, 46 de ani. Apoi s-a predat politiei. El sustine ca a fost in legitima aparare. ( C.T. ) 14 ani, fara permis Sibianul Vasile Fasola (37 ani) a condus timp de 14 ani toate tipurile de masini fara sa fi avut vreodata permis auto, folosind, prin falsificare, per-misul tatalui sau decedat. ( M.S. ) Scoala fara guma Conducerea Liceului "Vasile Alecsandri", din Iasi a interzis de ieri elevilor sa mestece guma in incinta unitatilor scolare, indiferent de provenienta marcii. In regulamentul de ordine interioara mai este prevazut ca elevii nu au voie sa vorbeasca la telefonul mobil, sa consume seminte si sint obligati sa poarte uniforma. ( C.D. ) In urma unei compuneri despre drepturile femeii, Alexandra Leafu, felicitata de George W. Bush Sotii Maria si Paul Popescu stiu o poveste aproape incredibila. Personajul principal este chiar nepoata celor doi soti, Alexandra Leafu, in virsta de 14 ani, care locuieste, impreuna cu parintii ei, de aproape opt ani, in Texas - SUA. Nimic iesit din comun pina aici, dar Alexandra este un copil deosebit, nu numai pentru familia ei, ci chiar si pentru presedintele tarii. De cind a plecat in SUA, pe cind avea numai sase ani, Alexandra s-a remarcat, in orasul Collony, situat in apropierea Dallas-ului, atit prin rezultatele bune la invatatura, cit si prin personalitatea ei artistica, devenind un mic star. Bunicii povestesc ca prima ei aparitie in lumea vedetelor a fost la putin timp de la stabilirea in SUA, prin intermediul unui concurs foto. Copiii din localitate au fost modelele unui fotograf profesionist. Imaginile rezultate au alcatuit apoi o expozitie de fotografii, publicul vizitator putind vota pentru cel mai fotogenic copil. Cea aleasa a fost Alexandra, fiind premiata cu 500 de dolari. Mai mult, fotografia ei, in marime mult mai mare decit cea naturala, a ocupat, timp de aproape sapte luni, unul dintre peretii restaurantului "Planet Hollywood" din Dallas, apartinind actorilor Sylvester Stallone si Arnold Schwarzenneger. Faima copilului nu s-a oprit insa aici. Regina In 1996, cind trupa Teatrului de Balet din Moscova a sustinut un spectacol in Dallas, mai multi copii de la Colegiul de balet din oras au fost selectati sa danseze, in deschidere, in piesa "Spargatorul de nuci". Printre acestia s-a aflat si Alexandra, desi studia doar de trei ani baletul. In acelasi an, in urma unui concurs de "frumusete, tinerete si stiinta", fata a primit trofeul si titlul de "Regina", ceea ce echivaleaza cu primul loc dintr-un concurs de Miss. "La intrebarea juriului "Ce ar face daca ar deveni Miss?", Alexandra a raspuns ca miss esti numai pentru citeva clipe, cel mult o zi, important in viata este sa inveti, sa-ti faci o cariera, sa traiesti. Si avea numai noua ani", spune Maria Popescu. La spalatoria de masini Dar frumusetea nu este singura calitate a fetei. Ea este si "honor student" (elev premiant), ceea ce inseamna ca are rezultate foarte bune la invatatura (cu punctaj cuprins intre 95 si 100), dar si ca ia parte la activitati deosebite in ajutorul comunitatii. Potrivit regulamentului scolar din district, la sfirsitul fiecarei luni, in paginile ziarului local se regasesc chipurile acelor "honor students". Alexandra nu a ratat nici un numar al ziarului dedicat acestui eveniment. Ea participa, in mod frecvent, la actiuni organizate in scopuri caritabile. De exemplu, in fiecare duminica, merge cu alti colegi la spalatoria de masini si da o mina de ajutor, iar banii cistigati pe ziua de lucru ii ofera apoi copiilor bolnavi sau persoanelor mai sarace. In paralel cu orele de la scoala, Alexandra a urmat cursuri de balet, de modeling, iar in ultimul timp, de pian. A participat la concursuri de teatru, muzica, poezie. Una dintre creatiile fetei se regaseste in volumul de poezii al mai multor elevi din scoala unde invata. O singura problema a avut Alexandra, aceea ca nu se descurca suficient de bine la orele de gimnastica. Astfel ca fata s-a gindit sa ceara conducerii scolii sa-i dea dreptul ca, in locul acestor ore, sa organizeze cu alti colegi aflati in aceeasi situatie cursuri de modeling. Zis si facut! Alexandra si-a facut o adevarata trupa de prezentatori de moda, cu care a si organizat o parada in cadrul scolii. Dar cea mai frumoasa experienta traita de fata a fost primirea, in luna martie a acestui an, a scrisorii de felicitare trimisa de presedintele SUA, George W. Bush. La unul dintre cursuri, profesoara le-a cerut tuturor elevilor sa realizeze o compunere libera pe orice tema doresc. Alexandra a umplut mai multe pagini dezbatind problema drepturilor femeii. "Conducerea scolii a luat decizia de a trimite aceasta compunere la Casa Alba, fara sa-i spuna Alexandrei. Va dati seama ce surpriza si ce bucurie a trait ea cind a vazut raspunsul presedintelui", povestesc cu emotie bunicii fetei. Acum, la cei 14 ani, Alexandra se pregateste sa se inscrie la liceu. Nu s-a hotarit insa spre ce domeniu sa se indrepte, avind atitea variante pentru care poate opta, tinind seama de aptitudinile ei. IULIANA ANGHEL [37][pl.dll?rid=expresro] 