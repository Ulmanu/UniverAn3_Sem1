 In primul trimestru, Deficit comercial dublu fata de anul trecut Deficitul comercial inregistrat de Romania in primele trei luni ale acestui an este de doua ori si jumatate mai mare decit cel inregistrat in aceeasi perioada din 2000. Astfel, in primul trimestru, acest indicator economic a fost de 820,1 milioane dolari, fata de numai 297,8 milioane dolari in aceeasi perioada a anului trecut. Numai in luna martie diferenta dintre importuri si exporturi a avut un nivel comparabil cu cel inregistrat in primele trei luni din 2001 - 227,7 milioane dolari. Potrivit Institutului National de Statistica si Studii Economice (INSSE), in luna martie au fost cele mai mari exporturi lunare din 1989 pina in prezent (1,04 miliarde dolari). Pentru primul trimestru al anului, valoarea exporturilor a fost de 2,8 miliarde dolari. Insa si importurile au crescut pe masura. Volumul acestora pe luna martie a fost de 1,2 miliarde dolari, pentru primul trimestru a importurilor a fost de 3,6 miliarde dolari, cu 36,8a mai mult decit in trimestrul I 2000. ( G.T. ) Cum se cistiga in timp ce altii dorm Coafor "la foc continuu" Daca pentru unii dintre noi viata de noapte inseamna distractie, pentru altii ea inseamna munca. Productivitate maxima. Nu departe de Sala Palatului, la parterul unui bloc cochet, luminile nu se sting cit e noaptea de lunga. In trei incaperi, vopsite de curind in banan - culoarea Feng Shui pentru suflete in cautare de liniste -, citeva femei prelucreaza frumusetea naturala, ii redau stralucirea. Coafor de noapte Salonul de frumusete a fost deschis, in urma cu doi ani, chiar de Ziua Femeii. Si-a format o clientela, dar, daca nu s-ar fi adaptat cerintelor pietei, nu ar fi incercat ceva nou cu care sa atraga, ar fi ramas doar un "soldatel disciplinat" in armata celor care ofera asemenea servicii. Pentru a nu se pierde, firma a incercat sa iasa cu ceva nou pe piata. De la inceputul acestei luni, salonul si-a modificat programul de lucru. In fapt, l-a prelungit, astfel ca se lucreaza si pina la 4.00 dimineata, a doua zi. "Desi nu este tocmai usor, am preferat acest program pentru cliente. Cele mai multe dintre ele sint persoane ocupate de dimineata si pina seara. Nu au timp sa se ingrijeasca sau sa se relaxeze ziua. Aproape zilnic, programul nostru se prelungea pina noaptea, aproape de doua. Asa ne-am gindit sa ne schimbam programul de lucru. In loc sa venim dimineata, sa ne uitam pe pereti, sa avem timpi morti, cum se spune in economie, mai bine incepem mai tirziu si ne multumim clientela", povesteste Steluta Mosulet, patroana salonului. La salonul de frumusete vin deopotriva femei si barbati din toate mediile - afaceri, avocati, functionari publici, angajati ai ambasadelor, oameni simpli si VIP-uri. Iulia Fratila si Monica Ropota sint doua dintre cele mai constante prezente. Fiecare client are o fisa in computer, unde alaturi de tunsorile sau coafurile abordate sint trecute si starea de sanatate a firului de par si tratamentele aplicate. "Este foarte important cit de sanatos este firul de par pentru ca functie de acesta stii cum trebuie sa lucrezi data urmatoare", adauga stilista Cornelia Stan. O coafura costa in functie de lungimea parului "in lucru". Spalatul si coafatul unei podoabe capilare de lungime medie costa sub 150.000 de lei. Salonul asigura, la comanda, si coafuri speciale pentru nunti sau petreceri. Pretul lor variaza intre 250.000 si 450.000 de lei, dar, pentru orice serviciu care depaseste 200.000 de lei, se acorda o reducere de 10a. Firma se ocupa si de pregatirea nuntilor, a ocaziilor speciale in general, si ofera la pachet coafuri pentru mireasa, soacre sau nasa. Fise de sanatate pentru podoaba capilara Mai de mult, firma a cumparat un program care permite fiecarei cliente nou-venite sa stie cum ii vine tunsoarea, ce culoare a parului, ce fel de ochelari i se potrivesc sau ii scot in evidenta trasaturile, ce machiaj merge. Serviciul este gratuit, singura conditie pusa de firma fiind ca tunsoarea sau coafura sa fie executata de ei. Nu a fost uitata nici partea de cosmetica. Multe dintre cliente au un program stresant, stau foarte mult timp incordate, pe scaun sau la volan. Asa a aparut serviciul de masaj corporal. Le ajutam sa se relaxeze in totalitate, le rasfatam pentru ca, se pare, asta este menirea unui salon de frumusete. Masajul include si aromoterapie pentru un plus de efect. Tratamentul cosmetic costa 290.000 de lei, iar masajul - 250.000 de lei. La manichiura si la tuns sint abonati multi barbati. "Peste toate insa, cel mai important este modul in care iti tratezi clientul", spune Steluta Mosulet. "Aici vin sa se simta rasfatate. De multe ori vin suparate, nu numai obosite. Noi le ajutam sa-si descarce sufletul, sa se binedispuna. In felul acesta, avem garantia ca vor veni si a doua oara. La mine, de exemplu, nu exista client mai important sau mai putin important. Fiecare e tratat cu aceeasi seriozitate. La fel este si la cosmetica sau la manichiura. Asta nu inseamna insa ca nu refuz o anumita coafura", adauga Cornelia Stan. Dar ii argumentez de ce nu sint de acord. Si de cele mai multe ori imi multumeste ca nu am raspuns mecanic unei rabufniri de moment", completeaza Cornelia Stan. MIHAELA BALEA Birocratie mai putina la infiintarea firmelor Guvernul a adoptat o ordonanta de urgenta care simplifica procedurile de autorizare a functionarii societatilor comerciale. In urma acestei decizii, ieri a fost semnat un acord de colaborare intre Camera de Comert si Industrie a Romaniei si Ministerul pentru IMM-uri si Cooperatii. Prin noua legislatie, birourile unice ale CCIR vor prelua si atributii ale celorlalte ministere care emiteau diferite avize pentru infiintarea unei firme. "In 30 de zile de acum incolo toate institutiile statului implicate in procedura de avizare de functionare vor trimite seturile lor de propuneri pentru simplificarea procedurilor", a declarat Silvia Ciornei, ministrul IMM. Pentru George Cojocaru, presedintele CCIR, "aceasta initiativa este un mare pas catre debirocratizare. Se tinde catre instituirea unui unic formular, care sa cuprinda toate avizele necesare infiintarii unei firme, indiferent de ministerul emitent in momentul de fata. Dupa ce tot acest proiect va fi demarat, solicitantul isi va depune dosarul, iar in maximum 15 zile va primi fie refuzul si motivatia acestuia, fie va avea firma gata infiintata. La ora actuala, obtinerea tuturor avizelor necesare infiintarii unei firme dureaza in jur de 40 de zile". GABRIELA TINTEANU Nastase a inchis robinetul reesalonarilor Directiile teritoriale ale Ministerului Finantelor Publice nu mai acorda, de ieri, nici o reesalonare privind datoriile la buget ale agentilor economici de stat sau privati, a declarat ieri premierul Adrian Nastase. El a motivat aceasta hotarire prin faptul ca "s-au constatat abateri grave" in acordarea de reesalonari si a cerut angajatilor Ministerului Finantelor Publice si prefectilor "sa ia masuri dure fata de subiectivismul" manifestat in aceasta problema. Potrivit lui Nastase, in teritoriu "a inceput, pe baza micilor coterii locale, un sport deja cunoscut", al aprobarii de reesalonari. Primul-ministru a apreciat ca aceasta practica reprezinta "o forma mascata de a oferi unor prieteni politici" credite cu dobinda zero, in conditiile in care unele dintre societatile comerciale care au beneficiat de reesalonari detineau bani in cont. Nastase i-a criticat pe unii dintre reprezentantii in teritoriu ai Ministerului Finantelor, "care n-au fost schimbati la timp", deoarece se folosesc de bani de la buget "pentru a-si credita prietenii". La rindul sau, ministrul administratiei publice a declarat ca vor fi retrase acele reesalonari acordate pe criterii politice si subiective. El a explicat ca decizia guvernului a fost luata ca urmare a unor informari ale Ministerului Finantelor Publice. "La noi, exceptia a devenit regula si reesalonarile se acorda fara discernamint", a apreciat Cozmanca. El a dat exemplul judetului Galati, unde s-au acordat multe asemenea facilitati fiscale, care "se leaga de Sidex", deoarece pe linga acceasta unitate economica "misuna tot felul de firme-capusa si grupuri care nu au interes ca aceasta unitate sa fie privatizata". Ministrul administratiei publice a mai spus ca, saptamina viitoare, se va analiza, "la nivel central, cine aproba si care sint situatiile exceptionale" in care se acorda reesalonari. MADALINA SISU Guvernul pune conditii delegatiilor de afaceri Strainii, primiti in Romania doar cite trei Delegatiile straine sosite in Romania, la invitatia intreprinderilor autohtone pentru tratative comerciale, contracte sau prospectarea pietei, nu vor putea fi formate din mai mult de trei persoane, a hotarit ieri guvernul. Potrivit Normelor Metodologice de aplicare a Legii 123/2001, privind regimul strainilor in Romania, aprobate ieri, viza romana se acorda de catre misiunile diplomatice si oficiile consulare ale Romaniei in mai multe situatii. Astfel, la cerere, strainii vor putea intra in Romania numai daca au documente de calatorie valabile inca jumatate de an peste viza acordata de statul roman. Cu titul de exceptie, in cazuri umanitare sau catastrofe, viza de intrare in Romania poate acorda si politia de frontiera, in punctele de control pentru trecerea frontierei de stat. Vizele date de politia de frontiera nu poate depasi 10 zile - viza de intrare si 3 zile - viza de tranzit. Strainii cu resedinta in Romania pot chema in vizita sotia, sotul sau rudele de gradul 1 numai dupa sase luni de sedere legala pe teritoriul tarii noastre. Potrivit Directiei Generale de Evidenta Informatizata a Persoanei (DGEIP), principalele modalitati prin care strainii le utilizeaza frecvent pentru facilitatea obtinerii vizelor de intrare in Romania sint: infiintarea de societati comerciale, pornind de la un capital derizoriu si obtinerea ulterioara a vizelor de intrarea si de sedere, in virtutea calitatii de asociat; aprobarile de inscriere pentru efectuarea studiilor in Romania. "Anul trecut, 550 de straini au fost depistati cu sedere ilegala, 87 au fost returnati, 52 expulzati si 82 au fost declarati indezirabili ca urmare a unor fapte care au atins siguranta nationala. Alte 43 de persoane au fost condamnate pentru trafic de stupefiante, marea majoritate fiind iranieni", a declarat recent col. Nicolae Barbu, seful Serviciului Straini si Probleme de Migrari. ALINA GRIGORE MIHAELA BALEA [15][pl.dll?rid=expresro] 