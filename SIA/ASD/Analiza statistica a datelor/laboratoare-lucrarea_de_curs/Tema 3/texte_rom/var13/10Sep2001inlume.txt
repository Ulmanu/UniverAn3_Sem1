 Salba de atentate anti-israeliene Cel putin cinci persoane si-au pierdut viata si alte 21 au fost ranite intr-un atentat sinucigas comis de un palestinian la intrarea in gara in orasul Nahariya, nordul Israelului, relateaza Reuters, care precizeaza ca atentatul a fost revendicat la scurt timp de catre miscarea Hamas. Printre victime se numara in special soldati israelieni, care asteptau sa ia trenul pentru a ajunge la bazele militare din centrul tarii. Potrivit postului public de radio, bomba era confectionata dintr-o importanta cantitate de exploziv, dotata cu bucati de metal si cuie pentru a avea un efect cit mai devastator. n Atentatul s-a produs la o ora dupa ce alt palestinian a impuscat mortal doi israelieni si a ranit alti trei in timpul atacului asupra unui autobuz ce transporta profesori catre o colonie israeliana din Cisiordania. Acest prim atac a fost revendicat de Jihadul islamic n In paralel, in Fisia Gaza, fortele israeliene au ucis un membru al gherilelor palestiniene si l-au ranit pe companionul acestuia in timp ce ambii incercau sa patrunda in Israel n La trei ore dupa atentatul din gara Nahariya, doua masini-capcana au explodat intr-o statie de autobuz de linga statiune turistica Netanya, dar singura victima a fost teroristul palestinian, care a esuat in incercarea sa, deoarece statia era pustie. (L.C.) Adrenalina armeneasca Corida de la Erevan, stricata de un taur misogin O corida organizata simbata seara la Erevan a dat emotii celor 25.000 de spectatori pentru ca un taur furios a reusit sa paraseasca arena si s-a repezit spre public. In final, toreadorii au reusit sa-l faca sa-si schimbe directia, dar nu sa-l si readuca in arena. Animalul, purtator al numarului 13, a ramas insensibil la farmecul vacilor, imbarcate in alb ca niste mirese, trimise in calea masculului furios pentru a-i atrage atentia si a-l calma. Aceasta varianta armeana a coridei a esuat lamentabil pentru ca taurul, adus special din Spania pentru acest spectacol, s-a dovedit nepasator la farmecele potentialelor sale partenere de origine armeana, preferind sa framinte cu copitele iarna frageda a stadionului decit sa le acorde atentie. Politia prezenta la spectacol a decis sa intervina in momentul in care taurul s-a repezit spre public folosind pistoalele cu gaze, dar furiosul animal, plin de singe, a fost la fel de putin impresionat. "Nu puteam face altceva decit sa-l ucidem", a declarat unul dintre cei patru toreadori spanioli sositi la Erevan pentru acest spectacol. Initial, se stabilise ca aceasta corida sa fie de tip portughez, adica animalul sa nu fie ucis, dar s-a transformat intr-una spaniola din cauza pericolului la care a fost expus publicul. "Lupta a fost grea", a afirmat unul dintre toreadori, care a fost ranit in timpul spectacolului. CAMELIA MUNTEAN Cercetatorii americani au facut primul pas concret catre Vaccinul anti-SIDA Mai multe prototipuri de vaccinuri anti-SIDA reusesc sa blocheze dezvoltarea virusului HIV, insa fara a impiedica deocamdata intrarea acestuia in organismul uman, atesta o serie de studii publicate la finele saptaminii trecute in Statele Unite. Citeva vaccinuri testate pe maimute au reusit sa stimuleze sistemul imunitar suficient cit sa stopeze proliferarea HIV in organism, mergind in anumite cazuri pina la a reduce prezenta virusului la niveluri nedetectabile, pe o perioada de unul - doi ani. Cocktail de virusuri O echipa de cercetatori ai Universitatii Yale a publicat vineri, in paginile revistei "Cell", rezultatele experimentelor facute cu sapte maimute Rhesus, infectate cu HIV si carora li s-a injectat virusul stomatitei veziculare, atenuat si modificat de genele HIV. Rata inmultirii celulelor T4, tinte privilegiate ale virusului care provoaca SIDA, a inceput sa se diminueze si la animalele vaccinate, dar intr-o masura mult mai mica decit la cele nevaccinate. De asemenea, maimutele vaccinate au facut mai putine infectii, iar starea sanatatii lor este foarte buna si in prezent, la 14 luni dupa infectarea cu HIV. Nici unul dintre animalele vaccinate nu a dezvoltat SIDA, unele dintre ele prezentind "incarcaturi virale joase sau nedetectabile". Experienta in cauza a fost coordonata de profesorul John Rose, care si-a exprimat speranta ca autoritatile americane ii vor permite sa inceapa testarea acestui vaccin promitator, care "poate fi administrat neinjectabil", si pe subiecti umani. Vaccin din virus combinat cu gena O alta echipa de specialisti, condusa de profesorul Dan Barouch in laboratoarele Harvard Medichal School, a testat o varianta modificata a vaccinului contra variolei bovine, modificat si el de gene HIV. 20 de maimute Rhesus au fost infectate deliberat cu HIV, dupa administrarea vaccinului, la 19 dintre ele rata dezvoltarii virusului ajungind la un nivel nedetectabil. Vaccinul a fost injectat in corpul animalelor-subiect in tandem cu o gena care stimuleaza producerea de interleukina-2, care intareste apararea imunitara a organismului. Reuniti in cadrul primei conferinte internationale dedicate schimbului de experienta in domeniul crearii unui vaccin anti-SIDA, specialisti din intreaga lume spun ca este inca prematur sa se vorbeasca de un leac al necrutatoarei maladii. "Daca toate merg bine" - in "toate" intrind atit evolutia comportamentului uman (factor principal in raspindirea HIV), cit si dinamica mutatiilor suferite de virus, care pare a imbraca noi forme, mai rapide decit reusesc cercetatorii sa le combata pe cele vechi - un vaccin eficient ar putea aparea abia deceniul viitor. CONSTANTIN VLAD Tatic in plic Un puscarias a obtinut dreptul de a procrea "prin corespondenta" Justitia federala americana a oferit in premiera unui barbat condamnat la o pedeapsa de 111 ani de inchisoare posibilitatea de a procrea, riscind sa declanseze o avalansa de astfel de cereri din partea femeilor aflate in spatele gratiilor, relateaza AFP. Decizia, fara precedent in analele unui tribunal federal, ridica problema dreptului la paternitate pentru persoanele excluse din societate. William Gerber, in virsta de 41 de ani, si sotia sa, 46 de ani, isi doreau un copil, insa administratia inchisorii le-a interzis orice fel de contact fizic. Centrul medical al Universitatii din Ilinois a raspuns afirmativ cererii de a-i expedia un "echipament" pentru recoltarea spermei, astfel incit aceasta sa poata fi trimisa prin posta rapida si inseminata artificial sotiei. Initial, tribunalul federal a respins actiunea pe motiv ca, in timpul detentiei, o persoana isi pierde dreptul de a accede la metodele de procreere, precum vizitele conjugale, inseminarea artificiala sau fecundarea in vitro. Un urma recursurilor, Curtea Federala de Apel din San Francisco a decis ca Gerber detine "dreptul constitutional de a procrea". (L.C.) La Geneva s-a desfasurat festivalul de aparate de zbor artizanale Acei oameni ciudati si masinile lor cazatoare Mii de elvetieni s-au adunat simbata pe malurile lacului Geneva pentru a asista la insolitul festival "Flugtag" ("Ziua Zborului" - n.n.), in cadrul caruia zeci de piloti amatori au infruntat vintul puternic la bordul celor mai ciudate si trasnite masinarii artizanale de zbor, terminind prin a plonja in apele reci ale lacului, relateaza Associated Press. Dintre cele 45 de aparate de zbor s-au remarcat un iglu zburator, un camion-avion, un elefant inaripat, un zepelin, un balaur, un liliac, doua avioane din hirtie, un pterodactil si chiar o clasa de scoala zburatoare. Cele mai multe aplauze a primit insa Wilbur, o gisca gigantica echipata cu ochelari de zbor, casca de aviator si esarfa. "Flugtag" a avut loc pentru prima oara in 1993, la Viena, fiind organizat pe tot cuprinsul Europei. Regulamentul concursului cere ca aparatele de zbor sa fie construite exclusiv artizanal, iar amplitudinea aripilor sa nu masoare mai mult de 33 de metri. Majoritatea "zburatoarelor" sint actionate de pedale, insa altele decoleaza cu ajutorul paletelor sau prin simpla alergare. Masinaria cu cel mai bizar nume a fost "Clovnul chel care nu ride". Pilotul, Alexis Thiemard, a explicat ca mascariciul burduhanos nu poate ride pur si simplu pentru ca nu are gura. Thiemard a construit clovnul zburator cu ajutorul unor prieteni actori si a strins bani vinzind tricouri. Zborul de sapte metri al clovnului nu a fost cel mai lung, insa pilotul a strins puncte pentru originalitate. Recordul de distanta inregistrat de un aparat de zbor la un eveniment "Flugtag" este de 62 de metri, insa majoritatea concurentilor sint foarte multumiti daca reusesc sa parcurga trei metri sarind de pe platforma aflata la sase metri deasupra apei. LIVIA CIMPOERU "Miami Vice" cu politisti ucigasi 13 ofiteri de politie au fost acuzati de uciderea unor suspecti sau nevinovati si de musamalizarea incidentelor Treisprezece politisti si fosti ofiteri de politie din Miami au fost acuzati oficial, vineri, ca au ascuns dovezi referitoare la doua atacuri armate al politiei, soldate cu moartea a trei barbati de culoare, printre care un batrin de 72 de ani care a fost ucis de gloante in propria casa, relateaza Reuters. In acuzatie se specifica faptul ca politistii au lasat intentionat arme la locul unuia dintre atacuri dupa ce citiva colegi de-ai lor au ucis un suspect neinarmat, apoi au mintit in raport pentru a justifica deschiderea focului. Acuzatii faceau parte dintr-o unitate de narcotice a Departamentului de politie din Miami si dintr-o echipa de combatere a criminalitatii. Ofiterii de politie au fost acuzati de conspiratie la violarea drepturilor civile ale victimelor si la obstructionarea justitiei. Pentru fiecare dintre capetele de acuzare, politistii risca o condamnare de maximum cinci ani de inchisoare. In cadrul primului incident, petrecut in 1995, trei dintre acuzati au tras 37 de focuri de pe o pasarela de autostrada asupra a doi tineri de culoare neinarmati care fugisera de la locul unui jaf, ambii pierzindu-si viata. In cel de-al doilea incident, din 1996, cinci politisti au tras 123 de focuri asupra unui batrin de 72 de ani, in timp ce isi duceau la indeplinire mandatul de perchezitionare a apartamentului acestuia, pe motiv de detinere ilegala de droguri. In ambele cazuri, politistii au lasat arme la locul crimei, pretinzind in raport ca au deschis focul dupa ce suspectii au indreptat armele si au tras in directia lor. Alte doua incidente similare, soldate doar cu raniti, s-au petrecut in 1996 si 1997, cind politistii au deschis focul asupra unui hot de buzunare, respectiv asupra unui barbat fara adapost. Armele descoperite la locul incidentelor fusesera confiscate in timpul altor arestari, insa nu fusesera predate ca dovezi. Dupa unul dintre atacuri, un acuzat a fost auzit in timp ce isi intreba colegul prin statia radio daca are nevoie sa-i aduca ceva pentru a justifica actiunea. LIVIA CIMPOERU Recordmena inotatoare, fara miini, fara picioare O adolescenta canadiana in virsta de 15 ani, cu toate membrele amputate, a devenit vineri cea mai tinara femeie si prima persoana handicapata care traverseaza inot lacul Erie, lat de 19 km si cu apa destul de rece, temperatura acesteia fiind de 20 de grade C. Ashley Cowan, din Toronto, a avut nevoie de 15 ore pentru a traversa lacul. La iesirea din lac, tinara a fost preluata de o echipa de medici, in aplauzele si ovatiile sutelor de spectatori. Ashley Cowan s-a imbolnavit de meningita la virsta de 2 ani, medicii fiind nevoiti sa-i amputeze membrele de la coate si genunchi. Ea poarta de obicei proteze, insa in apa nu s-a folosit decit de puterea bratelor si picioarelor. (L.C.) Cu balonul peste Everest Aventurierul britanic David Hempleman-Adams, in virsta de 44 de ani, intentioneaza sa devina primul om din lume care survoleaza celebrul virf Everest in balon. El va decola pe 20 septembrie de la o altitudine de 4.870 de metri pentru a trece pe deasupra Everestului, la o altitudine de 10.670 de metri. Zborul va dura intre doua si sase ore, rastimp in care britanicul va folosi butelii cu oxigen si va purta o parasuta. El conteaza si pe un colier, format dintr-o piatra de turcoaz si un agat din Tibet, menit sa-i poarte noroc in timpul curajoasei incercari, asa cum a afirmat simbata la Katmandu. (L.C.) Pornografie la Kremlin Kremlinul gazduia o impresionanta colectie de reviste, carti si fotografii pornografice, culese inca de pe vremea fostei URSS. Cele aproximativ un milion de piese confiscate in timp de militie si KGB au format o arhiva tinuta secreta pina de curind. Materialele pornografice considerate "nepotrivite" pentru "inalta tinuta morala a omului sovietic" erau, in schimb, frecvent "studiate" de politicienii care se perindau pe la Kremlin. Uneori, acestia se pretau chiar la "sustragerea" cite unei reviste sau poze pe placul lor. De aproximativ o saptamina, aceasta colectie a fost transferata de Biblioteca de Stat a Rusiei, unde poate fi vizitata liber. (C.V.) Pilula de putut a ingropat 616 barbati Ministerul german al Sanatatii a comunicat ca, la nivel mondial, 616 barbati au murit dupa ce au folosit Viagra, dar a solicitat "precautie" cu privire la punerea deceselor in cauza seama celebrei "pilule de putut". "In cele 30 de cazuri care privesc Germania, pacientii au murit la citva timp dupa ce au luat Viagra, de obicei din cauza unor complicatii cardiace sau vasculare. Nu putem spune insa ca acesti oameni au murit pentru ca au luat Viagra", a declarat un purtator de cuvint al ministerului. (C.V.) Comisar pe bicicleta Comisarul european pentru mediu, Margot Wallstrom, a recunoscut vineri ca a pierdut pariul pe care l-a facut cu liceenii in Campania europeana pentru climat, dar s-a bucurat pentru angajarea tinerilor in aceasta campanie. Comisarul european va fi obligat, prin pierderea pariului, sa mearga la serviciu, timp de patru saptamini, cu bicicleta. In timpul conferintei Natiunilor Unite asupra climatului, care a avut loc in noiembrie 2000 la Haga, liceenii implicati in aceasta campanie au pariat cu comisarul european ca vor reusi sa obtina, in scolile in care invata, reducerea emisiei de gaze, care are drept urmare efectul de sera. (C.M.) Disperare in adincul pieptului Dau o casa pentru o inima sanatoasa Un britanic de 53 de ani, care sufera de grave probleme cardiace, si-a vindut casa pentru a se putea opera in Africa de Sud, a anuntat Serviciul de sanatate publica din Marea Britanie. Edlin are nevoie de un pontaj coronarian urgent si ar fi trebuit sa stea mai multe luni pentru a putea face testele, pentru ca lista de asteptare este foarte lunga. "Daca as fi ramas aici, as fi murit inainte sa-mi vina rindul", a declarat el, intrebindu-se ce ar fi facut cu o casa frumoasa, dar ca ar fi murit. In Marea Britanie, un milion de pacienti se afla pe liste de asteptare pentru a fi operati sau pentru a primi tratament adecvat, perioada putind merge pina la un an. Oameni fara inima Un pensionar italian bolnav de inima, aflat in asteptarea unui transplant, s-a sinucis aruncindu-se de la etajul trei al spitalului Lodi din Milano, dupa ce a asteptat operatia patru ani. Omul a fost foarte dezamagit cind a citit un articol intr-un ziar in care se anunta recenta operatie a tatalui unui cunoscut jucator de fotbal, atacantul de la AC Milan, Andrei Sevcenko, care a beneficiat de un transplant de inima dupa numai citeva luni de asteptare. (C.M.) [29][pl.dll?rid=expresro] 