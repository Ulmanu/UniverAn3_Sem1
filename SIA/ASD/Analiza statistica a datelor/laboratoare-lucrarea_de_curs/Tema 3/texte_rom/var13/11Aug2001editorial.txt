 O pereche ilumineaza marea ______________________________________________________________________ N-ai zice ca adolescenta de pe sezlongul vecin ar putea sa aiba mai mult de 17 ani. Tine walkman-ul pe abdomenul ciocolatiu si asculta muzica la casti. Din cind in cind, isi misca degetele trandafirii ale picioarelor in ritmul unui cintec neauzit de ceilalti. E socant de frumoasa. Din clipa in care s-a intins la soare, toate privirile o vineaza. E ca un animal perfect, asezat in catarea a zeci de pusti neputincioase. Si de barbati cu neveste, si de copii, si de ingrijitori de la piscina. Cind soarele e la doua fringhii deasupra marii, apare si iubitul ei, cu aer de cocos adormit, bosumflat, inca invaluit in somnul de dimineata. Tiriie un prosop si balangane o sticla cu apa minerala rece. Se uita si el dupa ea cu aceeasi catare flaminda. Zimbeste si se apropie pe virfuri. Ii varsa apa minerala intre sini. Frumoasa sare ca electrocutata si tipa. Se cearta intr-o limba necunoscuta. El ride putin prosteste, putin vinovat. Incearca s-o cuprinda cu bratele. Ea il impinge. Furia o face si mai frumoasa. Privirile celorlalti ard. Unele de foame, altele de invidie. Trec zece minute, si minia nu conteneste. Baiatul pleaca spre barul inchis si ia un carucior cu rotile pentru servit la mese. Incarca pe el un leandru mare, mai inalt decit el, cu coroana impodobita de flori liliachii. Pe un brat tine prosopul, ca un ospatar in exercitiul functiunii, cu celalalt impinge caruciorul scirtiind sub ghiveciul urias. Se opreste la picioarele fetei si se inclina ca un servitor credincios. Ea incepe sa rida. L-a iertat si se agata de gitul lui. Totul sfirseste intr-o imbratisare prelunga. Apoi isi acopera capetele cu un prosop. Dupa miscarea miinilor si a coapselor se vede ca se saruta prelung, senzual, intr-o intimitate deloc vulgara. De fapt, sint pata de culoare a hotelului. Danseaza pina noaptea tirziu. Dorm la soare. Tipa si se joaca. Ieri au facut alta scena. S-au certat de la altceva. Furioasa, ea a plecat in camera. Citeva minute, tot grupul de turisti s-a uitat cu gura cascata la spectacol. Cu o macara-girafa, doi muncitori spalau geamurile hotelului din dreptul holului mare. Baiatul a vorbit ceva cu ei, le-a dat un ban, apoi a reaparut in nacela macaralei cu o muscata in brate. O luase de pe terasa restaurantului. Cind bratul macaralei l-a ridicat in dreptul balconului de la etajul trei, a inceput sa cinte "La donna e mobile". Fals, dar sunind totusi muzical. Cu note aiurea, dar cu o caldura ce aducea pe fetele publicului improvizat o umbra de tristete. Instantaneu, vocea lui comica le aducea aminte ca n-au mai iubit de multa vreme. Ca traiau fara dragoste. Ar fi meritat sa vedeti fetele turistilor, ramase incremenite in directia balconului pe care au disparut cei doi si muscata ramasa in nacela leganata a macaralei. Tinerii pleaca sa inoate in mare. Se tin de mina. In dreptul stilpului pe care sint fixate dusurile dau sa o ia fata pe o parte, baiatul pe cealalta. Nu cedeaza nici unul. Asa ajung sub jeturile de apa. Tipa si chicotesc amindoi, imbratisindu-se cu stilpul intre ei. In lumina amiezii, toti simt cum nisipul arde si umple talpile de basici, in timp ce pentru cei doi e racoros si excitant. Dusurile ii invaluie in apa dulce de parca ar arunca peste ei o lumina aurita, in timp ce din privirile celorlalti cresc brate lungi de macarale pe care spera sa mai urce macar o singura data inainte de a muri. [5][pl.dll?rid=expresro] _________________________________________________________________ 