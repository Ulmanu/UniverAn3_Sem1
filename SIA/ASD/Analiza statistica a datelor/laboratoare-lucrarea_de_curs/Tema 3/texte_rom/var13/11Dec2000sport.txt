 Pentru ca are "o pensie de-a dreptul mizera", Fratele lui Titi e paznic de noapte la un magazin alimentar Marin Dumitriu, ghinionistul familiei Viata este plina de surprize, sustine zimbitoare, din spatele micului ecran, o vedeta cucerita de balsamul pentru par. "Surprize, surprize" carora trebuie sa stii sa le faci fata. Iar Marin Dumitriu este un exemplu aspru, rupt din realitate. La cei aproape 66 de ani ai sai, despre Marin se poate spune ca a trecut prin multe surprize in viata, iar cele mai multe n-au fost placute. Este cel mai mare dintre fratii Dumitriu, liderul "tripletei" Toma-Nichi-Titi sau Dumitriu I-II-III, tripleta care s-a consacrat in fotbalul romanesc in deceniile sase si sapte. Imagine rasturnata a celorlalti trei frati, traiectoria lui Marin sugereaza intr-un fel cit de putin noroc trebuie, uneori, pentru ca viata unui om sa ia o intorsatura fericita. O boala din copilarie si, apoi, un accident au pus capat unei cariere care se anunta macar la fel de reusita ca si cea a fratilor sai. In loc de glorie, esecuri. In locul banilor si fericirii - neimpliniri si necazuri. Tuturor acestor surprize, Marin a invatat sa le faca fata cu resemnare si, uneori, cu umor, chiar daca din cel negru. Povestea lui Marin Dumitriu nu este deloc una vesela. In urma cu doua saptamini, si-a inmormintat unul dintre frati, pe Toma, fotbalist pe vremuri, cunoscut de toata lumea ca Dumitriu I. Putini sint cei care stiu, insa, ca acest apelativ este impropriu pentru Toma. Primul dintre celebrii frati Dumitriu care au impinzit fotbalul romanesc in anii'50-'60 a fost, de fapt, Marin, cel care a strins, parca, toate ghinioanele familiei, pentru a-i lasa pe ceilalti sa se implineasca. O cariera ratata din cauza accidentarilor si a bolilor, o viata dusa la limita saraciei si o batrinete deloc pavata cu flori. Marin, cel care a calauzit primii pasi ai vedetelor de mai tirziu, Nichi si Titi Dumitriu, lucreaza acum ca paznic si vinzator de noapte la un magazin alimentar aflat la intersectia dintre strada Sebastian si Calea "13 Septembrie". Ritmul de munca, obositor chiar si pentru un om tinar - de la ora 22.00 la ora 8.00, sapte nopti din sapte -, nu-i smulge tinguieli, desi a trait si vremuri mai bune. "Am fost secretarul personal al lui Alexandru Siperco (n.r. - fost membru de onoare in conducerea Comitetului International Olimpic). Mare om era! Ma platea cu 200 de dolari pe luna", isi aminteste Marin. Conditia de acum si-o asuma fara fasoane si nu face caz de gradul de rudenie cu Dumitru Dumitriu, actualul antrenor de la Rocar. Romica Stoica, administratorul magazinului, apreciaza acest lucru, accentuind: "Marin este un om modest, plin de bun-simt. Nu-i place sa iasa in fata, nu umbla dupa publicitate". Este caracterizarea unui om trecut prin multe greutati, a carui istorie "Evenimentul zilei" v-o prezinta relatata chiar de personajul principal. Sef de familie "Eu sint cel mai mare dintre toti patru, implinesc 66 de ani in ianuarie", incepe Marin Dumitriu. "Vreau sa va spun ca, spre deosebire de altii, noi am fost si am ramas o familie foarte unita. Nu ne-am certat absolut niciodata. Nici cind eram mici si nici mai tirziu". Intimplarile ramin proaspete in memoria celui mai mare dintre membrii "clanului Dumitriu". Statutul de sef al familiei a fost primit si asumat ca fiind ceva firesc, iar discutiile au vizat, intotdeauna, pastrarea unitatii: "Fiind cel mai in virsta, trebuia sa am si cele mai mari responsabilitati. Iar asta s-a intimplat chiar mult timp dupa ce ne-am asezat fiecare pe la casele noastre. Spre exemplu, atunci cind ceilalti s-au casatorit, i-am adunat si le-am spus: «Ce faceti fiecare, la voi acasa, va priveste. Dar sa nu va legati niciodata, indiferent ce situatie ar fi, de parinti». Asa a fost, iar lucrurile au mers intotdeauna bine, nu numai intre noi, dar si in relatiile cu cei nou-veniti in familie. Si acum, cind ma intilnesc cu prima sotie a lui Nichi, imi sare de git de parca eu i-as fi fost sot. Dintre noi, sint singurul care am avut o singura casnicie. Restul, din diverse motive, au avut cite doua". "Provenim dintr-o familie saraca" Privirea lui Marin se impaienjeneste cind vine vorba despre fratele disparut. Revine apoi, din nou, la o tema care pare sa-i guverneze existenta: unitatea familiei. Pentru el, nu exista unele rude mai apropiate decit altele: "De Toma am fost mereu foarte legat. Dar bine m-am inteles cu toti. La noi nu s-au pus niciodata probleme de genul «sa-mi dai inapoi ce ti-am imprumutat» sau «nu-ti dau asta». Cine avea nevoie de ceva, lua pur si simplu de la celalalt, fara sa existe reprosuri. Treaba asta se mentine chiar si acum. Cind a murit Toma, Dumnezeu sa-l ierte, Titi a suportat absolut toate cheltuielile. Nici n-a vrut sa auda ca altcineva sa dea bani". Aceasta unitate este explicata prin originile familiei: "Provenim dintr-o familie saraca, de muncitori. In copilarie stateam in cartierul CAM-Regie. Aveam o casa cu doua camere. Intr-una stateau parintii, intr-alta noi, copiii. Eu dormeam in pat cu Toma. In acele vremuri, toti oamenii din cartier erau angajati ca muncitori la fabrica de tigarete. Ne stiam unii cu altii bine de tot. Eram aproape ca o familie mai mare. Nu existau usi inchise, suspiciuni sau certuri intre vecini". Pauperitatea ii impingea mai ales pe tineri sa caute solutii pentru un trai mai bun, iar sportul era o varianta la indemina. "Multi fotbalisti cunoscuti au provenit de acolo, din Regie. Mandoiu, Pascanu, fratii Dumitriu, chiar si actualul avocat Gitejan, tot de acolo s-a lansat". "Pentru Piturca, fotbalul este un joc de noroc" Titi a fost ultimul dintre fratii Dumitriu care s-a apucat de fotbal: "Primul a fost Nichi. Toma era mai mare, dar a fost, intii, balerin la CSS. S-a imbolnavit de varice si a renuntat la prima meserie, pentru a trece la fotbal. Intr-o vreme era in echipa cu celebrii Zangor si Pantiru, care vara jucau fotbal la Carpati Sinaia, in Divizia B, si iarna cistigau Campionatul Mondial de bob. Pentru Titi, indiscutabil ca modelul a fost Nichi. Era constient ca nu are talentul fratelui sau, dar Dumitru este un tip foarte constiincios. Nu face nimic la intimplare. Pentru el, fotbalul este o religie. Pentru altii, gen Piturca, acest sport e un joc de noroc". In inima rapidistului Marin Dumitriu nu este loc nici pentru dinamovisti: "Eu vreau sa ma mentin obiectiv, dar ma enervez cind ii vad pe Lucescu si Dinu, care au aranjat o gramada de meciuri la viata lor si acum vin sa faca pe cinstitii. Recunosc ca Rapid a fost mereu o echipa de mijlocul clasamentului, chiar si acum un an, cind a luat titlul. Toata lumea il lauda pe Lucescu, dar degeaba, eu stiu ca acel campionat a fost cistigat de banii lui Copos, nu de Lucescu". Trei fracturi la acelasi picior Marin a jucat fotbal, la fel ca si fratii sai. N-a ajuns celebru din cauza unei meserii ciudate. "Eu sint de profesie ghinionist. Toata viata m-a urmarit ghinionul. M-am apucat de fotbal, dar am suferit trei fracturi, si toate la acelasi picior, cel sting. Inainte de asta, ma imbolnavisem si de osteomelita, o infectie la os care genereaza tuberculoza osoasa". Fragmentata de sosirea clientilor, pe care ii serveste prompt si cu indeminare, povestea capata accente de drama: "Mi-am revenit de fiecare data, dar piciorul ramasese mai slab, nu mai aveam forta. Incepuse sa-mi fie frica sa mai intru «la bataie». Prima fractura, de tibie si peroneu, a fost deschisa. Am avut niste dureri ingrozitoare. Tin minte ca m-a operat un doctor celebru, Topa il chema. Era prin '54, comunistii terorizau Romania, iar omul acela extraordinar, care m-a facut bine, a fost deportat la canal (n.r. - canalul Dunare-Marea Neagra), unde a si murit in conditii cu totul inumane. Asa s-a intimplat, in acele vremuri, cu mii de intelectuali marcanti". "Am cazut intr-un canal" Marin a mai jucat fotbal, dupa aceea, la Constructorul Bicaz, dar n-a mai atins performanta. S-a reprofilat apoi pe handbal. "Eram in echipa CAM-ului, cind handbalul se juca, inca, in 11. Am fost mijlocas, iar apoi am trecut portar, ca sa-mi protejez piciorul. N-am rezistat nici acolo, a trebuit sa ma las definitiv de sport dupa vreo patru ani. Si intimplari ca asta sint multe in viata mea. Acum doua luni am cazut intr-un canal. Ei bine, unde puteam sa ma lovesc, decit tot la piciorul bolnav? M-a si intrebat cineva daca m-am ranit la stingul sau la dreptul, iar eu i-am raspuns «si miriapod sa fi fost, tot ala se nimerea»". "Titi ma sponsorizeaza cu 100 de dolari lunar" Fostul sef al familiei Dumitriu isi asuma destinul cu detasare si resemnare. Spera ca Nichi sa-i "rezolve ceva" in Grecia, dar pina atunci nu se da la o parte sa lucreze, oricit de obositor ar fi, si nici nu cere ajutorul nimanui. Atit timp cit munceste, nu-i este rusine de ceea ce face. "Eu sint de profesie economist. Am facut ASE-ul, iar apoi am lucrat la URB, actualul Girueta. Lucrez noaptea de nevoie, pentru a ma ajunge cu banii. Pensia mea este una de-a dreptul mizera. Titi ma sponsorizeaza in fiecare luna cu cite o suta de dolari, ceea ce este de-a dreptul extraordinar. Ce face el pentru mine este de necrezut pentru zilele noastre. Stiti cum se spune, «frate-frate, dar brinza-i pe bani»". MATEI UDREA Falemi Ngassam Nana a muncit la Casa Poporului Falemi Ngassam Nana este singurul fotbalist roman de culoare. Nascut in Bucuresti, din casatoria unui student camerunez cu o romanca, Falemi mai are un frate geaman, Nomi. Cei doi au urmat liceul "Gheorghe Lazar" din Bucuresti si au inceput fotbalul la Rapid. Ca orice licean din "epoca de aur", Falemi a participat, alaturi de colegii sai de clasa, la munca patriotica. Si cum liceul lor era situat in centrul Capitalei, elevii de la "Lazar" au fost trimisi sa ajute la inaltarea Casei Poporului. Chiar daca numele sau si aspectul fizic ne trimit in tarile africane, fotbalistul Falemi Ngassam Nana poate fi considerat roman get-beget. El s-a nascut in Bucuresti, intr-o familie in care tatal este camerunez, iar mama - romanca. A copilarit aici, a fost soim al patriei, pionier si chiar a construit socialismul. Mijlocasul de la Steaua mai are un frate geaman, Nomi, care a renuntat la fotbal la sfirsitul junioratului. Ca in orice familie cu doi copii nascuti la interval de citeva ore, confuziile si situatiile amuzante nu au lipsit. Falemi este bun prieten cu tenismanul Dinu Pescariu, cu care a fost coleg de clasa la Liceul "Gheorghe Lazar" din Capitala. Securistii i-au ascuns, ca sa nu-i vada Ceausescu Cea mai concreta dovada ca Falemi este roman o poate constitui faptul ca a lucrat, alaturi de alte mii de oameni, la construirea "mausoleului" lui Ceausescu, Casa Poporului. "Eram elev in «Lazar», iar la acea vreme (n.r. - 1988) ne duceau la practica. Liceul nostru fiind in centru, noi eram trimisi la Casa Poporului, unde faceam curat in parc, caram moloz si multe altele. Nu ne convenea, ca mergeam des. O saptamina - practica, doua - scoala. Oricum, nu prea ne omoram cu munca, mai mult ne distram". Falemi a avut atunci ceva probleme din cauza tenului inchis. Trebuia sa vina Ceausescu in vizita, iar securistii au impinzit locul si au verificat in amanunt, ca totul sa fie perfect. Cind i-au vazut pe cei doi frati, "baietii cu ochi albastri" au dat imediat ordin sa fie ascunsi, sa nu-i vada cumva dictatorul. Falemi si Nomi au fost adapostiti intr-un sant si paziti cu grija, pentru ca erau cam zurbagii si exista pericolul sa fuga si sa iasa in calea lui Ceausescu. Scapati ca prin urechile acului de furia minerilor Falemi a fost coleg de clasa si bun prieten cu tenismanul Dinu Pescariu. "El era cu tenisul, venea rar la scoala, iar atunci cind venea, nu intra la ore. Baga capul pe usa si imi facea semn sa ies din clasa. Mergeam la cofetaria «Capsa», sa mincam profiterol, sau jucam baschet in curtea liceului". Cei doi sportivi au fost la un pas sa ia bataie de la mineri. "Era 13 iunie 1990, iar noi aveam ore la liceu. Un coleg de-al nostru i-a vazut pe mineri pe geam si a inceput sa-i injure. S-au infuriat rau si au luat cu asalt poarta liceului. Am fugit cu Nomi si cu Dinu in cabinetul de chimie, cu intentia de a cobori pe paratrasnet in Cismigiu. Parcul era deja plin de mineri, asa ca ne-am resemnat. Pina la urma am scapat cu directoarea, care era membra FSN. A iesit, a discutat cu ei si ne-au lasat in pace". "Fale" a abandonat Hidrotehnica Falemi isi aminteste cu placere de perioada liceului si de sicanele pe care le facea profesorilor. "Aveam o profa de chimie mai in virsta, care credea ca noi sintem straini. Ca sa ne distram pe seama ei, vorbeam stricat romaneste. Apoi ne-am plictisit si am inceput sa vorbim normal, iar ea se mira: «Mai, da' ce repede ati invatat voi romaneste! Ati vazut, daca va tineti de scoala!»." Drumurile celor doi frati s-au despartit dupa terminarea liceului. "Fale" a intrat la Facultatea de Constructii Hidrotehnice, iar Nomi la ASE. Dupa un an, Falemi a abandonat studiile, dorindu-si sa ajunga fotbalist, in timp ce Nomi a continuat facultatea, iar acum este absolvent de «Finante-Banci» si lucreaza ca evaluator de risc la o importanta firma de asigurari. Calit la Chimia si Viscofil Fratii Nana Ngassam s-au apucat de fotbal la grupa lui Ludovic Satmareanu, de la Steaua, iar apoi au trecut la juniorii de la Rapid, avindu-l ca antrenor pe Marin Stelian. La Steaua i-au avut coechipieri pe Ionut Dragomir (acum la Universitatea Craiova) si pe Marius Mitu (de la Rocar). Falemi a primit primul "botez" ca fotbalist in Giulesti. "Iosif (n.r. - fost jucator la Rapid si Dinamo) m-a intrebat cu cine seamana Mihai Nicolae (n.r. - acum la Rocar). Cu un gindac de bucatarie, ca e gras si are picioarele scurte, am raspuns eu, si m-am ales cu 10 lovituri de papuc la fund". Pina sa ajunga la Petrolul, Falemi si-a calit tibiile si coastele la Viscofil si Chimia Bucuresti, in Divizia C. Confundati tot timpul La Ploiesti, unde a jucat trei ani, Falemi a stirnit din nou confuzie. "Aveam meci acasa si venea Nomi sa ma vada. Eu eram deja pe teren, la incalzire, el era in drum spre stadion, si il luau suporterii la intrebari: «Ce faci, ma, Falemi, abia ai ajuns la noi si deja intirzii?». El le-a explicat confuzia, oamenii au invatat, dar pe urma ma luau pe mine: "Ai venit sa-l vezi pe fratele tau? Bun jucator!". "Chiar si cu ziaristii am avut probleme, deoarece il vedeau pe fratele meu prin oras si ma sunau pe mine. Le spuneam ca sint in cantonament si nu ma credeau". Falemi a debutat in Divizia A in 1997, la un meci Steaua - Petrolul terminat 2-2, iar primul gol l-a marcat un an mai tirziu, tot in Ghencea. "Am facut meciuri bune impotriva Stelei, fiindca am fost la ei la copii si am sperat sa ajung intr-o zi sa imbrac tricoul ros-albastru", spune Falemi. Doina Stanescu i-a vorbit in engleza Fiind prieten cu Dinu Pescariu, Falemi s-a trezit peste noapte jucator de tenis. "Inca nu eram prea cunoscut si mergeam la Romanian Open Tenis sa-l vad pe Dinu. Doina Stanescu, de la TVR, a venit intr-o zi la mine si mi-a vorbit in engleza, crezind ca sint jucator strain. Cind plecam, ii duceam geanta cu rachete lui Dinu si veneau spectatorii sa-mi ceara autografe." Ajuns la Steaua, fotbalistul in virsta de 26 de ani spera sa prinda in curind echipa nationala. "Nea Imi (n.r. - Emeric Ienei, directorul tehnic al "tricolorilor") mi-a spus ca ma aflu in vederile sale, dar ca as fi avut mai multe sanse daca jucam fundas, pentru ca la nationala e criza pe acest post. Totusi, eu ma simt mai bine la mijlocul terenului si sper sa coving pina la urma si sa fiu selectionat. BOGDAN GHEORGHE Un cartof fierbinte Pentru Cornel Dinu incepe o saptamina ca un cartof fierbinte, intrucit Consiliul de Administratie urmeaza sa stabileasca in ce masura mai este oportuna prezenta sa pe banca tehnica. Al doilea obiectiv trasat Procurorului (primul fusese facut tandari, inca din august, de Olisadebe), respectiv clasarea pe podium si calificarea in semifinalele Cupei Romaniei, n-a fost ratat in totalitate doar pentru ca Alexandru Tudor, un fel de Brad Pitt al arbitrajului romanesc, a eliminat Rapidul cu un fluier mai precis decit o taietura chirurgicala. Daca formatia din Soseaua Stefan cel Mare s-ar numi 1. FC Dynamo Bukarest si ar activa in Bundesliga, mai mult ca sigur ca Mister s-ar alege cu o stringere de mina si un politicos "Auf Wiedersehen, Herr Dinu". Si totusi, antrenorul mai merita o sansa. Daca Nicolae Badea si Vladimir Cohn au trecut o data peste panseurile cu "Teleaga" si "originile palestiniene" - gest de mare noblete, similar, in fond, cu a-ti ierta iubita dupa ce ai prins-o in pat cu altul -, atunci ei ar putea sa-i acorde tehnicianului si o a doua gratiere. In ciuda exprimarii confuze din ultima vreme a "ciinilor rosii", nu trebuie omis ca tehnicianul a readus zimbetul in Groapa dupa ce, vreme de opt ani, Dinamo a fost carne de tun pentru Steaua, Craiova si Rapid. Dincolo de plecarea lui Raducioiu si de relatiile glaciale cu Lupescu, Dinu ramine un profesionist, adept al fotbalului ofensiv, generator de spectacol, fie ca se traduce prin 4-1 cu Rapidul, cind cu prosopul, fie prin 4-5 cu Foresta. Care tot spectacol e. ALIN PAICU La Campionatul European de handbal feminin, Golurile au curs Gogirla Romania nu a izbutit simbata decit o remiza, 19-19 (11-9) cu Macedonia, in cel de-al doilea meci din Grupa B a Campionatului European de handbal feminin gazduit de tara noastra. Sustinuta frenetic de cei aproximativ 5.000 de spectatori veniti la Sala "Ioan Kunst Ghermanescu" (fosta "Polivalenta"), echipa noastra a inceput partida cu aplomb, conducind in minutul 7 cu 4-1. La scurt timp dupa start, marile carente din jocul "tricolorelor" au iesit insa la iveala, iar ex-iugoslavele au echilibrat intilnirea, reusind chiar sa preia conducerea in minutul 17, cu 6-5. Din fericire, la fel ca si in ajun, atunci cind invinsesera Belarus cu scorul de 29-28 multumita Stelutei Lazar-Luca (autoare a 13 goluri), evolutiile individuale ale unor jucatoare au salvat si simbata intreaga echipa. Impotriva Macedoniei, la rampa au iesit Simona Gogirla - autoarea a 11 dintre cele 19 goluri inscrise - si portarul Luminita Hutupan, care a facut minuni la contraatacurile adversarelor. Egalul consemnat la final a mentinut, totusi, echipa Romaniei pe primul loc in grupa, multumita jocului rezultatelor din celelalte meciuri ale serii, in care nimeni n-a reusit sa se impuna: Ucraina-Danemarca 29-29 (15-13) si Belarus-Norvegia 26-26 (12-13). La partida de simbata a asistat si profesorul Traian Tomescu, presedintele Comisiei de Apel a FRF. "Eu am jucat si handbal la ANEFS. Asta era acum 58 de ani. Eram in echipa cu regretatul Kunst Ghermanescu", si-a amintit venerabilul avocat Simona Gogirla, eroina Romaniei in partida de simbata, este curtata intens si de sloveni, care i-au oferit cetatenie si doresc sa o inregimenteze in nationala tarii lor Lefter Boskovski, antrenorul Macedoniei, vorbeste foarte bine romaneste. El s-a nascut in Grecia si a emigrat in Romania impreuna cu familia, in 1949, din cauza razboiului civil dintre bolsevici si extrema dreapta. "Am facut aici scoala generala, liceul grec si ICEF-ul. Am lucrat, apoi, sapte ani la Galati. In 1972 am plecat in Iugoslavia. Sotia este din Slovacia, dar copiii mei vorbesc amindoi romaneste. Sint macedonean, dar ma simt roman", a povestit Boskovski In cele trei meciuri disputate simbata in Grupa A, gazduita de orasul Rimnicu-Vilcea, s-au consemnat rezultatele: Rusia-Austria 28-19 (15-12), Franta-Iugoslavia 26-19 (12-10) si Ungaria-Germania 33-22 (15-12). Aseara, Romania urma sa dispute la Bucuresti cel de-al treilea meci din Grupa B, cu Ucraina. Rezultatul intilnirii nu ne-a parvenit pina la inchiderea acestei editii. MATEI UDREA Baston il someaza pe Bölöni sa-l ia la nationala Fotbalistul roman Daniel Baston, atacant la echipa Metalurg Zaporoje, a plecat ieri in Ucraina pentru a incepe pregatirile in vederea returului. Dupa disputarea turului, Metalurg ocupa pozitia a 10-a, din 14 competitoare. "Eu nu stiu cum de nu ma vede Bölöni, sa ma ia la echipa nationala! Sint bun tare de tot. Spre deosebire de Barcauan sau alti deselati, eu sint jucator adevarat!", a comentat ieri, pe un ton grav, Baston. El a primit de curind o oferta de la formatia elvetiana Yverdon, careia Ionel Gane i-a marcat cinci goluri intr-un singur meci. Despre fetele din Ucraina, Baston spune: "Sint frumoase, dar stau rusii cu Kalasnikov-ul dupa ele". De curind, Baston si-a deschis o firma de birotica, Basbo Group Sport, care se ocupa cu comercializarea tehnologiei de ultima ora. "Am investit in afaceri peste 45.000 de dolari. Pancu (n.r. - prieten bun cu Baston de pe vremea cind amindoi evoluau la "Poli" Iasi) vrea sa-si cumpere doua aparate de aer conditionat. I le vind cu 700 de dolari bucata". DANIEL CONTESCU Romani tavaliti sub ochii lui Putin Vladimir Putin, presedintele Rusiei, este un mare iubitor de judo, sport pe care l-a practicat in tinerete. Mai mult decit atit, in luna septembrie a acestuia an, in cursul vizitei pe care a efectuat-o in Japonia, el a primit cel de-al saselea dan, devenind, probabil, cel mai valoros judoka dintre sefii de stat din lumea intreaga. Ca sa onoreze acest statut, federatia de judo din Rusia a hotarit sa initieze un concurs international botezat "Cupa Presedintelui". Competitia, care a demarat simbata, la Magnitogorsk, a debutat cu o victorie a team-ului rus in fata unei echipe romanesti, succes savurat din plin de presedintele Putin, care a tinut sa participe la inaugurarea acestei intreceri. "In Rusia, luptele au fost mereu iubite, iar rusii stiu sa cistige. Intram in secolul 21 si ar fi bine ca in noul veac toate conflictele sa se regleze doar prin lupte sportive", a declarat Putin. HORIA HASNAS Femeia pentru care si-a lasat Becker nevasta Fosta glorie a tenisului mondial, germanul Boris Becker a fost prezent, vineri, la Berlin, la gala premiilor "Bambi", distinctii acordate anual de trustul media "Burda". La aceeasi festivitate a venit si Sabrina Setlur, cintareata creola de hip-hop, femeia despre care se spune ca este principalul motiv al separarii sotilor Becker. Trebuie spus ca Barbara Feltus, sotia lui Boris, a luat aceasta hotarire ca urmare a birfelor aparute in presa cu privire la o frumoasa poveste de dragoste care s-ar fi tesut intre fostul tenisman si Sabrina. Boris Becker si celebrul manechin Claudia Schiffer i-au inminat unul din premii lui Franz Beckenbauer, presedintele clubului de fotbal Bayern Munchen. Un alt premiu "Bambi" a mers tot spre o personalitate din lumea sportului german, atleta Heike Drechsler. MARGARIT BANUTA Boruncoi, evacuat dintr-un bar sibian! A doua editie a Cupei Stalinskaya la fotbal in sala, turneu care a avut loc in perioada 5-10 decembrie la Sibiu, s-a terminat cu victoria echipei FC Arges. Pitestenii au trecut in finala de Universitatea Craiova cu scorul de 7-2 (5-2), intrind totodata si in posesia celor 10.000 de dolari cuveniti invingatoarei. Pe locul trei s-a clasat Inter Sibiu, care a trecut in finala mica de Gaz Metan Medias cu scorul de 5-4 (3-2). In semifinale, disputate simbata, s-au consemnat urmatoarele rezultate: Universitatea Craiova - Gaz Metan 7-5 (5-2) si FC Arges - Inter Sibiu 6-5 (3-3) Craioveanul Marius Mitu, unul dintre cei mai buni jucatori ai turneului, a ratat finala competitiei deoarece a fost eliminat in semifinale. Mitu a avut o altercatie cu doi fundasi medieseni, incidentul dintre cei trei continuind si in drumul spre vestiare Dupa ce a aflat, simbata dupa-amiaza, ca este tatal unui baiat, Flavius Boruncoi, mijlocas la Gaz Metan, a petrecut noaptea urmatoare prin mai multe baruri din Sibiu, alaturi de citiva coechiperi. In unul din ele, Boruncoi a avut neplacuta surpriza sa fie dat afara de personalul barului din cauza galagiei pe care o facea grupul de cheflii condus de el La meciurile de ieri, in tribunele Salii Sporturilor din Sibiu s-au aflat si gimnastele Claudia Presacan si Maria Olaru. DANIEL NAZARE Maradona nu accepta sa imparta tronul de "rege al fotbalului" cu Pele si Di Stefano FIFA sta pe un "Butoias" de pulbere Cine va fi declarat fotbalistul secolului? Aceasta intrebare, care a aprins presa de peste tot, a pus in umbra chiar si sedinta Comitetului Executiv al FIFA, care a avut loc ieri la Roma. Chiar daca in urma sondajului efectuat pe Internet Maradona conduce detasat, FIFA pregateste o solutie diplomatica, una din variante fiind impartirea secolului in trei perioade, situatie in care coroana regala le va reveni lui Di Stefano (pentru perioada 1930-1954), Pele (1955 - 1978) si Maradona (1979-1999). Acest subterfugiu, care ar porni, pe de o parte, din antipatia FIFA fata de Maradona, si, pe de alta parte, din simpatia pe care Joseph Blatter i-o poarta lui Pele, a declansat un val de reactii deloc pozitive. Astfel, Diego Armando Maradona, primit cu onorurile rezervate cistigatorului de presedintele argentinian Fernando de la Rua, a declarat vineri ca o aseme-nea manevra reprezinta "o escrocherie, o decizie impotriva poporului argentinian", amenintind ca, in cazul in care laurii vor fi impartiti, el nu se va prezenta la ceremonie. "Dumnezeu mi-a dat mie premiul, e doar al meu. Eu sint singurul invingator, pe mine m-au votat oamenii", a adaugat "Butoiasul", care, in sondajul realizat pe pagina de Internet a FIFA, a acumulat aproximativ 80.000 de voturi, adica 65 la suta din optiunea celor care au accesat site-ul. Maradona e sustinut de intreaga suflare argentiniana, zeci de mii de locuitori din Buenos Aires participind simbata la un miting de protest impotriva FIFA. Un imens scandal sta, astfel, sa se prabuseasca pe umerii FIFA. Care, in ultimele zile, a cautat sa aplaneze, prin tot felul de decizii, conflictul. Presedintele FIFA, Joseph Blatter, a incercat sa-l contacteze telefonic pe Maradona, dar cum acesta n-a vrut sa raspunda, i-a adresat, prin intermediul presei, un mesaj cu tente lacrimogene: "Draga Diego, ti-a fost decernat un premiu exceptional, care incununeaza o cariera fotbalistica stralucitoare. Vino sa il primesti, te asteptam cu bratele deschise". Concomitent insa, FIFA a facut un anunt: cine va lipsi de la ceremonia care va incepe astazi, la ora 21.45 (ora Romaniei), la Roma, nu va primi nici un premiu. HORIA HASNAS Fotbalistii de la Ceahlaul sint convinsi ca au scapat de Halagian Gheorghe Stefan, presedintele echipei de fotbal Ceahlaul Piatra-Neamt, si antrenorul Florin Halagian vor avea miercuri o discutie lamuritoare despre viitorul acestuia din urma pe banca tehnica a gruparii moldave. "Daca are o oferta mai buna, poate sa plece. Trebuie sa dea un raspuns pina pe 15 decembrie daca doreste sau nu sa mai pregateasca echipa. Eu il vreau in continuare. Deocamdata, nu am primit acest raspuns", a spus patronul de la Termoutilaj, care, a doua zi dupa discutia cu Armeanu', va participa la sedinta Comitetului Executiv al FRF. Multi dintre jucatorii nemteni baga mina in foc ca Halagian nu se va mai intoarce la Piatra, desi antrenorul nu confirma aceasta ipoteza. Primarul nemtean Ion Rotaru a conditionat demararea lucrarilor la instalatia de nocturna a stadionului "Ceahlaul" de evitarea retrogradarii. "Daca nu vom scapa de retrogradare, se vor antrena la bec! N-am vorbit cu Gigi (n.r. - Stefan) despre situatia de la echipa. Am auzit si eu despre frictiunile care ar exista intre antrenor si presedinte. Sint problemele lor", a declarat ieri, pentru "Evenimentul zilei", Rotaru, recunoscut drept un suporter infocat al lui Viorel Hizo, antrenorul care a parasit Ceahlaul dupa un conflict cu Stefan. DANIEL CONTESCU Ganea marcheaza, dar retrogradeaza Ioan Viorel Ganea nu are prea multe motive de bucurie dupa deplasarea efectuata de VfB Stuttgart la Gelsenkirchen, in pofida faptului ca a marcat unicul gol al formatiei sale in meciul din etapa a 16-a a primei ligi germane de fotbal. Svabii au fost invinsi de Schalke cu 2-1 (1-0) si au ramas pe ultima pozitie a clasamentului, cu doar 14 puncte la activ. Gazdele au deschis scorul prin Latal, in minutul 12, iar Ganea a egalat in minutul 47, printr-un sut plasat din interiorul careului mare. Oaspetii au ramas in zece oameni din minutul 58, dupa eliminarea bulgarului Balakov, iar Schalke a marcat golul victoriei in minutele de prelungire, prin Waldoch. Ganea a evoluat tot meciul, partenerul sau in linia de atac a lui Stuttgart fiind Seitz, fotbalistul caruia, in urma cu doua saptamini, atacantul roman ii aplicase un croseu la figura, gest pentru care conducerea de la VfB Stuttgart l-a amendat cu 10.000 de marci. Intr-o alta partida, Wolfsburg, cu Dorinel Munteanu pe teren toate cele 90 de minute si avind o evolutie foarte buna, a cistigat in deplasare, scor 2-1 (0-1), impotriva celor de la Eintracht Frankfurt. Urmare a acestui succes, "lupii" au urcat pe pozitia a sasea, cu 24 de puncte. SILVIU TANASE Sorin Oprescu l-a convins pe Mihalcea sa nu se opereze de hernie Adrian Mihalcea a decis ca, pentru moment, sa nu se mai opereze de hernie, dupa ce, inainte de plecarea echipei la turneul de sala de la Sibiu, a fost consultat de doctorul Sorin Oprescu, seful Spitalului Universitar si membru marcant al PDSR. Renumitul medic chirurg l-a sfatuit pe atacantul dinamovist sa renunte la operatie deoarece perioada de recuperare va dura destul de mult. Deocamdata, atacantul "ciinilor rosii" nu mai acuza dureri. Mihalcea il apreciaza in mod deosebit pe Oprescu: "E o mare personalitate. Imi pare bine ca face parte din PDSR, un partid pe care eu il stimez mult". DANIEL CONTESCU Adrian Ilie, mare meserie De pe 9 august, de la disputarea primei manse a turului trei preliminar din Liga Campionilor, cu austriecii de la Tirol Innsbruck, Adrian Ilie nu mai prinsese un loc de titular in echipa Valenciei. Accidentarea la genunchiul piciorului sting, suferita in amicalul Romania-Polonia, l-a tinut departe de gazon mai bine de trei luni. Simbata, cu ocazia partidei din runda a 14-a a Primerei Division, antrenorul "liliecilor", Hector Cuper, si-a luat inima-n dinti si l-a aruncat pe Ilie in lupta din primul minut al jocului pe care Valencia l-a cistigat, scor 2-0 (0-0), pe teren propriu, cu Real Sociedad San Sebastian, prin golurile marcate de John Carew (minutul 66) si Juan Sanchez (minutul 87). "Cobra" a profitat din plin de prilejul ivit si a evoluat excelent, fiind la originea a numeroase faze periculoase create de vicecampionii Europei la poarta echipei basce, cei 40.000 de spectatori prezenti pe "Mestalla" aplaudindu-l in dese rinduri pe roman. Dovada cea mai limpede a faptului ca Ilie este unul dintre preferatii publicului levantin s-a petrecut in minutul 74, atunci cind Hector Cuper a hotarit sa-l schimbe cu Juan Sanchez. Cu toate ca argentinianul este extrem de iubit si respectat de fanii "alb-negrilor", un cor de fluieraturi a marcat dezacordul fanilor cu privire la decizia tehnicianului sud-american. "A fost o reactie imprevizibila a fanilor de pe «Mestalla», care confirma dorinta lor de a-l vedea jucind pe Ilie, fotbalistul cel mai talentat din lotul Valenciei", a scris cotidianul "AS" de ieri. "Eram putin obosit, deoarece trecuse mult timp de cind nu mai evoluasem ca titular. Ma consider un simplu jucator al acestei echipe, insa, recunosc, reactia publicului mi-a facut placere si m-a motivat si mai tare pentru meciurile viitoare", a apreciat "Cobra". SILVIU TANASE Ion Viorel: "Mi-e scirba" Fotbalistul Ion Viorel a decis sa rupa definitiv relatiile cu Otelul Galati. La finele meciului din sferturile Cupei Romaniei, pierdut de siderurgisti in fata echipei Sportul Studentesc, atacantul a declarat ca va parasi orasul dunarean. Dupa o discutie cu presedintele Mihai Stoica, "Vioara" a obtinut acceptul de a pleca gratis de la Otelul, desi mai are contract pina in vara. Micutul virf de lance buzoian a luat legatura cu impresarul sau, germanul Werner Helleckes, pentru a-si gasi o alta echipa. Jucatorul nu doreste sa mai evolueze la Bochum deoarece nu s-a despartit in relatii amiabile de conducerea clubului. Satul de Romania, Viorel vrea sa plece din nou in Germania. "Mai joc doi ani si apoi ma las. Mi-e scirba de tot ce se intimpla aici". Zilele trecute, Helleckes a trimis un fax la Federatia Germana de Fotbal (DFB) in care se mentioneaza ca ex-galateanul isi ofera serviciile unei echipe dispuse sa-i plateasca un salariu anual de 200.000 de marci. Nu este exclus ca, prin intermediul lui Leo Grozavu, care a pus o vorba buna si pentru rapidistul Dorel Mutica, Viorel sa ajunga la Saarbrücken. DANIEL CONTESCU 