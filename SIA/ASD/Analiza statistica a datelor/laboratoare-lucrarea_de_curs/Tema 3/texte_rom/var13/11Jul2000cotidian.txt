 Litoral 2000 La meciul de volei organizat de "Evenimentul zilei", "Baietii veseli" i-au invins pe "Alcoolisti" Mare distractie mare,&nbsp; duminica dupa-amiaza, pe plaja Palas, din Venus: bulinarii au pornit "la atac", gata sa "recruteze" amatori care "sa se arunce" intr-un meci de volei. N-a fost greu, pentru ca, in doi timpi si trei miscari, s-au si format patru echipe: Baietii veseli, Ozana, Alcoolistii si Palas. Distractia a inceput cit ai clipi, echipele s-au incins. Nici nu se putea altfel, intrucit premiile puse la bataie de "Evenimentul zilei" erau dorite de toti. Lupta s-a dat intre Baietii veseli si Alcoolisti. Cistigatori - Baietii veseli - sase localnici, trecuti toti de 30 de ani, care au luptat pentru victorie pina in ultima secunda a meciului. "Evenimentul zilei" i-a rasplatit pe toti. Si pe invinsi, si pe invingatori. Toata lumea a primit bere, tricouri, sepci, bandane si baloane cu insemnele EvZ. Nu fiti tristi daca ne-ati "ratat" duminica! Concursurile si premiile pentru voi sint departe de a se termina. Veniti pe plaja alaturi de bulinari ca sa va convingeti.&lt;TITLE&gt; (M.S.)&lt;/TITLE&gt; "7 zile, 7 nopti" va deveni cotidian Cel mai cautat ziar de pe litoral este, in acest sezon, fara doar si poate, "7 zile, 7 nopti", publicatia Festivalului dintre milenii, "Callatis 2000". Editat in 5.000 de exemplare si "vinat" de toata lumea, ziarul va tine la curent cu toate minunile care se intimpla si urmeaza sa se intimple pe scena-scoica din Portul turistic Mangalia. Citindu-l veti afla ce vedete isi vor da concursul in spectacolele festivalului. Veti putea afla si birfe din culise si ii veti cunoaste mai bine pe actorii sau cintaretii pe care ii admirati. Pentru ca "7 zile, 7 nopti" va spune totul despre ei. Primaria Municipiului Mangalia si Aldaco Film, organizatorii&nbsp; festivalului, va mai pregatesc o surpriza: din 9 august pina pe 15 august, ziarul care a facut furori si anul trecut va aparea zilnic. &lt;TITLE&gt;(M.S.)&lt;/TITLE&gt; Tensiuni estivale Un student la medicina stringe bani pe litoral luind tensiunea turistilor aflati pe plaja. El are un tensiometru si un stetoscop si-si ofera serviciile fara a avea un pret dinainte stabilit. "Nu cer o suma anume, ii las pe turisti sa-mi dea cit cred ei de cuviinta", ne-a declarat studentul. El este in anul IV la Facultatea de Medicina din Iasi. Scopul pentru care stringe bani este unul nobil: achizitionarea de manuale si carti necesare la facultate. Studentul se prezinta turistilor foarte simplu: "Buna ziua, sint student la medicina. Doriti sa va iau tensiunea?". Cele mai "fertile" locuri, dupa cum ne-a declarat el, sint plajele din Olimp si Neptun, de unde stringe cei mai multi bani. Nu pentru ca ar fi aici mai multi hipertensivi, ci pentru ca acolo se afla mai multi oameni cu dare de mina. "Intr-o zi buna string si un milion de lei", ne-a spus studentul zimbind. Si-a asigurat cartile pe anul acesta. TATIANA VOICU Palme de orbi impotriva stresului Turistii care nu-si iau gindul de la problemele cotidiene, nici macar in timpul concediului, pot sa apeleze la serviciile maseurilor sezonieri pentru a scapa de stres. Acestia colinda zilnic plajele, de la un capat la altul, in cautare de amatori. Contra sumei de 40.000 de lei, puteti beneficia fie de un masaj de intretinere, fie de unul de relaxare. Daca optati pentru un masaj partial (ceafa, spate, umeri, mijloc) platiti numai 25.000 de lei. O sedinta dureaza intre 20 si 40 de minute, in functie de problemele pacientului. Printre maseurii care "deservesc" plaja din Neptun se afla si un cuplu de nevazatori din Bucuresti. Cei doi, ambii pensionari, au o experienta in domeniu de peste 25 de ani. Ei vin pe litoral in fiecare sezon estival pentru a-si spori veniturile. Chiar daca turistii sint rezervati la ideea efectelor benefice ale masajului pe plaja, macar din curiozitate si tot sint tentati sa incerce experienta. Spre deosebire de barbati, femeile sint mult mai receptive. Pentru a elimina orice stres, ele intra pe mina maseuzei, iar sotul acesteia se ocupa de barbati. In timpul masajului, cei interesati pot afla si informatii despre istoria acestei "arte", urmarile ei pozitive si despre cum se deprinde meseria. Maseurii pot depista si unele afectiuni mai usoare ale organismului. "Mi-a spus ca m-a tras curentul la umarul drept, ca am un inceput de cocoasa, lucruri de care nu stiam nimic", ne-a povestit o pacienta. Dupa cum ne-au marturisit cei doi maseuri, eficienta unei sedinte nu consta neaparat in timpul afectat acesteia. "Important este sa se atinga punctele dureroase". Materia prima de care se folosesc cei doi profesionisti in ale masajului este pudra de talc. Astfel nu exista nici un risc de iritare a pielii proaspat bronzate. TATIANA VOICU Vinzatorul de hamace In gama bogata de marfuri oferita de ambulantii care misuna la tot pasul pe plajele litoralului gasesti, nu de putine ori, si obiecte care, teoretic, la mare nu-si au rostul. Pentru ca, atunci cind plaja este "full", cei care vor sa scoata un ban cinstit scot la vinzare orice.&nbsp; Mergind pe principiul nu strica sa-ti incerci norocul, unii negustori se trezesc ca scot bani frumosi, chiar daca, aparent, marfa lor nu prezinta interes. Asa se intimpla in cazul lui Sandu, un barbat in virsta de 30 de ani, din Dimbovita, care vinde hamace pe plaja. Obiecte care, teoretic, sint complet inutile la mare. Cu atit mai mult cu cit, daca te-ai saturat de bronzatul pe cearsaf, poti inchiria saltele si sezlonguri. Sandu insa este unul din cei mai cautati negustori de pe plaja. Chiar daca un hamac&nbsp; costa cit un pat&nbsp; la un hotel de doua stele, adica 180.000 de lei, dimboviteanul vinde, zilnic, cam 10 bucati. Un domn respectabil, care cumpara dintr-un foc doua hamace, ne spune ca, seara, le va agata de copaci in curtea complexului de vile la care este cazat. "Ce, strica? Sint bune sa stai seara cu burta in sus, la racoare". Sandu ne povesteste ca a pornit aceasta afacere in urma cu trei ani, cind si-a deschis un atelier. El impleteste si cosuri de baschet, dar acestea n-au prea mers. Pina acum, si-a vindut marfa, alaturi de cei cinci frati ai lui, pe autostrada. A venit la mare "la plesneala", pur si simplu, si s-a trezit ca, intr-o zi, vinde pe plaja cit vindea in zece zile pe autostrada. "Am venit doar eu la mare, am zis ca merita sa incerc. Fratii mei au ramas acasa. Acum, ei imi trimit marfa pentru ca am foarte multe comenzi. Din acest motiv am crescut si preturile". MIHAELA STOICA Prima zi pe Litoral: Mirlania taximetristilor - un "botez" obligatoriu Marea? O placere. Intii iti faci planul de concediu: bilet la un hotel care asigura tot confortul, cel putin asa scrie in prospecte, agitatie,&nbsp; cumparaturi,&nbsp; bagaje, nebunii. Bilet de tren. Evident, cumperi tichet la rapid. Acceleratul, care este unul singur, este programat la o ora de care vrei sa uiti, cel putin in vacanta. Cumperi tichet la rapid, ora 14.30, si iti amagesti parerea de rau dupa caruta de bani scoasa din buzunar cu gindul ca vei ajunge mai repede,&nbsp; Da', de unde. Trenul este rapid, viteza este insa de accelerat. Din Constanta, si mai rau. Trenul se transforma intr-un personal care dupa ce ca se misca cu viteza melcului, uita sa mai plece din statie. S-a facut deja seara, dar, din pacate, nici macar cu un apus de soare nu te poti amagi. Stai pe partea cealalta, iar geamul iti este ocupat de o femeie dulap. Intr-un final, apare gara de destinatie. Te lupti cu bagajul pina la usa si te gindesti cu groaza la o modalitate de a-l cara pina la hotel. Solutia? Un taxi. Te gindesti ca, la cit de mica este distanta, nu vei plati o avere. Te inseli amarnic. Costa prea mult. Dar asta n-ar fi nimic, pe linga atitudinea taximetristilor. O mica mafie a devenit si breasla cu pricina. Un singur pret, nenegociabil si masini cit cuprinzi cu ochii. Cel putin asa este in Neptun. Neajutorat, stai si-ti faci socotelile, printre tirguielile cu ofertantii de servicii. Uneori, ai noroc. Aparent. Vazindu-te pierduta, mai mare geanta decit tine, cineva vine si se ofera sa te ajute la bagaje. Cu masina, ca tot merge in acelasi sens cu tine. Cind sa respiri usurat ca ai rezolvat problema, te pomenesti inconjurat de gasca taximetristilor. Nici nu apuci sa clipesti, ca izbucneste un imens scandal. Suparati nevoie-mare pe intrus, taximetristii incep sa injure ca birjarii: "Pleaca, ba, de-aici, ca-ti sparg cauciucurile. Nu merge nimeni cu tine. Ne iei clientii, nenorocitule! Te terminam!". Daca observa ca nu te impresioneaza nicicum cu injuraturile, adopta alta tactica: amenintarile. "Eu am lucrat 32 de ani in politie. Te caut prin toata statiunea. Iti fac tandari masina si pe tine te bag in spital". Nici pe potentialul client nu-l iarta. "Taci din gura, vezi ca-ti bag cirpa asta pe git. Stiu unde o sa stai si te fac tandari si pe tine". Dupa ce epuizeaza intreg repertoriul, gasca se retrage impacata cu gindul ca oricum nu va scapa usor de furia lor nici cel care le putea fi client, dar nici "omul de bine". Cu chiu cu vai, cu picioarele tremurind, nervii la pamint si un mare nod in git, ajungi&nbsp; la hotel. E aproape noapte si te duci sa te culci. Marea? O placere. De miine incolo, poate. MIHAELA STOICA Cistigatorii primei extrageri EZ Summer Party Ieri, la complexul Caltunul, din Venus, "bulinarii" au scos din urne cistigatorii primei extrageri ai EZ SUMMER PARTY. Ei sint : 1. TABAC AURICA , din Bucuresti - un telefon mobil si obiecte promotionale EvZ; 2. PIRVU DANIELA, din Venus - un set de role si obiecte promotionale EvZ; 3. ILINCA NICOLAE, din Pitesti - un set de pescuit si obiecte promotionale EvZ; Pentru a intra in posesia premiilor, cistigatorii sint rugati sa contacteze echipa EvZ la numarul de telefon - 092. 620.270. Cistigatorii urmatoarei extrageri a concursului EZ SUMMER PARTY vor fi publicati in editia de marti, 18 iulie, a cotidianului "Evenimentul zilei". &nbsp; Cintarele va ajuta sa slabiti spectaculos Mai mult ca oricind, doamnele si domnisoarele vor ca in timpul vacantei pe litoral sa arate cit mai bine. Pentru indeplinirea acestei dorinte, posesorii de cintare le sprijina din plin. "Cintarele astea nu sint bune de nimic, mi-a spus &laquo;indignata&raquo; o doamna intre doua virste, arata cu 2-3 kg mai mult". Unele femei, care cad in plasa surplusului de kilograme indicat de cintar, intra in panica. Incep cura de slabire prin autocontrol, se uita cu jind la prajituri si inghetate, calculeaza fiecare calorie. Cei care pentru 1.000 de lei lasa un client sa se urce pe cintar, neaga cu vehementa dereglarea instrumentelor care stabilesc greutatea. "Nu-i adevarat, domnisoara, merge ceas cintarul meu!". La polul opus se afla cintarele care magulesc clientela: acul indica mai putin cu 1-2 kg. "Dom'le, asta le face fericite! De ce sa nu se simta bine? Doar sint in vacanta, nu?", ne-a declarat o cucoana care si-a scos cintarul in drum pentru a face un ban cinstit. TATIANA VOICU La Spitalul din Bacau nu mai este ghips pentru remedierea fracturilor Ortopezii din Spitalul Judetean Bacau risca sa ramina fara piine. Asta pentru ca, in toate cazurile de fracturi, ei nu pot face altceva decit sa constate betesugul omului si sa-l trimita acasa, neavind nici o posibilitate sa-i vina in ajutor: in spital nu se mai gasesc nici macar fese de ghips. Magdalena Budau, o femeie de 77 de ani din comuna Valea Seaca, a fost adusa la spital simbata seara. Ea s-a accidentat dupa ce a cazut din caruta. Desi ar fi trebuit sa fie pusa in ghips de la jumatate pina la git, medicii s-au vazut nevoiti sa-i "ghipseze" numai gitul, din cauza ca n-au avut material pentru mai mult. CRISTIAN GROSU Politistii brasoveni au escaladat trei etaje din cauza unei bucati de carne alterata Politistii brasoveni au fost chemati acum doua zile pe str. Sitarului nr. 23, la blocul D 9, sc. B de locatarii imobilului care s-au plins ca din apartamentul cu numarul 13 razbate un miros insuportabil de cadavru intrat in putrefactie. O echipa de politisti a Sectiei 4 a ajuns la fata locului si a constatat ca intr-adevar pe toata scara mirosea ingrozitor. Sefa de scara, Lucia Popovici, povesteste ca in apartamentul respectiv locuieste Carmen Ghervase, pe care a vazut-o ultima data pe 26 iunie, cind a venit sa plateasca intretinerea si sa anunte ca pleaca in Italia. In apartament a ramas mama ei, de aproximativ 60 de ani, cardiaca, pe care vecinii nu o mai vazusera de citeva zile si au crezut ca aceasta ar fi murit in casa. Politistii au plecat la sectie si au cerut ajutorul unui medic legist si al unui criminalist. Toti s-au intors la fata locului impreuna cu pompierii. Un politist a urcat pe scara de interventie, a spart geamul si a patruns in apartament. In jurul blocului s-au adunat multi curiosi care priveau cu admiratie interventia anchetatorilor. Dupa citeva minute de suspans a revenit la balcon si a anuntat ca in casa nu este nici un cadavru si ca mirosul provine de la carnea alterata din frigiderul care se defectase. CAMELIA CSIKI Tiganii si-au impartit zonele de influenta din Timisoara In Timisoara, marile familii de tigani si-au impartit zonele de influenta in domeniul cumpararii de case. Fiecare "baron" are raza lui de actiune. Cei mai bogati cumpara vile in zona centrala, in timp ce familiile mai putin instarite se multumesc cu cartierele marginase. Sumele vehiculate sint fabuloase si, in momentul in care apar neintelegeri, conflictele devin singeroase. In noaptea de 9/10 iulie trei familii de tigani din Timisoara au fost la un pas de macel, varsarea de singe fiind oprita din timp de politie. Liderii familiilor Stanca si Covaci au intrat intr-o vila de pe bulevardul CD Loga din Timisoara, unde locuia familia Carpaci. Cele trei clanuri aveau de rezolvat o problema de influenta privind cumpararea unei case. Scandalul provocat de tigani la miezul noptii i-a trezit pe localnicii din zona care au alertat politia. Ion Stanca, 22 de ani, si Ioan Covaci, 64 de ani, au fost amendati cu un milion de lei pentru tulburarea linistii publice. Cercetarile in acest caz sint ingreunate de asa-numitul "Stabor" tiganesc. Cei implicati in conflict nu au depus plingeri si au refuzat sa faca orice fel de declaratii preferind sa-si rezolve problemele intre ei. TUDOR FLUERAS Adaposturile Protectiei Civile din Timisoara vor fi scoase la licitatie Seful Inspectoratului Municipal de Protectie Civila Timisoara, lt. col. Vasile Marginean, a anuntat ca adaposturile din oras vor fi scoase la licitatie. Pentru ca pe timp de pace adaposturile stau degeaba si nu produc nimic, specialistii de la protectia civila au decis sa rezolve aceasta situatie. Cadrul legal exista de mai bine de un an, cind Consiliul Local Timisoara a emis o hotarire privind inchirierea adaposturilor de protectie civila din oras. In Timisoara exista 80 de adaposturi, din care sint utilizabile insa mai putin de 30. Majoritatea sint inundate sau au probleme cu aerisirea. Pentru ca Protectia Civila nu prea are bani, lt. col. Marginean a decis sa inchirieze aceste adaposturi, iar cei care le vor exploata vor fi obligati sa le amenajeze. Investitorii vor putea deschide in subsoluri spalatorii, ateliere, sali de sport, baruri sau orice altceva, dar numai cu acordul locatarilor. Singura problema ar fi ca, in caz de necesitate, razboi sau alte catastrofe, intreprinzatorii trebuie sa elibereze spatiul si sa il aduca la starea initiala, in 24 de ore. Banii incasati din inchirierea adaposturilor vor intra in proportie de 80% la Protectia Civila si vor fi folositi la repararea adaposturilor neprivatizate, iar 20% vor intra in conturile primariei. Pentru ca aceste spatii sa fie eliberate rapid in caz de nevoie, seful Inspectoratului de Protectie Civila a anuntat ca va cumpara o sirena Tesla ultramoderna. Super-sirena costa 100 de milioane de lei si va fi amplasata in centrul orasului, putind fi auzita de la doi kilometri. TUDOR FLUERAS In Statiunea Mamaia s-a declansat vinatoarea de tarabe Luni dimineata, la ora 5.00, Radu Mazare, primarul Constantei, insotit de reprezentanti ai primariei, s-au intilnit in holul Hotelului Parc din Mamaia, cu trei plutoane de jandarmi, 32 politisti si peste 30 de gardieni publici. Tinta lor era de a imparti Statiunea Mamaia in sase zone pentru a ridica amplasamentele provizorii (tarabele). Aceasta initiativa a primarului a fost luata dupa ce comerciantii au refuzat sa-si preschimbe autorizatiile date de fostul primar pentru doua noi amplasamente. Oamenii primariei au fost ajutati cu patru macarale, sase trailere si doua camioane. Citeva persoane s-au urcat pe tarabe, iar lucratorii primariei au fost nevoiti sa le lase pe loc. Tarabagiii, care l-au actionat in judecata pe Radu Mazare, spun ca prin ei acesta se razbuna pe fostul primar, Gheorghe Mihaiesi, care ar fi incercat anul trecut sa desfiinteze o terasa a actualului primar. Mazare spune ca a confiscat aproximativ 90% din tarabe si ca actiunile primariei impotriva lor vor continua inclusiv cu confiscarea marfii. ROBERT COSTESCU 36 de medici straini redau zimbetul copiilor romani Spitalul de Copii "Grigore Alexandrescu" a fost luat cu asalt ieri de oameni veniti din toate colturile tarii. O echipa de medici, voluntari ai Organizatiei Smile, va opera in aceasta saptamina aproximativ o suta de copii care sufera de despicatura de palat si de ceea ce popular se cheama "buza de iepure". Cei 36 de voluntari sint chirurgi, anestezisti si asistente din Statele Unite, Arabia Saudita, Panama si Canada. "N-o sa ma mai strige nimeni Buzatu'" Nicolae este din comuna Costesti-Deal, de linga Titu, are 14 ani si ii lipseste o parte din buza. Asteapta sa fie operat. Intre timp, le ajuta pe asistente, "prestind" si munca de traducator cind este nevoie. Il intreb ce are la buza. "Sa stiti ca nu am aratat tot timpul asa. S-a intimplat un accident. Cind eram mic, am fost la bunicii mei, in Marasesti, si acolo a explodat o uzina. Radiatiile au ajuns pina la mine. Sint sigur ca doctorii de aici o sa ma faca sa arat ca ceilalti copii si n-o sa ma mai strige nimeni Buzatu' sau Uritu'". Familia Aparaschivei a venit din Bacau cu Ciprian, un baietel in virsta de doi ani care sufera de palat (ii lipseste o parte din cerul gurii). "Am vazut la televizor ca au venit medici foarte buni care opereaza gratis aici. Am venit de la sase dimineata si asteptam sa-i faca intii analizele ca sa poata fi operat". Mama lui Marius, un baietel zvapaiat in virsta de 4 ani, care sufera de cheliopalatostiz (nu are deloc cerul gurii), este foarte incintata de modul in care sint tratati de catre medicii straini: "N-am intilnit nicaieri la noi asa medici si va garantez ca am avut ocazia sa cunosc multi. Ai nostri stiu doar sa ia bani, dar nu ne trateaza ca pe niste oameni". Printre pacienti - un barbat de 31 de ani Cei mai multi dintre copiii care vor fi operati au intre unu si patru ani, dar sint si pacienti de 14-15 ani. Medicii fac si o exceptie: opereaza un barbat de 31 de ani care are despicatura de palat. Dumitru Trifu este din Resita si a mai fost operat anul trecut in acelasi loc. "Sint foarte multumit de rezultatele operatiei. Inainte de ea nu puteam sa vorbesc deloc. Acum vorbesc cam peltic, dar vorbesc. Medicii mi-au spus ca dupa trei operatii n-o sa mai am probleme. Sint foarte optimist si cred in ei". Desi programul include doar o suta de operatii, la poarta spitalului continua sa soseasca familii care au copii cu probleme. Petruta Galan a venit tocmai din comuna Bilca, din Suceava, insa se pare ca prea tirziu. "Ne este foarte greu sa le spunem nu, dar nu putem decit sa-i acordam o consultatie. O s-o putem opera abia anul viitor. As fi vrut sa putem sta o luna, dar nu sint suficiente fonduri", ne-a declarat doctorul Bryant din Carolina de Sud. Copiii operati vor ramine in spital doua zile, iar familiile lor vor fi cazate peste noapte in acelasi loc. Medicii vor face interventii chirurgicale pina vineri, iar Operatiunea Smile va derula un program asemanator si anul viitor. GETA ROMAN Restrictia de circulatie pentru camioane, ridicata De ieri, de la ora 10.00, autovehiculele de mare tonaj circula din nou pe toata durata zilei. Administratia Nationala a Drumurilor a ridicat restrictia de circulatie impusa, pe data de 6 iulie, autovehiculelor cu masa mai mare de 7,5 tone, care prevedea ca circulatia acestora este permisa intre orele 10.00 si 22.00. Potrivit Mediafax, aceasta masura urmarea protejarea sectoarelor de drum astfaltate, pe care, din cauza temperaturilor extrem de ridicate, s-au produs deteriorari masive. Pentru ca a cumparat, printr-o firma cipriota, pachetul majoritar la fabrica de hirtie de ziar Letea Bacau, Adrian Sarbu va da explicatii in fata Clubului Roman de Presa In Sala Taipei, din complexul World Trade Center Bucharest (WTCB), staff-ul Clubului Roman de Presa a sustinut ieri, de fata cu reprezentantii media, dezbateri pe citeva teme interesante, dintre care cel putin doua - de-a dreptul explozive. Este vorba de doua posibile pericole care bat la poarta presei romanesti: eventuala prezenta pe piata romaneasca a trustului de presa german Westdeutschland Allgemeine Zeitung (WAZ) si posibilele consecinte monopoliste prin privatizarea fabricantului unic de hirtie de ziar Letea Bacau. Ambele probleme au fost ridicate si puse in discutie de unul dintre directorii generali ai Trustului "Expres", Michael Voss, in calitate de co-presedinte pentru Afaceri Externe al CRP- Departamentul proprietarilor. Prima chestiune luata in discutie se refera la modul agresiv in care WAZ a patruns pe piata de media a Bulgariei, prin cumpararea a 70 la suta din ziarele centrale (Zeitungsgruppe Bulgarien) si prin "epurari" masive in conducerile acestora, "amendate" prompt de justitia bulgara. Michael Voss a incercat sa explice ca la fel s-ar putea produce si la noi, o data cu o eventuala patrundere a WAZ in media romaneasca, prin cumpararea pachetului majoritar al ziarului National. Fapt pentru care devine necesara avertizarea Consiliului Concurentei. Tot Michael Voss este si initiatorul dezbaterii privind privatizarea si posibilul monopol privat al fabricii de la Letea Bacau. Este vorba de achizitionarea, de catre SABA INVESTEMENTS (OVERSEAS) LTD Cipru, in urma cu citeva luni, a pachetului majoritar detinut de FPS la SC Letea Bacau SA. Cum Adrian Sarbu, patronul trustului Media Pro, care a recunoscut intr-un tirziu ca firma cipriota ii apartine, nu a dat nici pina acum explicatii, CRP a hotarit ieri invitarea acestuia, pentru lamuriri, la prima sedinta a patronatului de presa, care va avea loc in urmatoarele doua saptamini. Alte doua subiecte dezbatute ieri de CRP au fost legate de stadiul privatizarii Rodipet si de viitoarea "remunerare a ziaristilor, fotoreporterilor, in regimul valorificarii drepturilor de autor". CHRISTIAN LEVANT Al Di Meola nu a facut nazuri la aeroport Ieri, la ora 14.40, a sosit in Romania cel mai premiat chitarist din lume, Al Di Meola, pentru concertul organizat de Fundatia Aurel Mitran la Sala Palatului. Contrar celor auzite despre el - ca nu raspunde la intrebarile jurnalistilor, ca e un om retras, care vine, cinta, pleaca si atit -, artistul a lasat impresia unui om deschis si indatoritor. Intr-o sala din aeroport, el s-a lasat prada tirului intrebarilor jurnalistilor, a acordat autografe, scurte interviuri si s-a fotografiat cu cei prezenti. La fel si membrii formatiei sale, patru la numar, mai putin bateristul Gilad Dobreski, care era prea adormit pentru a face fata situatiei. La intrarea in sala de asteptare, surprins de prezenta zecilor de fotografi si reporteri, acesta a scapat o mica injuratura in engleza, un "Sheet !" cu voce tare. Al Di Meola a marturisit ca voia de mult sa ajunga in Romania si ca e posibil sa revina. Chitaristul a lasat sa se inteleaga ca-si doreste sa cinte cu muzicieni romani pentru ca ii place sa experimenteze peste tot pe unde merge. El va parasi Romania miine dimineata, la 7.20. LIVIU SERBANESCU Un potop cum nu a mai fost in ultima suta de ani Sperantele taranilor - ingropate sub un covor de gheata Asupra localitatilor din zona Siret s-a abatut simbata seara, o furtuna insotita de grindina, cum batrinii nu-si mai amintesc sa fi vazut vreodata. Timp de o ora, grindina, "cit nuca sau cit oul de gaina", a lovit fara mila munca din acest an a taranilor. Pe alocuri, gheata rezultata din grindina ajunsese la jumatate de metru. Sub covorul de gheata erau ingropate si sperantele taranilor. In doar o ora, agricultorii din Siret, Gramesti, Musenita, Climauti, Bainet, Vicsani, Rusi Manastioara si Balcauti au ramas fara mincare pentru animale si fara rezerve pentru iarna. "Astept sa mor, ce altceva sa fac?" Simbata dupa-amiaza, deasupra Siretului cerul s-a "rupt". Rafalele de ploaie au fost inlocuite brusc de grindina. In doua reprize a cite jumatate de ora, tone de gheata au cazut asupra cimpurilor. De pe dealuri, suvoaiele de apa s-au abatut asupra culturilor de griu si porumb, culcindu-le la pamint. In orasul Siret, grindina a dislocat plombele din asfalt. Dupa ce potopul s-a oprit, oamenii au inceput sa socoteasca ce au avut si ce le-a mai ramas. Au avut mult si nu le-a ramas mai nimic. In satele din jurul Siretului, ogoarele au fost distruse in proportie de peste 80%: porumb, cartofi, griu, sfecla de zahar, orz, secara. In gradini nu a ramas mai nimic. Pe terenurile pe care erau cultivate legumele se vad doar aracii. La marginea Siretului se afla casa batrinei Panaria Breaban, in virsta de 93 de ani. "Am prins si primul si al doilea razboi mondial, dar asa nenorocita ca acum nu am fost niciodata", ne-a spus Panaria Breaban. Cu ochii in lacrimi, batrina ne-a povestit: "De 93 de ani, de cind sint pe acest pamint, nu am vazut asa ceva. Sa bata grindina asa de tare si asa de mult. Sint vaduva de 14 ani si doar ogorul si gradina ma tineau in viata. Grindina mi-a distrus si sura si mi-a luat toata recolta. Acum nu mai am nimic. Astept sa mor, ce altceva sa fac?" 40.000 de pomi fructiferi au fost "curatati", iar recolta - compromisa Ion Andronescu, in virsta de 73 de ani, este unul dintre gospodarii respectati in Siret. Are doua hectare de pamint pe care a cultivat griu, iar pe alti 50 de ari a pus orz. In aceste zile se pregatea, ca si ceilalti sateni, sa recolteze griul, care se facuse mai frumos si mai repede ca niciodata. "Potopul mi-a luat tot. Ce sa ma fac acum? La cine sa merg sa ma ajute?", ne intreaba Ion Andronescu. Reprezentantul pentru zona Siret a Directiei Agricole Suceava, ing. Ana Pelin, ne-a declarat ca este tardiv pentru a se mai putea reface culturile agricole: "Culturile nu-si mai pot reveni, este prea tirziu, timpul este prea scurt. Griul trebuia recoltat saptamina aceasta, iar acum oamenii nu mai au ce culege. Pe 300 de hectare, griul a fost distrus in totalitate, iar pe alte sute a fost grav afectat. Griul si porumbul mai pot fi folosite acum doar ca furaje pentru animale. Pe de alta parte, cele aproape 500 de hectare de plante furajere din Siret au fost distruse si nu mai avem cu ce hrani animalele". Pe linga culturile agricole, circa 40.000 de pomi fructiferi au fost "curatati" de frunze si de fructe. Mai grav este faptul ca intreaga cultura de sfecla de zahar este compromisa, iar aceasta zona este una dintre cele care aproviziona consistent Fabrica de zahar din Bucecea, unitate care va ramine fara o parte din materia prima, ceea ce ar putea duce la o crestere a pretului acestui produs. Mai neobisnuit este faptul ca in urma furtunii au fost dislocate si plombele din asfalt. Viceprimarul din Siret, Dragos Ungureanu, ne-a declarat: "Au fost afectati circa 45.000 de metri patrati de asfalt, iar de pe strazile neasfaltate, dar balastate anul trecut, grindina a dislocat balastul, iar apa l-a imprastiat". In cursul zilei de ieri, subprefectul Sucevei, Valica Gorea, a constituit o comisie care va evalua pagubele din zona, urmind ca apoi acestea sa fie prezentate guvernului. TIBERIU AVRAM Din cauza furtunii, un copil a murit strivit de un copac la Craiova Alti doi copii sint internati in stare grava la spital Statiunea Victoria, din comuna Bratovoiesti, judetul Dolj, era, duminica, intesata de oameni care venisera la plaja. La ora 16.00, din senin, a inceput o furtuna puternica. In timp ce str"ngeau bagajele alaturi de parinti si rude, trei copii au fost surprinsi sub un plop care s-a prabusit. Enache Florea Raducu, 12 ani, din Uricani, judetul Hunedoara, a decedat pe loc, iar Buturogea Adriana, sase ani, din Craiova, si Buia Andreea, 11 ani, din Bratovoiesti, au fost grav ranite. Toti cei trei copii erau rude si venisera cu parintii sa petreaca un weekend care s-a transformat in drama. ION SPANU Botosani: cea mai puternica furtuna din ultimii douazeci de ani Municipiul Botosani si 11 comune din judet au fost grav afectate de grindina cazuta simbata dupa-amiaza. O prima evaluare a pagubelor produse de cea mai puternica furtuna inregistrata in ultimii 20 de ani la Botosani a ajuns ieri la Inspectoratul judetean de Protectie Civila (IPC). Conform datelor existente in acest moment, valul de grindina ce a lovit in doar 30 de minute aproape jumatate din teritoriul judetului Botosani a produs daune importante indeosebi pe raza comunelor Lunca, Hlipiceni si Copalau. Conform martorilor, in aceste comune, grindina cazuta a avut dimensiunile unui ou de gaina, spargind acoperisurile caselor si distrugind total culturile agricole. Sute de pasari de curte au fost ucise, dar pagubele cele mai mari au fost suferite de taranii ale caror locuinte au fost afectate de dezastru. Astfel, in comuna Lunca, 20 de case au ramas fara acoperisuri, iar 2300 de hectare cultivate indeosebi cu porumb au fost afectate in proportie de 80 pina 100%. La Hlipiceni, au fost grav avariate 38 de locuinte, iar suprafata agricola calamitata este estimata la aproximativ 760 de hectare. Citeva mii de hectare de culturi au fost distruse si in comuna Copalau. Mitica Bertea, comandantul IPC Botosani, declara ca "pina pe 17 iulie, va fi intocmit un proiect de hotarire de guvern, care sa prevada acordarea de ajutoare familiilor afectate de calamitati". Conform informatiilor furnizate de autoritati, o singura victima a fost inregistrata in zona lovita de grindina. Maria Cazacu, o femeie in virsta de 67 de ani din localitatea Cristesti, a ajuns la spital cu traumatisme grave la nivelul capului. In orasul Botosani, unele strazi au fost acoperite de mil, iar altele au fost pur si simplu inundate de ruperea de nori produsa in doar citeva minute. Mai multe strazi din municipiu au fost, vreme de citeva ore, impracticabile pentru autovehicule, in conditiile in care nivelul apei a atins pe alocuri o jumatate de metru. Copaci rupti, geamuri sparte si gradini devastate la periferia orasului sint alte urmari ale celei mai puternice furtuni care s-a abatut asupra Botosaniului in ultimele doua decenii. DORIN BEJENARU Malina Olinescu s-a lipit compact de Dan Stetsco Cine a spus ca "cine se-aseamana se-aduna" mare dreptate a avut. Tot asa se intimpla si in muzica romaneasca, unde sint bine cunoscute cuplurile gen Mirela Voiculescu - Cornel Fugaru, Madalina Manole - Serban Georgescu, Andreea Andrei - Ionel Tudor etc. Nici generatia tinara nu se dezminte si, fara sa tina seama de genul muzical pe care il "practica", au aparut deja citeva cupluri in cazul carora nu poate fi vorba de o aventura pentru ca au ceva "vechime". Astfel, Malina Olinescu, "produs" al Scolii vedetelor, este o apreciata interpreta pop, care in 1998 a reprezentat Romania la faza finala a concursului Eurovision. Dan Stetsco este claparul de la Compact, una dintre cele mai populare trupe rock din Romania. Cei doi au ginduri serioase, asa ca n-ar fi nici o mirare daca am afla ca au antamat deja restaurantul si au dat avans lautarilor. IUSTINA MUNTEANU Zimbrii dau navala in padurile romanesti Parcul Forestier Vinatori-Neamt va fi repopulat cu zimbri, a precizat Ovidiu Iorgu, managerul rezervatiei, citat de Mediafax. Repopularea va fi facuta pe baza datelor furnizate de un expert strain, cel mai probabil polonez. Potrivit lui Ovidiu Iorgu, din cei aproximativ 3.000 de zimbri care traiesc in lume, o cincime se gasesc in Polonia. Acolo exista o evidenta clara a tuturor exemplarelor, inclusiv din punct de vedere genetic, pentru a impiedica degenerarea speciei. In tara noastra, in Rezervatia "Dragos-Voda" traiesc in captivitate sase zimbri. Initiativa repopularii si lasarii in libertate a zimbrilor este sustinuta financiar de Banca Mondiala, Guvernul Romaniei si Regia Nationala a Padurilor. (E.M.) Potrivit Comisiei Nationale de Statistica, Pina in anul 2020, Romania va avea cu 1,8 milioane de locuitori mai putin Populatia Romaniei este in continua scadere. Potrivit estimarilor Comisiei Nationale pentru Statistica, pina in anul 2020, romanii vor fi cu 1,8 milioane mai putini. Principalul factor al acestei evolutii este scaderea naturala, adica natalitatea scazuta si mortalitatea relativ ridicata. In ultimii ani, numarul nou-nascutilor vii a inregistrat o scadere majora din cauza costurilor economice si sociale ridicate, a crizei locuintelor, a instabilitatii sociale si a somajului. Masurile contraceptive si avortul influenteaza, de asemenea, nivelul natalitatii, multe cupluri optind pentru unul sau, cel mult, doi copii. Numarul absolut al populatiei a scazut in ultimii zece ani din cauza migratiei externe si a cresterii ratei mortalitatii. Aceasta este mai ridicata in mediul rural, mai ales in rindul barbatilor. Ea se datoreaza, in principal, accesului dificil la asistenta medicala si nivelului redus al educatiei sanitare. La nivelul intregii tari, cea mai mare rata a mortalitatii s-a inregistrat in rindul copiilor de pina la 4 ani si persoanelor de peste 50 de ani. Desi nivelul mortalitatii infantile a scazut, numarul copiilor mai mici de un an decedati in ultimii ani este de aproape trei ori mai mare decit in tarile dezvoltate. Principalele cauze de deces al copiilor de pina la un an sint greutatea scazuta la nastere si bolile din perioada prenatala. Starea civila, nivelul de instruire si statutul profesional al mamei constituie, in egala masura, un factor important in cresterea mortalitatii infantile. Se observa o pondere ridicata a deceselor copiilor nascuti in afara casatoriei, ca si a celor ale caror mame sint casnice sau fara ocupatie, in general cu un nivel mediu scazut. In urma sondajelor, s-a constatat ca nasterile in afara casatoriilor sint mai frecvente in mediul rural decit in cel urban. (R.V., I.A., D.C.) Sase turisti au disparut in Paring Duminica noaptea, sase turisti din Bucuresti, doua fete si patru baieti, s-au ratacit in Paring. Luni dimineata au reusit sa apeleze de pe un telefon mobil Salvamontul, dar bateria mobililului a cedat, intrerupind convorbirea. Tot ce se stie este ca ghinionistii excursionisti au fost surprinsi de o puternica furtuna in timpul noptii, furtuna care s-a facut simtita in tot judetul Hunedoara. Temperatura a coborit brusc la doar citeva grade si vintul le-a smuls corturile. Din convorbirea telefonica se stie ca fetele sint intr-o stare grava, fiind afectate puternic de temperaturile scazute. Elicopterul Spitalului Municipal Petrosani a survolat in repetate rinduri, ieri dimineata, zona. Cei cinci turisti nu au fost gasiti. Singurul indiciu pe care cei care-i cauta l-au avut, a fost ca se afla in perimetrul Iezer, undeva linga Lacul Gilcescu, la circa 2.000 m altitudine. Primaria, Salvamontul si restul autoritatilor locale au incetat ieri cautarile cu elicopterul, dupa ce intreaga zona alpina a fost survolata de mai multe ori. Se presupune ca turistii s-au adapostit in padure (din pricina frigului), dar pentru a "peria" padurea in cautarea lor e nevoie de sute de oameni. Autoritatile asteapta un semnal de la ciobanii sau turistii care se afla pe munte, fiind pregatite echipe de interventie rapida. Lucian Stanciu CLAUDIA TIPLUICA 