 Cercetatorii australieni dau o lovitura sexului tare Copiii pot fi conceputi fara tata! Barbatii si femeile care nu pot concepe copii ar putea avea urmasi chiar si de unii singuri, gratie unei noi tehnici de fertilizare a ovulelor creata de cercetatori australieni. Profesoara Orly Lacham-Kaplan afirma ca a gasit o cale de a fertiliza un ovul cu celule luate din alte parti ale corpului, si nu cu sperma, oferind barbatilor sterili sau homosexualilor posibilitatea de a produce un urmas "al lor". "Acesta este grupul pentru care tehnica noastra va fi, probabil, foarte utila. Multora dintre acesti oameni le va placea sa fie parintii biologici ai copiilor lor", a declarat Lacham-Kaplan, recunoscind ca procedura pune ceva probleme de etica, pentru ca permite "crearea" unui fat fara nici un fel de contributie a vreunui barbat. "Daca tehnologia este folosita la tratarea cuplurilor infertile, eu o voi accepta. Oricum, cred ca trebuie impuse limite in folosirea sa", a spus cercetatoarea. Laboratorul condus de Lacham-Kaplan, de la Institutul de Reproducere si Dezvoltare al Universitatii Monash din Melbourne, a reusit, pina in prezent, sa fertilizeze ovule de cobai cu celule somatice prelevate din parti non-reproducatoare ale corpurilor animalelor. Procesul "mimeaza" fertilizarea cu sperma, permitind cresterea de embrioni in culturi de laborator. Urmatoarea etapa a cercetarii implica transferarea embrionilor in femele-cobai care sa joace rolul de mame-surogat, pentru a vedea daca puii se dezvolta normal. CONSTANTIN VLAD Romani si moldoveni, aruncati in strada de politia franceza Un grup de aproximativ 100 de moldoveni, romani si rusi a fost evacuat din cladirile parasite din orasul francez Ivry, in care se instalasera ilegal acum mai bine de un an. Operatiunea de evacuare, ordonata de prefect dupa mai multe proceduri judiciare, intentate de societatea proprietara a cladirilor, s-a derulat in liniste, desi imigrantii ilegali si-au strins lucrurile in ultimul moment. Cu lacrimi in ochi, imigrantii au privit neputinciosi cum erau distruse acoperisurile caselor, pentru ca nimeni sa nu mai fie tentat sa revina. "Aceste case sint vizate de mai multi ani pentru a fi demolate. Imediat ce ultimul locatar pleaca, le vom distruge", a declarat un reprezentant al primariei, adaugind ca aici vor fi construite alte locuinte. De asemenea, el a denuntat delincventa si insecuritatea ce se instalasera in zona respectiva. Imigrantii spun insa ca s-au instalat in respectivele cladiri fara ca municipalitatea sa protesteze, dimpotriva, spun ei, autoritatile le-au trimis asistenti sociali pentru consiliere. Ei afirma ca s-au oferit sa plateasca apa si electricitatea si ca au cerut locuinte sociale. De cealalta parte, autoritatile afirma ca au o lista de asteptare de 5000 de persoane pentru aceste locuinte , dar ca niciunul dintre cei care locuiau in zona respectiva nu a facut o asemenea cerere. Chiar daca pina acum locuitorii din zona se plingeau de atmosfera de insecuritate instaurata din cauza imigrantilor, evacuarea lor a stirnit totusi emotii, unii protestind impotriva aruncarii acestora in strada. CAMELIA MUNTEAN Un parlamentar britanic avertizeaza ca viteza scazuta de reactie a NATO poate declansa Razboiul balcanic dintre ortodocsi si musulmani Un proeminent membru al Parlamentului britanic, Paddy Ashdown, a facut recent, in paginile cotidianului "The Independent", o lunga si foarte pertinenta analiza a pozitiei Occidentului, inclusiv a NATO, fata de situatia din Balcani, evidentiind printre altele ca Vestul are tendinta sa intervina atunci cind este prea tirziu, desi ar avea sansa de a aplana conflictele din timp si pe cale pasnica. Va prezentam in continuare citeva extrase din amplul material publicat de Ashdown. Principiul dominoului "In timp ce Slobodan Milosevici este judecat la Haga, iar in Macedonia izbucnesc noi conflicte, mi se reaminteste ca, in Balcani, conteaza mai mult interconexiunea evenimentelor decit evenimentele insele. Nereusita in a recunoaste aceasta a fost una dintre principalele cauze ale esecului nostru in Balcani. Am recunoscut Croatia - si am aruncat in aer Bosnia. La Dayton am adus pacea in Bosnia - dar am omis sa includem Kosovo. Am luptat in Kosovo pentru a-i proteja pe albanezi si a pune capat amenintarii unei Serbii Mari - dar nu am luat in calcul amenintarea reprezentata de conceptul unei Albanii Mari. Si astfel am sfirsit cu Macedonia si cu o criza care pare din ce in ce mai probabil sa degenereze, din ciocniri sporadice, intr-un razboi civil capabil sa implice un spectru de adversari mai larg, de la Grecia la Bulgaria si Romania, pe de o parte, la Albania si - Doamne fereste! - Turcia, de cealalta. Albanezii - marea problema Macedonia este un stat nou, rupt in mod neconfortabil de fosta Iugoslavie, in care exista o puternica minoritate albaneza, alcatuita din doua elemente distincte: albanezii vechi, asezati, cu care majoritatea slava macedoneana se intelege perfect, si un influx ulterior, venit din Kosovo la inceputurile regimului Milosevici, fata de care slavii macedoneni nutresc ura si neincredere in egala masura. Aceste noi elemente au format coloana vertebrala a Armatei de Eliberare din Kosovo (care de fapt a fost creata in orasul macedonean Tetovo) si care s-au intors in provincia sirba pentru a lupta impotriva dictatorului iugoslav in 1998, aprinzind fitilul care a dus la razboi si la interventia NATO. Incununati de succes, ei s-au intors acasa pentru a prelua cauza albanezilor in Macedonia, unde guverne slave succesive au negat albanezilor drepturile pe care ar fi trebuit sa le aiba intr-o tara care spera sa adere la Uniunea Europeana. Actiune rapida! NATO a fost dur criticata pentru recenta intelegere incheiata de secretarul sau general, Javier Solana, la Aracinovo - nu cel mai putin de slavii macedoneni care au considerat ca Vestul intervine inca o data pentru a-i proteja pe teroristii albanezi de simpla replica a armatei macedonene. Cei carora le e usor sa critice intelegerea lui Solana trebuie sa stie ca, daca aceasta nu era incheiata, alunecarea spre un razboi civil in toata legea, cu implicatii inca mai largi pentru regiune, ar fi fost inevitabila. (...) Acum, intrebarea este cum actionam in vederea largirii acestei oportunitati fragile? Primul raspuns este: actiunea rapida. Fara indoiala ca si acum, precum in Bosnia si Kosovo, cancelariile occidentale sint oripilate de costuri si pericole. Dar acum, ca si atunci, costul de a o face din timp ar fi cu mult mai mic decit cel al unui razboi civil, care are potentialul de a se extinde intr-un conflict regional ce poate implica de parti opuse doua state membre ale NATO, Grecia si Turcia. Ca incheiere: (...) ceea ce trebuia sa fi avut dupa Kosovo si ce ne trebuie acum inca mai urgent este o intelegere regionala - un Dayton pentru sudul Balcanilor si un sfirsit al practicii de rezolvare a problemelor prin conflict si rezolutii fragmentare". CONSTANTIN VLAD Doar la mare e racoare Canicula isi arata nemiloasa coltii, din cauza temperaturilor ridicate suferind animale si oameni deopotriva, peste tot in lume. La Atena, aproape toti locuitorii au "migrat" in putinele zone cu verdeata din oras sau chiar pe plajele, situate convenabil la doar 60 de kilometri distanta de oras, unde se scufunda in apa pentru a scapa de arsita. In afara de cartierul vechi, Plaka, unde se inghesuie turistii pina tirziu in noapte, strazile Atenei sint ciudat de pustii in timpul zilei si majoritatea magazinelor sint inchise. Baie la cearsaf Cele care nu se pot bucura pe deplin de racoarea marii si a brizei sint musulmancele. Acestea, potrivit traditiei, nu au voie sa intre nici macar in apa marii in costum de baie, fiind nevoite sa poarte si cind se scalda intregul vesmint traditional, care le acopera din crestet pina in talpi, lasindu-le doar ochii descoperiti. Cu toate acestea, din cauza valului de caldura care a lovit zona orasului Alexandria, sute de egiptence au iesit pe plaja, preferind sa faca baie imbracate, decit sa indure arsita din localitate. Tigru in calduri In gradinile zoologice din China, cele mai puternic afectate sint animalele provenind din tari cu clima rece. In orasul Xian, unde temperaturile au atins 39 de grade, ingrijitorii parcului zoo sint tot timpul atenti sa racoreasca animalele, stropindu-le cu apa. Fotoreporterul Agentiei Reuters a surprins pe pelicula un tigru siberian fericit nevoie-mare de dusul care ii era facut. ( I.A. ) Punct final in dosarul catastrofei aeriene din 1995 Vinovatii pentru accidentul aviatic de la Verona, trimisi dupa gratii Fostul director al aeroportului din Verona si trei angajati, urmariti in justitie ca urmare a prabusirii, in decembrie 1995, a unui avion al companiei particulare Banat Air, accident soldat cu 49 de morti, au fost condamnati luni la pedeapsa cu inchisoarea. Aparatul, un An-24, cu destinatia Timisoara, s-a prabusit la decolare, un imens incendiu impiedicind interventia echipelor de salvare timp de aproximativ doua ore. Printre victime s-au numarat 14 romani, sase pasageri si opt membri ai echipajului. Francesco Canfarelli, director al aeroportului din Verona in momentul producerii dramei, a primit cea mai mare pedeapsa, el fiind condamnat la doi ani si zece luni de detentie, iar ceilalti trei au de executat sentinte intre unul si doi ani de inchisoare. Acuzatilor li s-au imputat o serie de neglijente, in principal in ceea ce priveste controlul inclinarii laterale a avionului, dar toti patru fusesera achitati in prima instanta. Reprezentantul companiei romane la Verona, Nicolae Dan, a fost achitat. Curtea de Apel din Venetia i-a condamnat, de asemenea, pe cei patru italieni la plata unor daune catre familiile victimelor, cuprinse intre 25.000 si 50.000 de euro. CAMELIA MUNTEAN Autostrazile placerii Limuzinele-bordel Industria sexului din Germania nu sta cu miinile-n sin: un bordel de "inalta clasa" a cumparat trei limuzine ultraluxoase, foarte lungi, in incercarea de a oferi clientilor sai o noua si placuta experienta, la preturi accesibile. Clientii pot inchiria limuzinele in cauza, cu tot cu sofer si prostituata care-i e pe plac, contra unei sume echivalente cu 350 de dolari pe ora. Ca dotari standard ale autovehiculelor-bordel se numara tapiserie de piele, podea iluminata, glob de discoteca, instalatie muzicala de mare putere, doua televizoare si un bar extrem de bine garnisit, dar al carui continut se plateste separat. Berti Wollersheim, patronul bordelului "Rethel 77", spune ca intre noile sale masini se numara si un Cadillac Fleetwood, lung de 9 metri. Tentatii pe sosele Bisericile de diferite rituri din Germania s-au unit in vederea initierii unui "contraatac" indreptat impotriva unuia dintre cele mai mari retele de sex-shop-uri din tara, "Beate Uhse", care de curind a decis sa se extinda pe toate autostrazile, pentru a oferi soferilor "o alternativa picanta la cutia de bomboane sau buchetul de flori ofilite gasite drept cadou de ultim minut pentru sotie, in drum spre casa". Potrivit "The Sunday Telegraph", produsele oferite de "Beate Uhse" includ lenjerie erotica, prezervative multicolore si aromate, precum si o vasta gama de "jucarii" sexuale. MANUELA SERAFIM Flash Cateaua bisericoasa Spre deosebire de multi oameni, cateaua Preta se duce la biserica in fiecare duminica, desi trebuie sa mearga pe jos nu mai putin de 26 de kilometri. Potrivit Reuters, de trei ani cateaua se trezeste in fiecare duminica la ora 5.00 si paraseste casa stapinilor sai, din localitatea portugheza Sobrado, pentru a se duce la biserica din oraselul vecin Ermesinde. Fost ciine vagabond, Preta - "negru" in limba portugheza, ajunge pe la 7.30 la biserica si se posteaza chiar linga altar. Ori de cite ori enoriasii se ridica sau se asaza, ea face la fel. La intoarcere, Preta o ia tot pe jos, sau, uneori, cu masina - dar numai daca intilneste vreun cunoscut. Biserica din Ermesinde a inceput sa devina neincapatoare, tot mai multi oameni din alte localitati venind aici special pentru a vedea bisericosul animal. ( C.V. ) Asasin platit cu cartofi O rusoaica a fost arestata pentru ca a angajat un asasin platit, care a acceptat sa-i ucida fiul in schimbul a sase saci cu cartofi, relateaza presa moscovita. Victima a fost omorita in bataie cu o bita, dupa care a fost ingropata intr-un lan de porumb din apropierea capitalei ruse. Un purtator de cuvint al militiei din Moscova a mentionat ca mama criminala, in virsta de 36 de ani, a considerat ca vremurile sint prea grele ca sa-si mai poata intretine baiatul, in virsta de 19 ani, care era somer. Asasinul platit a fost si el arestat. Atit el, cit si femeia risca sa fie condamnati la moarte. ( V.B. ) Gonflabila inecata Un echipaj al politiei germane a raspuns unui apel care semnala posibila prezenta a unui cadavru intr-un riu, pentru a gasi la fata locului o... gonflabila "inecata". Trei tineri bine intentionati au telefonat la politie crezind ca au vazut trupul neinsufletit al unei femei intr-un riu din apropierea localitatii Schmatzfield. Scafandrii politiei au recuperat "cadavrul" si l-au asezat cu grija pe mal, spre usurarea detectivilor prezenti la operatiune. "Neobisnuitul obiect chiar semana cu un cadavru in apa", a marturisit un purtator de cuvint al politiei din Schmatzfield. ( T.S. ) Cimp de maci la granita cu Romania Granicerii unguri au descoperit o plantatie de mac fara autorizatie oficiala, intinsa pe 23 de hectare, linga orasele Lokoshaza si Battonya, in estul tarii, nu departe de granita cu Romania, informeaza MTI. Directia politiei vamale din Ungaria a declarat ca expertii in cercetarea delictelor in domeniul agriculturii au determinat ca florile de mac descoperite au un continut ridicat de morfina si, drept urmare, pentru cultivarea lor sint necesare autorizatii oficiale speciale. Serviciul vamal maghiar a sesizat politia judetului Bekes, care a declansat o ancheta pentru depistarea posesorilor plantatiei, suspectati de trafic cu droguri. ( M.F. ) Soldatii moldoveni vor fi antrenati in Rusia Rusia va include, incepind din acest an, soldati moldoveni in cadrul programelor sale de pregatire militara, a declarat ieri ministrul rus al apararii, Serghei Ivanov, in cadrul unei intilniri cu omologul sau moldovean, Victor Gaitciuc, transmite AFP. In cadrul consultarilor bilaterale, care au avut loc la Moscova, cei doi ministri au discutat si despre retragerea trupelor ruse din Republica Moldova. ( L.C. ) [21][pl.dll?rid=expresro] 