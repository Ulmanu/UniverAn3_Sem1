 Etichetati drept "oamenii lui Radu Vasile", Cei patru agitatori pro-liberali, exclusi din PNTCD Cei patru taranisti care au "dezertat" din PNTCD - Norica Nicolai, secretar de stat in Ministerul Muncii si Protectiei Sociale, Alexandru Ciocalteu, presedintele Casei Nationale a Asigurarilor de Sanatate, deputatul Sorin Dimitriu si Sorin Fodoreanu, comisarul national al Expo Hanovra 2000, au fost exclusi din PNTCD prin decizia Biroului National de Conducere, forul suprem de decizie in partid intre doua congrese. Cei patru mai pot depune contestatie in cazul in care s-ar razgindi si ar dori sa se revina "la matca", ceea ce este foarte putin probabil insa. Norica Nicolai, Alexandru Ciocalteu si Sorin Dimitriu vor participa astazi la o conferinta de presa extraordinara a PNL, unde, au precizat unii lideri liberali, isi vor anunta decizia de a se inscrie in partidul condus de Quintus. Surse taraniste au declarat ca "toti acestia fac parte din grupul lui Radu Vasile". "Ciocalteu este cel care, cind s-a imbolnavit Radu Vasile, a lasat ministerul balta si s-a dus sa-i plinga pe patul de spital". Motivul pentru care nu au plecat din partid impreuna cu fostul premier a fost acela ca "detineau functii de conducere in diverse ministere si se temeau sa nu-si piarda postul", spun taranistii. Aceleasi surse afirma ca liderii PNTCD s-au aratat "deranjati" de hotarirea lui Sorin Dimitriu de a parasi partidul, "pentru ca l-am ajutat si pe el, si pe fratele sau (Andrei Dimitriu). Cel de-al doilea a fost numit chiar de noi presedinte al postului national de radio. Probabil ca Sorin Dimitriu a fost deranjat de hotarirea noastra de a-l da jos de la FPS. Altfel, nu se explica". Nu-i mai putin adevarat ca singurul care a reactionat cind a aflat despre decizia BNC de a-l exclude din partid a fost Sorin Dimitriu. El a sunat la unul dintre liderii taranisti pentru a spune ca-si retrage semnatura de pe declaratia semnata in favoarea PNL. Explicatia pe care a oferit-o Dimitriu in acele momente a fost aceea ca prim-vicepresedintele PNL Valeriu Stoica "l-a indus in eroare" cind l-a pus sa semneze, atragindu-l intr-o camera in care Stoica sustinea ca se discuta despre "situatia din Hunedoara, in fapt discutindu-se despre Stolojan". Cert este, ca daca in primul moment taranistii au acceptat explicatia oferita de Dimitriu, mai tirziu au decis totusi ca aceasta nu este satisfacatoare, drept pentru care nu a fost iertat de partid. Situatie demonstrata de participarea, in cursul zilei de astazi, a lui Sorin Dimitriu la conferinta de presa extraordinara a PNL. MIHAELA CONSTANTINESCU Sorin Fodoreanu mai asteapta un pic Presedintele ARD, Sorin Fodoreanu, nu s-a hotarit inca daca se va inscrie in PNL, desi si-a declarat sustinerea pentru Theodor Stolojan si politica acestui partid. "Doresc sa duc pina la capat Expo 2000 Hanovra. Ma mai gindesc, dar optiunea mea este foarte clara pentru politica PNL", ne-a declarat Fodoreanu. El se considera in acest moment "un fel de specialist independent" la conducerea ARD. (L.P.) Chestionarul Moisin pentru candidatii la presedintie Senatorul PNTCD Ioan Moisin cere tuturor candidatilor la presedintie sa raspunda la patru intrebari, "in virtutea dreptului alegatorului de a cunoaste pe cine alege". Cele patru intrebari sint: 1. Daca ati fost lucrator, colaborator sau informator al Securitatii, fie direct, fie pe reteaua proprie a PCR? 2. Daca ati fost colaborator al serviciilor secrete interne sau externe romanesti sau straine din perioada comunista si din perioada post-comunista? 3. Daca ati fost sau sinteti mason? 4. Daca ati fost comunist si ce functie ati avut pe linie PCR? Moisin ii atentioneaza pe candidati ca, in cazul in care nu vor da curs cererii sale, personal, nu va vota nici un candidat care nu va raspunde asa cum a cerut la cele patru intrebari. Senatorul PNTCD explica demersul sau: "Oricum, adevarul trebuie sa invinga si va invinge in final". (D.V.) Desi "obiectul de activitate" nu mai candideaza la presedintie, "Asociatia Sprijin pentru Presedintele Emil Constantinescu" isi vede linistita de treaba Chiar daca Emil Constantinescu nu mai candideaza pentru al doilea mandat de presedinte al Romaniei, asociatia care s-a infiintat tocmai pentru a-l sustine in vederea dobindirii noului mandat la Cotroceni nu s-a desfiintat dupa anuntul pe care acesta l-a facut in urma cu trei saptamini, cind a renuntat la competitia electorala din aceasta toamna. Asociatia "Sprijin pentru Presedintele Emil Constantinescu" (ASPEC) isi continua activitatea, ultimul semn venind in urma cu trei zile, cind membrii consiliului sau de administratie au dat publicitatii un comunicat care ataca afirmatiile proaspatului candidat al PNL pentru prezidentialele din toamna, Theodor Stolojan. Singura schimbare la ASPEC este presedintia acesteia, care nu mai este detinuta de reputatul critic literar Alex. Stefanescu (redactorul-sef al "Romaniei Literare"), ci de profesorul universitar doctor Nicolae Anastasiu, de la catedra de mineralogie a Facultatii de Geologie si Geografie a Universitatii Bucuresti. Specialist in sedimentologie, Anastasiu este coleg de catedra si prieten cu presedintele Emil Constantinescu. La festivitatile din toamna trecuta, de la Universitate, unde geologii l-au sarbatorit pe Emil Constantinescu cu ocazia implinirii virstei de 60 de ani, Anastasiu a fost maestrul de ceremonii. Profesorul Nicolae Anastasiu a declarat ieri, pentru "Evenimentul zilei", ca ASPEC, desi s-a infiintat cu principalul scop de a sustine cea de-a doua candidatura a presedintelui, isi va continua activitatea pina la sfirsitul mandatului de sef al statului detinut de Emil Constantinescu. Cu alte cuvinte nu va mai fi un sprijin electoral pentru candidatul Emil Constantinescu, ci unul pentru presedintele in exercitiu. Cit despre schimbarile din ASPEC, Anastasiu ne-a spus ca Alex. Stefanescu s-a retras din functia de presedinte, dar si din consiliul de administratie "din motive personale". Din acest consiliu, alaturi de profesorul Anastasiu, mai fac parte: profesorul universitar doctor Ioan Bruckner (de la Facultatea de Medicina), conferentiarul universitar doctor Vlad Alexandrescu, profesorul universitar doctor Tudor Marian (de la Facultatea de Fizica) si presedinte al Solidaritatii Universitare si Ioan Tudor Berza (de la Institutul de Geologie) si presedintele Fundatiei Romane pentru Democratie. CRISTIAN OPREA Laszlo Tökes sustine ca a completat sub tortura o declaratie de colaborare cu Securitatea Laszlo Tökes, presedintele de onoare al UDMR, sustine ca a scris, dar nu a semnat declaratia de informator al Securitatii care a aparut pina acum in presa. Afirmatia a fost facuta pentru cotidianul "Kronika" si este prima oara cind Laszlo Tökes iese in public cu astfel de declaratii. Tökes a amintit faptul ca, inainte de 1989, identitatea adevaratilor informatori ai Securitatii a fost ascunsa, "lucru care a fost continuat de mass-media si dupa 1989". Episcopul a spus ca in presa romaneasca au fost publicate doua declaratii de informator, despre care s-a afirmat ca au fost scrise de el. Prima dintre acestea este datata in perioada imediat urmatoare absolvirii Facultatii de Teologie, iar cea de-a doua, in noiembrie 1982. Aceasta din urma corespunde cu perioada demascarii revistei ilegale "Contrapuncte", unde Tökes a publicat un material despre situatia bisericilor. Episcopul a recunoscut ca a fost dus la Securitate. "Ce puteam sa fac, am promis ca voi fi loial statului si voi face totul pentru apararea securitatii acestuia. Nu cred ca acest lucru este compromitator. Fireste, nu am indeplinit niciodata angajamentele din acea obligati fortata", a afirmat Laszlo Tökes. De asemenea, Tökes declara ca a fost torturat de Securitate si obligat in 1975 sa dea o declaratie ca va colabora cu Securitatea si va da informatii sub pseudonimul de Kolozsvari Laszlo: "In 1975 am fost obligat, dupa lungi torturi, sa scriu aceasta declaratie, insa nu am semnat-o. Si, ceea ce este lucrul cel mai important, nu am furnizat informatii Securitatii nici sub numele Kolozsvari Laszlo, nici sub alt nume". Mai mult chiar, Tökes a afirmat ca "eu am spus intotdeauna ca nu am semnat declaratia de informator. Semnatura a fost falsificata". Pentru prima data, Laszlo Tökes a fost acuzat ca a colaborat cu Securitatea si ca a fost agent al KGB si al CIA in 1994. Atunci, Tökes a povestit toate aceste lucruri liderilor UDMR, dupa cum singur afirma. In 1999 insa, el a dat in judecata pentru calomnie o prestigioasa agentie de stiri, Associated Press, pentru ca a dat publicitatii o stire conform careia episcopul a recunoscut ca a colaborat cu Securitatea. Procesul este in curs. Judecatoria Sectorului 2 a anuntat ca va cere Consiliului National pentru Studierea Arhivelor Securitatii dosarul lui Laszlo Tökes. Pina in acest moment insa, conform presedintelui CNSAS, Gheorghe Onisoru, nu a ajuns nici o cerere oficiala, iar Consiliul a decis sa nu se autosesizeze deoarece nu este vorba despre un candidat la presedintie sau la parlamentare. TEODORA GEORGESCU Marirea si decaderea ApR Alianta pentru Romania se afla de trei ani pe scena politica romaneasca. Cu "radacini" de necontestat in PDSR, ApR a avut dintotdeauna pozitii ambigue. Azi critica. Miine lauda. Are principii care difera de la an la an. In mai 1998, fostul lider Mircea Cosea declara ca "ApR nu este interesata de constituirea unui pol social-democrat, alaturi de PDSR si PD". In februarie 1999, liderul Teodor Melescanu afirma ca, daca poporul o vrea, ApR este gata sa puna umarul la refacerea FSN. Declaratia este reluata si in 2000. Pina acum, nici o negociere politica nu i-a reusit. Nici cu PSDR (desi negocierile au durat mai bine de un an), nici cu PUNR si nici cu PNL (cele din urma esuind lamentabil). A oscilat de la centru- stinga (cind isi dorea incheierea unui protocol de colaborare politica cu PUNR) la centru-dreapta (alianta cu PNL) si are in partid si un "regalist", in persoana cuscrului fostului Rege Mihai - Rene Radu Duda. Este un partid care a curtat mereu oameni grei, cu bani. Octavian Buzoianu, directorul fabricii de bere Ursus, constructorul Mihai Erbasu sau patronul celei mai mari firme avicole din Transilvania au cedat farmecelor lui Melescanu. ApR este partidul care a cerut referendum pentru ciinii vagabonzi din Constanta si pentru homosexuali. ApR a strigat sus si tare ca Monica Lewinski nu are ce cauta in Romania. Anul 1999 este anul cresterii in sondaje. Anul 2000 este anul decaderii si al scandalurilor. Este anul in care partidul incepe sa atace din ce in ce mai dur adversarii politic, dar si anul in care ApR devine tinta. Situatia pare sa nu convina acestui partid ce obisnuise electoratul cu tonul diplomatic. ApR nu numai ca nu creste in sondaje, ba chiar scade, in decurs de un an, aproape 8 procente. Acum se odihneste la palierul de 10 procente, conform sondajelor. Reforma radicala, dar fara lichidare In august 1997, ApR critica operatiunea de lichidare a intreprinderilor nerentabile inceputa de Guvernul Ciorbea, dar in acelasi timp se declara pentru "reforma radicala" a acestora. O luna mai tirziu, in septembrie 1997, nimeni nu banuia cita dreptate avea vicepresedintele Marian Enache atunci cind declara: "ApR a fost la inceput tare si s-a inmuiat la intrare". Uite IMM-urile, nu sint IMM-urile In iunie 1998, prin vocea deputatilor sai, partidul se pronunta impotriva sprijinirii IMM-urilor. Pozitia se modifica acum, in 2000, cind liderii ApR cer introducerea intreprinderilor mici si mijlocii in Strategia de dezvoltare pe termen mediu a Romaniei. Un guvern de probabilisti, filosofi si psihologi In noiembrie 1997, plini de idei, liderii ApR solicita infiintarea unui "centru de elite in econometrie" pe linga guvern, astfel incit sa se ajunga la conducerea societatii romanesti pe baze stiintifice si la promovarea celor mai puternice forte, care sint "tineri supradotati, economisti, matematicieni, sociologi, filosofi, psihologi, probabilisti, juristi". De la centru-stinga la centru-dreapta in doi ani In aprilie 1998, Melescanu sare la gitul lui Victor Ciorbea si-l acuza ca este continuatorul politicii Guvernului Vacaroiu. In acelasi timp, liderul ApR sustine: "Vom consolida o social-democratie de centru-stinga a reformei". In anul 2000, aperistii striga ca au un program economic social-liberal, care este un program de centru-dreapta. O schimbare de conceptie radicala petrecuta in 2 ani. Ura si dor de PDSR In februarie 1998, vicele Marian Enache il piraste pe liderul PDSR Adrian Nastase la Parchet, pe motiv ca a transmis o circulara filialelor PDSR ca sa blocheze dezvoltarea in teritoriu a ApR. In mai 1998, tot Marian Enache declara: "ApR nu este interesata de constituirea unui pol social-democrat, alaturi de PDSR si PD". Si totusi, in februarie 1999, ApR suferea alaturi de PDSR deoarece nu fusesera invitate la Congresul Internationalei Socialiste de la Bucuresti. In acelasi an, in iunie 1999, vicelui Gheorghe Tinca ii suridea o alianta cu PDSR. La nici un an, in aprilie 2000, liderul ApR, Teodor Melescanu, striga in fata Consiliului National: "O revenire a PDSR la guvernare ar reprezenta un pas inapoi". Mai mult, Melescanu afirma ca, pentru o viitoare alianta, in carti erau PNL, UDMR, PNTCD si UFD. La doar doua luni distanta de la momentul acestei declaratii, Teodor Melescanu "capituleaza" in fata "vointei populare", gindindu-se la refacerea FSN, alaturi de PDSR si PD. Tot timpul in negocieri pentru aliante Desi a purtat de-a lungul timpului negocieri pentru incheierea unor aliante sau unor protocoale de colaborare cu diferite partide, nici o astfel de incercare nu a dus la un rezultat vizibil. Sau, daca a fost, acesta a fost la nivel local. In mai 1998, ApR si PSDR bateau palma la nivel parlamentar pentru "Actiunea parlamentara social-democrata". Aceasta nu a functionat in realitate niciodata, cele doua partide votind legile din parlament in functie de interesele de moment. In iunie 1998, vicepresedintele Marian Enache declara ca ApR va fuziona cu PSDR daca acesta din urma iese de la guvernare. In octombrie 1998, PSDR spune "da" fuziunii cu ApR. Dar nu se face nimic. In mai 1999, din nou PSDR este hotarit sa fuzioneze cu ApR. Si iar nu se face nimic. Ba nu se accepta sigla, ba nu e bun sloganul, ba nu vor sa iasa de la guvernare. In decembrie 1999, Virgil Magureanu, liderul PNR, anunta ca partidul sau si ApR se vor alia dupa alegerile locale. Nici acest lucru nu s-a intimplat, PNR fuzionind in acest moment cu PUNR. In noiembrie 1999, se duc negocieri cu UFD pentru sprijin electoral reciproc. Negocieri fara rezultat. In 2000 incep negocierile cu PNL. Si acestea esueaza deoarece Melescanu nu renunta la candidatura sa la presedintie. Anul 2000 - anul scaderii in sondaje Anul 1999 a fost anul in care ApR a urcat vertiginos in ochii populatiei, ajungind la 18 la suta in sondaje si uneori chiar mai mult. A fost anul auto - suspendarilor lui Mihai Cuptor si a lui Florian Udrea, acesta din urma fiind acuzat de "trafic de influenta intr-o afacere cu vize". A fost anul lansarii conceptului "A treia cale" si a incercarii de racolare a lui Viorel Catarama, caruia Melescanu i-a propus functia de vicepresedinte. Catarama a refuzat politicos. A fost anul in care ApR a pierdut un "om greu", pe Mircea Cosea, care a plecat la UFD, si anul in care era sa-l piarda si pe Iosif Boda, care era suparat si declara ca banii au o prea mare importanta pentru partid. Anul 2000 aduce cu sine o schimbare de atitudine a liderilor ApR. Incep scandalurile: Adrian Costea, Firul Rosu, disparitia unor documente secrete din arhiva MAE. Incep si atacurile virulente ale liderilor ApR la adresa colegilor "de politica". Melescanu il ataca pe Emil Constantinescu, afirmind despre acesta din urma ca este "un personaj de carton care se viseaza lider regional". Se supara pe premierul Mugur Isarescu si-l acuza ca da tot timpul ordonante de urgenta. Cere demisia ministrului Ioan Muresan. Apoi a lui Traian Basescu. Este anul in care ApR scade in sondaje aproape 10 la suta. Candidatul lor la Primaria Capitalei, Mihail Erbasu, s-a situat pe ultimul loc in alegeri. Este anul in care Teodor Melescanu isi anunta candidatura la prezidentiale, dorinta de la care nu abdica, nici macar de dragul lui Theodor Stolojan. Pina la alegerile din toamna nu mai este drum lung. Dincolo de ridicarea si caderea ApR in sondaje, ramine celebra doar zicerea lui Iosif Boda: "Visul ApR este ca societatea romaneasca sa arate ca un urias cremsnit". TEODORA GEORGESCU LUCIAN PURCAREANU Bref Vacaroiu se plinge ca are microfoane acasa De cite ori vine in Arges, judetul pe care-l reprezinta in parlament, senatorul Vacaroiu se plinge ca SRI il monitoreaza total: "Nu stiu daca la mine acasa exista macar un singur coltisor care sa nu fie ascultat. Iar telefoanele mobile cred ca imi sint interceptate 24 de ore din 24". Fostul premier a mai povestit ca dispozitivele de ascultare ii sint instalate in peretii apartamentului, dar ca nu-si permite sa-i darime pentru ca nu are bani pentru o asemenea lucrare si, in plus, sta intr-o casa cu chirie. (G.M.) In Vatra Romaneasca s-a aprins focul si la Constanta La Constanta a fost organizata, cu sprijinul total al PDSR, filiala locala a Asociatiei Vatra Romaneasca, organizatie autointitulata nationala si patriotica. Potrivit proaspatului presedinte al PDSR Constanta, Dan Rahau, initiativa a avut la baza un protocol de colaborare mai vechi intre Ion Iliescu si U.V.R., reactivat acum, in preajma alegerilor generale, pentru atragerea a cit mai multi intelectuali de aceasta parte si chiar crearea de organizatii urbane si nuclee in institutiile scolare.(D.M.) Petre Roman isi incepe campania in Prahova Astazi si miine, Petre Roman, presedintele Partidului Democrat, va desfasura prima vizita de lucru si informare in judetul Prahova. Pe parcursul celor doua zile, Roman va incerca sa recupereze procentele pierdute de partidul sau in favoarea Aliantei pentru Romania, cel putin la nivelul acestui judet. Dupa vizitele pe care le va intreprinde la citeva societati prahovene, Roman se va intilni cu reprezentantii administratiei locale din zona, iar simbata, presedintele PD va participa la Ziua Minerului, intr-una din fostele localitati de profil din Prahova, Filipestii de Padure. (V.S.) CDR-2000 il sustine pe Stolojan in turul doi de scrutin CDR-2000 il va sustine pe Theodor Stolojan pentru functia de presedinte, daca acesta va accede in turul doi al alegerilor prezidentiale avindu-l contracandidat pe Ion Iliescu, a declarat ieri consilierul prezidential Zoe Petre. "Singura certitudine in momentul de fata este sustinerea lui Theodor Stolojan in turul al doilea al alegerilor prezidentiale", a afirmat Zoe Petre, referindu-se la declaratia lui Valeriu Stoica privind o posibila apropiere intre PNL si CDR-2000. Zoe Petre a precizat ca a avut, miercuri, o intilnire cu prim-vicepresedintele liberal, care "i-a sugerat" sa medieze discutii pentru o apropiere intre CDR-2000 si PNL. "Eu i-am spus ca n-am nici caderea si nici mandatul sa mediez discutii intre partide, dar, in opinia mea, o colaborare in turul al doilea al alegerilor presupune limitarea agresivitatii si o parte de organizare care trebuie pregatita", a declarat consilierul prezidential, citat de Mediafax. Marko Bela crede ca UDMR va avea candidat propriu la presedintie "In momentul de fata, cind Conventia Democrata s-a destramat, PNL, PD si ApR au cite un candidat propriu si acelasi lucru se poate astepta din partea celorlalte partide din CDR, ne putem imagina cu greu aderarea UDMR la o tabara sau alta. Toate acestea imping Uniunea spre desemnarea unui candidat propriu", a declarat, pentru MTI, Marko Bela. Potrivit liderului UDMR, in cazul in care se decide acordarea sprijinului pentru un anumit candidat, acest pas ar putea fi decisiv pentru intrarea respectivului in turul doi de scrutin. Marko Bela a precizat ca, daca ar exista un candidat unic, care ar avea sanse sa il invinga pe Ion Iliescu inca din primul tur de scrutin, UDMR i-ar acorda sprijin. O decizie in aceasta privinta va fi luata la sedinta Consiliului Reprezentantilor Unionali de la Tg. Mures, din 9 septembrie. (T.G.) Victor Surdu, presedinte peste pensionari Victor Surdu impreuna cu cei care se denumeau "Partidul Social Agrar" au intrat in Partidul Pensionarilor, al carui presedinte este Ioan Nastea. In urma miscarii de ieri, s-a nascut o noua formatiune politica - Partidul Social Agrar si al Pensionarilor (PSAP), care se defineste drept un partid de centru, avind ca sigla si semn electoral spicul de griu. Asupra intentiilor nu ramine loc de echivoc, PSAP fiind, dupa cum scrie intr-un comunicat de presa, "un partid infiintat pentru programul Mugur Isarescu". Presedintele PSAP este Victor Surdu, partidul sustinind candidatura la Presedintia Romaniei, ca independent, a lui Mugur Isarescu. PSAP il considera pe Isarescu "presedinte al tuturor romanilor". (C.O.) Nepotul deputatului Pitigoi, mazilit Nu numai Ion Diaconescu are probleme cu nepotii, ci si colegul sau de partid, Barbu Pitigoi. Dupa ce a fost numit director al Agentiei Domeniilor Statului Arges, Nicolae Corduban, nepotul deputatului Pitigoi, a fost mazilit pe probleme de dosar. In urma unor semnale date de presa locala s-a descoperit ca nepotul Corduban a avut o condamnarea penala cu suspendarea pedepsei, pe cind era angajat la IAS Titu. (G.M.) 