 Alaiul slabiciunilor ______________________________________________________________________ Citeva lucruri petrecute in ultima vreme au meritul de a ne pune pe ginduri. Intii a fost cresterea PDSR in sondaje. Nu mai are rost sa discutam de ce si cum. Dar pozitia fruntasa a avut efectul unui magnet. O intreaga armata de oportunisti a dat navala spre locul unde a scuipat nu cu multi ani in urma. Sintem o tara saraca, dominata de confuzie, de disperare. In aceasta nebunie, animalele de prada s-au napustit, atrase de mirosul ciolanului. Lista e lunga, lunga de tot. Daca ar fi sa-i nominalizam pe toti, inclusiv pe cei din judete sau din orasele mici, am avea nevoie de o pagina intreaga de ziar. Privind in jurul sau, fiecare cititor va descoperi singur vechii si noii clienti ai PDSR. Multi provin dintre fruntasii actualei coalitii. Altii scot capul din serparia intereselor, minati numai de avantaje personale. Daca asa este gradina Domnului, ce putem face? Ar fi posibil ca vreun laureat al Premiului Nobel pentru medicina sa le implanteze cite o coloana vertebrala lui Adrian Paunescu, George Pruteanu, Adrian Vilau? Dar lui Petrisor Peiu sau lui Pavel Todoran? Eu zic ca nu, ca-i vom cara pe toti in spinare asa cum sint. Eventual, ar putea apela la un stomatolog, sa le ascuta dintii pentru momentul in care vor vrea sa-si roada victimele. Problema lor tine de tipologia umana si e vesnica. Atita doar ca actuala perioada are proprietatile unei lupe sub care comportamentul lor apare disproportionat pina la grotesc. In schimb, nu putem intelege de ce accepta PDSR tot acest joc al oportunistilor! Nu are destule voturi? Nu considera reale sondajele care il plaseaza pe primul loc? Nu s-a vindecat de lingai in perioada cind a pierdut puterea si a strins din masele in opozitie? Nu a inteles ca toti acesti "navetisti" si fluturi de lampa vor da bir cu fugitii la intiia adiere de vint sau la prima clatinare de corabie? Nu are PDSR in teritoriu suficienti oameni care sa-i fi fost fideli in anii de crutare? E mai puternic un partid care seamana cu un stol de lacuste decit cu o grupare hotarita sa schimbe lucrurile in bine? Si daca as fi un pedeserist, cu trupul si sufletul alaturi de Ion Iliescu si Adrian Nastase (ceea ce nu sint), tot nu m-as putea abtine sa ma intreb de ce tolereaza aceasta navala de lingai? In loc de consideratie, se vor alege cu dispret. In loc de eficienta, vor avea parte de galagie. In loc de unitate, vor avea grupuri si grupulete. Credeam ca stagiul in opozitie va folosi acestui partid pentru a se scutura de fructele putrede, spre a ramine cu elementele viabile! Ce vedem acum? Oportunistii vin ca mustele, iar partidul ii primeste cu bratele deschise! De ce face asta?! Pentru a-si exersa cinismul pe seama slabiciunii lor? Pentru a-i pune sa stea drepti dupa ce au cirtit? Ce va zice PDSR daca miine se intoarce si Teodor Melescanu, iar toata echipa ApR, cu coada intre picioare, va fi reintegrata in partidul din care s-a desprins?! Ca n-a fost decit o gluma! Ca s-a distrat nitel domnul Melescanu si apoi, cind si-a dat seama ca nu functioneaza jucaria, s-a intors ca fiul ratacitor! Toate aceste cedari in fata asalturilor clientelei politice ne trimit cu gindul la slabiciunile mai vechi. Si, vrind-nevrind, ne obliga sa acreditam ideea ca PDSR nu s-a schimbat in esenta. Ca greselile din perioada guvernarii n-au fost inca decontate cu virf si indesat. Ca in structurile sale a ramas ceva stricat, nefiresc, depasind cu mult limitele politicului. Diferenta dintre partidul sanctionat de electorat in 1996 si partidul din 2000 vine doar din faptul ca, la inceput de mileniu, gruparea mai conteaza si pe lingaii care "au muncit" din greu la ciolanele altora. Acelasi lucru se intimpla si cu Ion Iliescu. Intre alaiurile sale de altadata, intre incidentele sale ca presedinte si ceea ce se petrece astazi nu e nici o diferenta. Ne aflam in fata aceluiasi Ramses care nu vrea sa inteleaga nimic din lectiile trecutului? Ar fi si trist, si pagubos pentru Romania. De modul in care se poarta invingatorii depinde comportamentul public. Si daca acum ni se serveste trufie, ce se va petrece in cazul unei victorii? _________________________________________________________________ 