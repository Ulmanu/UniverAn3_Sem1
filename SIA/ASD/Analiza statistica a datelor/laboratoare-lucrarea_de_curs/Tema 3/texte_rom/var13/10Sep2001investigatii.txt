 Student grec, spinzurat in baie Politistii ieseni s-au confruntat ieri cu un caz deosebit, respectiv primul strain care s-a sinucis la Iasi in ultimii 10 ani. Marius Filote (29 de ani), din Iasi, student la Facultatea de Drept a Universitatii "Petre Andrei" a sesizat cadrele Sectiei III Politie Iasi ca un prieten de-al sau, student grec, se spinzurase in baia propriului apartament. Din cercetari a rezultat ca Psathas Konstantinos (36 de ani), care avea inchiriat un apartament pe Bulevardul Independentei, s-a sinucis din cauza datoriilor pe care le avea. Studentul grec era asociat unic la firma "Opsis Construction Trading" SRL Iasi, profilata pe exploatarea lemnului, avind un punct de lucru in comuna Pipirig, judetul Neamt. Patronul firmei avea mari datorii catre furnizorii de utilitati si o fire foarte labila. Marius Filote a declarat politistilor ca Psathas Konstantinos a purtat o discutie telefonica extrem de animata cu prietena sa din Bucuresti in noaptea de 6/7 septembrie. Patronul grec se plingea la telefon ca nu mai poate suporta problemele financiare pe care le are si se va sinucide. Konstantinos a mai avut o tentativa de suicid si la inceputul lunii august a.c., cind a ingurgitat o mare cantitate de pastile de Diazepam. Atunci prietenul sau si interventia prompta a medicilor l-au salvat de la moarte. CATALIN DUMITRESCU In plina zi, in centrul Bucurestiului, Noua copii, sechestrati in taxi Pustii spun ca taximetristii i-au eliberat numai dupa ce le-au platit 500.000 de lei pentru o cursa de nici trei kilometri Sarbatoare cu peripetii Simbata, de Sfinta Maria, Maria Oancea, in virsta de 14 ani, a primit permisiunea parintilor de a-si sarbatori onomastica ducindu-si prietenii la film. Impreuna cu alti opt copii de aceeasi virsta cu ea - Diana, Ana, Mariana, Radu, Alexandru, Stefan, Vlad si Alex - Maria a hotarit sa mearga la cinema, la Bucuresti Mall. Copiii s-au intilnit in apropierea statiei de metrou "Tineretului", de unde au plecat apoi spre Mall, imbarcati in doua taxiuri. La destinatie au platit fiecarui taximetrist cite 15.000 de lei, atit cit indicau aparatele de taxat. Dupa film, cei noua copii s-au indreptat spre benzinaria de linga Mall pentru a gasi alte doua taxiuri cu care sa se intoarca acasa. Dupa ce au aflat de la soferi ca tariful este de 6.000 de lei pe kilometru, copiii s-au impartit in doua grupuri: intr-o masina au urcat baietii, iar in alta fetele. La plecare, soferul masinii in care se aflau fetele a butonat ceva la aparatul de taxat. Din acel moment, aparatul a luat-o razna, semanind mai mult cu un cronometru de miimi de secunda. Probabil ca, pe drum, soferii si-au dat seama ca tinerii pasageri au multi bani la ei sau sint copii de bani gata (si nu s-au inselat, tatal Mariei este patronul unui hotel din Bucuresti). Cind au ajuns in zona "Tineretului", taxiul in care se aflau fetele, urmat de cel cu baietii, a parcat pe o strada laturalnica (undeva, in spatele fostului sediu al RENEL). Soferul si-a anuntat clientele ca trebuie sa plateasca 250.000 de lei. Fetele au incercat sa-i explice ca este imposibil sa coste atit de mult deoarece, la dus, pentru aceeasi cursa, au platit doar 15.000 de lei. Taximetristul le-a spus insa ca daca nu platesc nu le da voie sa plece. Una dintre fete a coborit totusi pentru a cere ajutorul baietilor aflati in masina din spate. Dar acestia, de frica, n-au scos nici macar un cuvint - si ei patisera la fel; li s-ar fi spus ca, daca nu platesc cit li se cere, nu coboara din masina. Intrebat de fata cit le-a cerut baietilor, al doilea sofer a spus ca tot 250.000 de lei, motivind ca nu are aparat de taxat si ca s-a ghidat dupa cel montat in masina colegului sau. Speriati de amenintarile soferilor si vazind ca in jur nu era nimeni caruia sa-i ceara ajutor, copiii au platit cei 500.000 de lei. Sarbatorita, Maria Oancea, ne-a declarat ca cei doi soferi pareau in stare de orice, iar copiii s-au temut ca, daca nu le dadeau banii, erau in pericol sa li se intimple ceva si mai rau. Trimis de la politie la primarie Ajunsa acasa, Maria i-a povestit, speriata, tatalui ei, Mihai Oancea, patania cu taximetristii, spunindu-i ca a notat si numarul Daciei 1310, alba, in care s-au aflat fetele: B-23-YAE. Tatal a sunat la Politia Rutiera sperind ca va afla, dupa numarul de inmatriculare, cine este proprietarul masinii. De aici a fost pasat la sectia de politie teritoriala. Dupa mai multe incercari, a ajuns la Sectia 14, pe raza careia a avut loc incidentul. Mihai Oancea ne-a spus ca, la sectie, a fost sfatuit de politistii care nu pareau prea impresionati de intimplare, sa depuna o sesizare, iar cu numarul masinii sa se adreseze Primariei Capitalei (cea care elibereaza licentele de functionare pentru taximetre). In cursul zilei de astazi, Mihai Oancea va depune o plingere la Sectia 14 Politie. Din descrierea facuta de copii a reiesit ca masinile nu apartineau vreunei firme, ci erau taximetre particulare. Maria ni i-a descris, cu vocea tremurinda, pe cei doi soferi: "Taximetristul nostru era saten, in virsta de aproximativ 30-35 de ani, cu o mutra ciudata si cu un leucoplast mare lipit pe barbie, sub gura. Cel al baietilor era tiganos si avea cam 25 de ani". SORIN OZON STEFAN CINDEA Mafia taximetrelor "independente" Intimplarea de simbata nu este singura de acest gen; in ultima vreme, am primit la redactie mai multe sesizari de la oameni din toata tara care se plingeau ca au fost inselati de asa-zisi taximetristi care, initial, le-au spus un pret, iar la destinatie le-au cerut mult mai multi bani. Daca clientii refuza sa plateasca, soferii devin violenti, injura si ameninta. La rindul lor, taximetristii care lucreaza la firme serioase acuza existenta unei adevarate mafii a taximetristilor independenti. Acestia nu lasa taximetrele de firma sa stationeze in zonele lor pe motiv ca le fura clientela. Daca un taximetrist de firma se incumeta sa astepte clienti in zona "particularilor", este injurat si chiar bruscat. Tot de la taximetristii de firma am aflat ca, in unele zone, politistii sint mina-n mina cu taximetristii independenti. Citeodata, chiar politistii ii alunga pe taximetristii de la firme pentru a nu le face concurenta protejatilor lor, situatia fiind valabila - sustin soferii de la firmele de taxi - si in zona Bucuresti Mall. 220 de miliarde pentru pensionarea politistilor Un colonel care se pensioneaza primeste 180 de milioane de lei Cu intentia declarata de a eficientiza activitatea structurilor Ministerului de Interne, Ioan Rus a semnat recent un ordin prin care orice politist, jandarm sau pompier care are peste 47 de ani poate iesi la pensie anticipat si poate beneficia de plati compensatorii. Masura vine ca urmare a deficientelor grave cu care se confrunta MI in ceea ce priveste acordarea normei lunare de hrana, a echipamentelor si chiar a salariilor. Astfel incit politistii, jandarmii sau pompierii care au peste 47 de ani pot solicita trecerea in rezerva si pot beneficia de plati compensatorii cuprinse intre 40 si 180 milioane lei, in functie de virsta, grad si functie. "Ne asteptam la un numar destul de mare de cereri insa anul acesta nu pot iesi la pensie decit maximum 2.000 de oameni. Atit isi permite ministerul sa plateasca. Oricum, este de dorit sa fie mai putini politisti si sa creasca astfel gradul de profesionalizare a acestora, decit sa fie multi si sa nu le putem asigura la timp banii de echipamente sau norma de hrana. Conditiile pe care trebuie sa le indeplineasca un angajat MI pentru a iesi la pensie este sa aiba peste 47 de ani si sa fie declarat inapt medical, mai ales ca sint foarte multi care sufera de diverse afectiuni. Doar daca este clasat medical poate primi plati compensatorii si deci se poate pensiona nu la 55 de ani, ci mai devreme. Platile compensatorii nu vor depasi insa 180 milioane de lei de persoane si vor reprezenta, de fapt, indemnizatia stabilita de lege, practic, 60-70 la suta din salariu", ne-a declarat ieri generalul Pavel Abraham, secretar de stat pentru Relatia cu Parlamentul din MI. Printr-un calcul simplu, in functie de suma minima si maxima de bani pe care MI trebuie sa-i scoata din buzunar si de numarul de cereri de pensionare care vor fi admise, ministerul va trebui sa aloce, in medie, pentru platile compensatorii in jur de 220 miliarde de lei. ALINA GRIGORE Politia si medicii incearca sa-l convinga pe batrinul homosexual seropozitiv sa dea numele tinerilor cu care a intretinut relatii sexuale Lista lui Sendrila Homosexualul Nicolae Sendrila, 65 de ani, din Constanta, care a intretinut relatii sexuale cu zeci de tineri desi face tratament impotriva SIDA din 1995, a fost audiat mai multe ore de politisti. Acestia incearca sa obtina de la Sendrila lista cu persoanele cu care a facut sex in toti acesti ani. Politia asteapta rezultatul analizelor In cursul noptii de 4 - 5 sept. ac., in urma reclamatiilor primite din partea locatarilor blocului TD4, str. P. Vulcan, sexagenarul Nicolae Sendrila a fost surprins de politistii constanteni in plina orgie sexuala alaturi de alti sapte homosexuali. Pentru continuarea cercetarilor, politistii au retinut pe Marian Cantea, 23 ani, din Brasov, Paul Marin, 22 de ani, Ionut si Sorin Vasilache, 16 ani, si, respectiv, 19 ani, din Constanta, Mircea Balog, 23 de ani, din Bacau, Iulian Ciolpan, 18 ani, din Nicolae Balcescu, judetul Constanta, si Catalin Zaporojan, 16 ani, din Constanta. In cadrul anchetei, doar Marian Cantea a recunoscut ca a intretinut relatii sexuale cu batrinul, ceilalti gasind diferite pretexte pentru a-si justifica prezenta in garsoniera lui Sendrila. Pentru ca Nicolae Sendrila este seropozitiv din 1995 si nu se cunoaste numarul persoanelor care au intretinut relatii sexuale cu batrinul, ancheta se va prelungi. Doctorul Sorin Rugina, director al Centrului Regional Anti-Sida, sustine ca barbatul, din punct de vedere medical, a dovedit disciplina in urmarea tratamentului. Fiind unul dintre cei mai vechi pacienti ai Centrului, Nicolae Sendrila a beneficiat de terapie antiretrovirala un timp indelungat.Tinerii, cu care a fost surprins batrinul, au fost trecuti in evidenta Centrului Regional Anti-Sida urmind a fi supusi testelor medicale de specialitate. In cursul zilelor imediat urmatoare, dr. Suzan Ibram va avea o discutie confidentiala cu Nicolae Sendrila in care va trebui sa-l convinga pe acesta sa declare toate persoanele cu care a avut contact sexual. Pentru ca stia ca este seropozitiv si a continuat sa intretina relatii sexuale fara sa spuna partenerilor despre boala sa, conform art. 309 Cod penal, Nicolae Sendrila poate fi trimis in instanta si condamnat cu o pedeapsa intre 3 si 15 ani. "In functie de faptul ca a contaminat sau nu pe cineva, el va primi pedeapsa pe care o merita", a declarat colonel Nicolae Popa, adj. al comandantului Politiei Municipale Constanta. SIMONA SIMIONOV Trenul "Prietenia", burdusit cu 9.000 de pachete de tigari Este inexplicabil faptul ca, in ciuda capturilor de miliarde facute in ultima vreme, nici macar un traficant de tigari care actioneaza pe ruta feroviara "Chisinau-Bucuresti" nu a fost sanctionat penal, desi contrabanda se desfasoara de ani buni. Pina acum, traficantii s-au ales cel mult cu cite o amenda. Politististii spun ca legea nu le permite permite cercetarea penala pentru ca, acest caz, contrabanda nu ar fi contrabanda: potrivit actualului Cod Penal, infractiunea ar fi atunci cind marfa ocoleste punctul vamal, iar traficul cu tigari pe aceasta ruta se desfasoara prin vama. Cum ar putea un traficant sa ascunda zeci de baxuri de tigari in podul trenului sau in WC fara stirea sefului de vagon, si apoi sa treaca marfa (sute de baxuri) in frontiera fara complicitatea vamesilor? In urma unei actiuni a politistilor de frontiera, la Punctul de Trecere Frontiera Nicolina, Iasi, in trenul rapid 401, "Prietenia" ce circula pe relatia Chisinau - Bucuresti au fost descoperite, vineri seara, 9.100 de pachete de tigari de contrabanda. Pontul a fost oferit granicerilor de informatori moldoveni care au indicat faptul ca in vagonul nr. 2 ar fi o cantitate imensa de tigari ascunse in captuseala plafonului si in in pereti. Controlul efectuat la vagonul respectiv a scos la iveala tigarile ascunse in plafonul cusetelor 1 - 8. Tigarile au fost confiscate, valoarea lor fiind de peste 260 de milioane de lei. Ca de fiecare data, nici unul dintre calatorii care se aflau in cusetele burdusite cu tigari de contrabanda nu a revendicat nici macar o tigara din imensa captura. Purtatorul de cuvint al Inspectoratului Judetean de Politie de Frontiera Iasi, lt. Catalin Sirca a declarat ca ancheta continua pentru a fi identificati si traficantii ce se ocupau de transport. Numai in luna august, politistii de frontiera au descoperit tigari, in valoare de peste 5 miliarde de lei. In ciuda rapoartelor zilnice privitoare la capturile de la PCTF Nicolina-Iasi, surse oficiale ne-au declarat ca mari cantitati de tigari intra in Romania si cu complicitatea angajatilor de pe trenul international "Prietenia". Surse politienesti ne-au precizat ca basarabenii preiau tigarile de la diferiti furnizori moldoveni si, la intrarea in Romania, o declara oficial ca marfa in vagoanele-restaurant. Desi marfa este plasata beneficiarilor romani, la intoarcerea in Moldova gestionarii prezinta autoritatilor romane o declaratie vamala in care marfa figureaza ca fiind vinduta calatorilor. Politistii sustin ca aceasta reprezinta un mod de trafic la limita legii deoarece, la control, gestionarii si insotitorii de tren prezinta documente legale. (C.D., A.G.) Maior falsificator, "frate" cu un infractor Mr. Dorel Andriescu, 48 de ani, de la Politia Birlad, este acuzat de fals si uz de fals pentru o fapta savirsita in 1992. De atunci, dosarul a trecut prin miinile judecatorilor de sapte ori. In acel an, Iorgu Postolache l-a accidentat mortal pe Ion Axinte. Autorul a fost arestat preventiv pentru cinci zile si eliberat pe cautiune. Cercetarile au durat pina in martie 1994, cind procurorii au dispus din nou arestarea lui Postolache, iar Andriescu a primit aceasta insarcinare. Maiorul a facut de trei ori acte false care aratau ca Postolache este in Germania si nu are cum sa-l aresteze. Intre timp, barbatul a fost prins si s-a aflat ca el nu a parasit niciodata tara. Cercetarile au fost facute la Parchetul Militar Iasi, dupa care dosarul a fost trimis la Tribunalul Teritorial Bucuresti. Aici, maiorul a fost condamnat la doi ani inchisoare cu suspendare. Andriescu a facut apel si apoi recurs, ambele respinse de Curtea de Apel Iasi, respectiv Curtea Suprema de Justitie. Cel acuzat de fals si uz de fals nu s-a lasat mai prejos si a inaintat o cerere de revizuire a dosarului, respinsa atit la Tribunalul Teritorial Bucuresti, cit si la Curtea de Apel. Cind a ajuns din nou la Curtea Suprema de Justitie, instanta a trimis dosarul spre rejudecare la Tribunalul Militar Iasi, unde a primit termen pe 20 septembrie. SORIN STOICA Cinci persoane au decedat si alte sapte se afla in spital dupa ce au consumat 7,5 litri de alcool metilic Moartea metilica O adevarata tragedie s-a petrecut in municipiul Onesti, acolo unde cinci barbati au murit si alte sapte persoane se afla internate in spital dupa ce au consumat alcool metilic. Totul a pornit pe data de 5 septembrie, cind o echipa de salariati ai firmei de constructii RTL Onesti a fost trimisa sa execute o lucrare la combinatul Chimcomplex din localitate. Ion Stavarache, 34 de ani, si colegii sai, Florin Bucioaca, 27 de ani, Nicolae Stanila, 47 de ani, Lucian Valea, 27 de ani, si Nicolae Chiriac, 34 de ani, au pus ochii pe alcoolul folosit in instalatia Alchilamine 1 de la Chimcomplex, unde efectuau lucrari de zidarie. Stavarache a amestecat alcoolul metilic cu apa si coniac Napoleon Mai iute de mina, Stavarache a subtilizat 3,5 litri de alcool metilic, pe care l-a impartit cu Bucioaca si Valea, fara sa se atinga de bautura. Joi, 6 septembrie, Stavarache a mai furat alti patru litri de alcool, pe care i-a distribuit colegilor de munca. De aici, fiecare a facut ce l-a taiat capul cu alcoolul metilic. Stavarache l-a amestecat cu apa si coniac Napoleon si, dintr-un litru de otrava, a facut 2,5 litri de bautura, pe care a consumat-o, vineri, impreuna cu Bucioaca, Stanila, Valea si Chiriac. Florin Bucioaca a dus alcoolul acasa si l-a diluat cu apa, apoi a servit-o pe mama sa, Marcela Lazar, 49 de ani. Stavarache a vindut alcool metilic si in localitatea Caiuti, unde produsul a fost consumat de Gheorghe Motan, 49 de ani, Lucian Drilea, 33 de ani si de sotii Elena si Lucian Dobre, care i-au dat sa bea si fiicei lor de 11 ani, Diana Dobre. Motan l-a servit cu alcool si pe un nepot de-al sau, Catalin Gurita, 14 ani. Pe rind, oamenii s-au simtit rau si unii dintre ei s-au prezentat la medic abia cind nu au mai vazut nimic, stiut fiind faptul ca orbirea este una dintre consecintele intoxicatiei cu alcool metilic. Simbata au inceput sa apara victimele. La spitalul din Onesti sau acasa au decedat Ion Stavarache, Florin Buciaoca si mama sa, Marcela Lazar, Nicolae Stanila si Lucian Dobre din Caiuti. Se afla internati in stare critica patru sateni din Caiuti, printre care si fetita de 11 ani, dar si trei dintre membrii echipei de constructori. Din cauza starii grave in care se aflau, Gheorghe Motan si Elena Dobre, mama copilului, au fost transferati ieri in Sectia Terapie Intensiva a Spitalului Judetean Bacau. Dobre povesteste ca i-a dat fetitei sa bea din licoarea adusa de Stavarache pentru ca aceasta turnase Coca-Cola peste alcool si bautura era dulce. "Si eu am lucrat in Chimcomplex si nici prin minte nu mi-a trecut ca acolo ar putea fi alcool metilic. De asta am dat fetitei, dar am invitat si alti vecini sa guste", ne-a declarat Elena Dobre. Gheorghe Motan spune ca s-a temut ca ar putea fi un alcool contrafacut si nu a vrut sa bea, dar Stavarache a baut in fata lui un pahar si l-a convins ca nu este nici un pericol. Medicii nu exclud ca, in urmatoarea perioada, numarul victimelor sa creasca, pentru ca din otrava au mai baut si alte persoane. NICOLETA BICHESCU Sinucigas vopsit in alb Pe motiv ca sistemul economic din Romania este "de rahat", Aurel Herda, 51 de ani, din Constanta, s-a vopsit tot in alb dupa care s-a catarat pe balconul apartamentului unde locuia, intentionind sa se arunce. Pina la sosirea ambulantei, pompierilor si a politiei in fata blocului T14, Herda a injurat de zor sistemul, in fata multimii de oameni care se strinsese. In timp ce barbatul oferea un spectacol gratuit pe balustrada balconului, un echipaj de politie a reusit sa intre in apartamentul acestuia. Devenit agresiv, el a inceput sa arunce in vecini si politisti cu sticle. Dupa o ora de discutii cu "fantoma", asa cum il poreclisera vecinii, politistii pareau sa-l fi calmat. Dar, cind totul parea sa fi revenit la normal, Aurel Herda a incercat sa se arunce din nou, fiind oprit doar de rugamintile vecinilor. In jurul orei 12.00, barbatul a fost imobilizat de unul dintre politistii care se ascunsesera in apartamentul acestuia. Aurel Herda a fost transportat cu o Salvare la Spitalul de psihiatrie Palazu Mare. Vecinii sustin ca nu este prima data cind Aurel Herda le creeaza probleme de acest gen. SIMONA SIMIONOV Retele de falsificatori de acte pentru vize Schengen Politistii constanteni ii ancheteaza pe principalii membri ai unei retele de infractori care, in ultimii doi ani, prin falsificare de documente si instrumente oficiale, au obtinut de la ambasade vize valabile de circulatie in spatiul Schengen, informeaza MEDIAFAX. Seful retelei de falsificatori este Valentin Diaconu (25 de ani), fara ocupatie, din Tulcea. Printre cei care l-au ajutat este si Cristian Velea (33 de ani), fost dublu campion national la box si actual antrenor la clubul Danubius Tulcea. Ofiterii Directiei Generale de Combatere a Crimei Organizate, impreuna cu politisti ai Centrului Zonal de Combatere a Crimei Organizate si Antidrog Constanta au stabilit ca falsificatorii realizau, cu ajutorul unor acte false, formalitatile pentru intocmirea dosarelor solicitate de ambasade pentru eliberarea de vize Schengen. Politistii au efectuat mai multe perchezitii la domiciliul celor doi, unde au gasit aparatura folosita la falsificarea documentelor, precum si sute de acte falsificate sau pregatite pentru falsificare. In casa lui Diaconu, politistii au descoperit computerul, imprimanta si dischetele cu ajutorul carora erau falsificate bilanturi contabile, extrase de cont, statute de societati comerciale, contracte de locuinte, contracte pentru procurarea de autoturisme, adeverinte de salarizare, imputerniciri notariale si chiar si carnete de membru pentru liga profesionista de box sau carnete de antrenor de box. Tot el confectiona si stampile ale unor institutii publice sau ale unor agenti economici, pe baza matritelor de ipsos sau plastic gasite in casa. Au fost descoperite, de asemenea, zeci de pasapoarte pe care Diaconu urma sa le depuna, impreuna cu documentele falsificate, la diverse ambasade, pentru obtinerea vizei Schengen Valentin Diaconu si Cristian Velea au fost retinuti, simbata, de politistii de la Crima Organizata. Duminica, Parchetul de pe linga Tribunalul Tulcea a dispus arestarea preventiva a lui Diaconu, pentru fals, uz de fals, fals in inscrisuri oficiale si fals material. Cristian Velea este cercetat in stare de libertate pentru tainuire, cu interzicerea dreptului de a parasi localitatea timp de 30 de zile. Anchetatorii apreciaza ca din retea fac parte citeva zeci de persoane. (A.M.) A potcovit un ou! Pastrind traditiile vechi de mai bine de o suta de ani, locuitorii comunei ialomitene Ciochina, au organizat simbata, de Sf. Maria, un bilci la marginea localitatii. La sfirsitul zilei, s-a organizat "Balul tiganilor", la care participa tigani din Ciochina si din celelalte sate ialomitene, dar si rromi din judetele Galati si Braila. O proba indelung asteptata de participanti este cea in care citiva fierari isi arata cunostintele pe care le-au dobandit din mosi-stramosi. Cel mai bun dintre ei a reusit sa "potcoveasca" un ou. Astfel, el a reusit sa prinda doua potcoave una de cealalta, cu ajutorul unor caiele de fier, intre ele aflndu-se un ou, fara ca acesta sa se sparga! ALIN RADU Statul, dator fata de contribuabilii suceveni Statul are de restituit contribuabililor suceveni, ca diferenta la impozit, 10,3 miliarde de lei, in timp ce suma de incasat este de 7,3 miliarde de lei. Asa a reiesit dupa analizarea a 16.000 din cele 29.836 de declaratii de impozit pe venit global ajunse la Directia de Finante Publice a judetului Suceava. (T.A.) Argint la Olimpiada transplantatilor Echipa sportiva a transplantatilor din Romania, prezenta la a 13-a editie a Jocurilor Olimpice ale transplantatilor care s-au desfasurat in Japonia, a obtinut medalia de argint la proba de tenis de masa la dublu. "Din 46 de delegatii venite din toata lumea am reusit sa ocupam locul doi, dupa echipa Japoniei", ne-a declarat vicepresedintele Asociatiei transplantatilor din Romania, Mariana Nicolau. (G.R.) Jumatate din Orsova, debransata Jumatate din locuitorii orasului Orsova s-au debransat de la reteaua de termoficare, nemultumiti de pretul energiei termice si de conditiile in care se livreaza caldura. Peste 1.500 de apartamente, din cele 3.200 cite are orasul, sint in prezent debransate. Primarul Ioan Vesa spune ca nu exista combustibil in stoc pentru iarna viitoare si nici nu sint bani pentru achizitionarea acestuia. Consiliul municipal mai are de achitat societatii de termoficare SGCL Orsova 30 de miliarde de lei de iarna trecuta, bani pe care ii asteapta de la guvern, o data cu rectificarea de buget. (D.B.T.) Expulzati din Italia Nelu Musca, expulzat din Italia, a fost trimis ieri in orasul de bastina, Galati, dupa ce si-a declarat, la sosirea pe Aeroportul International Cluj, o identitate falsa. Pe numele lui, politistii de frontiera de la PCTF au intocmit un dosar de urmarire penala sub acuzatiile de fals in declaratii si fals privind identitatea. Musca fusese expulzat vineri de catre autoritatile din Bologna alaturi de alti noua romani prinsi muncind la negru si fara acte legale de sedere in Italia. Musca si-a declarat o identitate falsa pentru a nu fi trecut in baza de date a persoanelor non-grata din Spatiul schengen. (M.S.) Hot-line pentru reclamatii Un sondaj de opinie realizat, de ANPC, in Iasi si Constanta arata ca peste 51% dintre cetateni si tot atitia agenti economici prefera sa contacteze institutia de control prin telefon si au fost de acord cu instalarea unei linii telefonice gratuite, avind un singur numar valabil la nivelul intregii tari. Numarul unic pentru sesizari si reclamatii, gratuit, este 01.80. 80.999 si a fost inaugurat la Iasi. Potrivit legii, in momentul de fata, ANPC nu poate decit opri pentru o perioada scurta de timp functionarea unei firme care lucreaza in conditii mizerabile, de exemplu, sau falsifica produse. Surprinzator, trei sferturi din firmele chestionate sint de acord ca OPC sa capete o putere sporita si sa poata "trage obloanele" unei firme. (M.B.) Proiectil de 10 kg In localitatea Vutcani, judetul Vaslui, la 200 de metri de locuinta lui Stefan Benchea, un proiectil de aproximativ 10 kg. La fata locului s-au deplasat specialistii Inspectoratului Judetean de Protectie Civila, care au ridicat proiectilul in vederea dezamorsarii. Specialistii spun ca proiectilul, apartinind armatei germane, a ramas neexplodat din timpul celui de-al doilea razboi mondial. (S.S.) Ruinati pe mina justitiei In alte tari, o simpla stringere de mina este suficienta pentru parafarea unei afaceri, iar cuvintul dat unui partener este la fel de sigur ca un contract semnat in fata unei armate de avocati. La noi insa totul este relativ: oricita dreptate ai avea, rezolvarea in instanta a unui conflict comercial banal depinde de pozitia sociala a acuzatului, de functia sau de relatiile acestuia. Mediul de afaceri este viciat, printre altele, si de justitia care da uneori sentinte mai mult decit discutabile ori lungeste atit de mult un litigiu incit procesul ajunge sa coste mai mult decit obiectul disputat. Va prezentam in continuare doua cazuri care duc la aceeasi concluzie: in Romania, daca esti pagubit intr-un litigiu comercial, te poti trezi in sapa de lemn nu pentru ca nu ti-a mers afacerea, ci din cauza ca justitia nu te poate apara. Si cu microbuzul dat, si buni de plata Pe 15 aprilie 1995, Victor Ghenghe si Maria Hodoroaba, proprietarii unui microbuz, au inchiriat unei firme din Shighetul Marmatiei un microbuz Volkswagen Transporter. Corina Dragomir, asociata si administrator al firmei, se angaja sa plateasca o anumita suma pentru fiecare kilometru parcurs, iar in cazul in care s-ar fi intimplat ceva, sa deconteze proprietarilor suma de 10.000 de marci germane. Microbuzul a fost luat de sotul Corinei Dragomir, Cristian, pentru a aduce marfa din Germania. La un control de rutina al nemtilor, Cristian Dragomir, stiind ca are in masina lucruri furate, a abandonat microbuzul si s-a intors in tara pe alta cale. Ghenghe, proprietarul microbuzului, a asteptat pina in noiembrie ca familia Dragomir sa raspunda la somatie si sa rezolve situatia, apoi i-a dat in judecata. A cistigat la Tribunalul Judetean Maramures, la Curtea de Apel Cluj, iar la Curtea Suprema de Justitie s-a admis recursul si s-a hotarit rejudecarea intregului proces. Motivul: Cristian Dragomir murise intre timp, iar sotia sa renuntase la orice mostenire din partea acestuia. Cristian Dragomir era un cunoscut membru al lumii interlope din vestul tarii si facea parte dintr-o retea de traficanti de masini. Dupa moartea lui Cristian Dragomir, sotia sa, Corina Dragomir (fiica liderului PD din zona, in prezent, consilier judetean la Baia Mare), a renuntat la afaceri si a intrat in politie, ca ofiter la Cercetari Penale in cadrul Politiei Municipiului Baia Mare. Procesul a luat brusc un alt curs, iar proprietarul microbuzului, Victor Ghenghe, a pierdut la fiecare termen. In final, prin sentinta definitiva si irevocabila, s-a stabilit ca singurul care trebuia sa plateasca ceva era tot Ghenghe: 15.890.940 lei, reprezentind cheltuielile de judecata pentru procesul cu cea care i-a luat microbuzul, dar nu i l-a inapoiat. Corina Dragomir si tatal sau considera sentinta fireasca si fara nici o legatura cu functia de ofiter de politie. "Ce stiam eu? Am fost terorizata. Asa sint eu, mai sensibila. Si asociata mea din firma mi-a facut probleme si am renuntat imediat la tot", declara Corina Dragomir. Instalatie de 60.000 de dolari, nerecuperata nici cu politia In februarie 2000, firma "Autounic", din Scornicesti, i-a inchiriat firmei timisorene "Alimtex" un echipament nou-nout de vopsit autoturisme, in valoare de 60.000 de dolari. Gheorghita Militaru, patroana din Scornicesti, spune ca, dupa un intreg an in care firma "chiriasa" nu a platit nici un leut chirie pentru echipament, l-a dat in judecata pe patronul timisorean, Constantin Cretu, pentru a-si recupera instalatia. In iulie, dupa alte sase luni, cind suma pe care o datora Cretu totaliza 22.400 de dolari, instanta a eliberat o ordonanta presedentiala pentru recuperarea echipamentului. Gheorghita Militaru a luat drumul Banatului ca sa-si ridice instalatia, dar n-a reusit sa recupereze decit o parte din ea. Asta deoarece pe 9 iulie a.c. executorul judecatoresc Anca Marghescu consemna ca sotii Cretu au refuzat aplicarea hotaririi judecatoresti. Dupa doua zile, cu trupe de ordine cit cuprinde si cind executarea era in toi, Constantin Cretu a prezentat pe neasteptate o hirtie de la judecatorie, de suspendare a executarii. Seful operatiunilor, colonelul Pavel Toiu (de la IPJ Timis), a intors brusc "armele", de partea patronului service-ului. Degeaba a incercat Gheorghita Militaru sa explice ca, pentru suspendarea executarii silite, este necesara o decizie a unei instante superioare, nu una de la judecatorie. Gheorghita Miliatru sustine ca, pe 9 si 11 iulie, in atelierul timisoreanului s-au perindat mai multe oficialitati aflate in timpul liber. De exemplu, capitanul Lazar, de la Cercetari Penale din cadrul Politiei Municipiului Timisoara, impreuna cu un consilier local. Intrebat de noi ce cauta, in civil, la fata locului si in ce relatii este cu datornicul Cretu, capitanul s-a grabit sa ne asigure ca nu era trimis de nimeni, nu se afla in misiune. "Atunci, in ce calitate?" Intrebarea l-a suparat atit de tare pe capitan incit, dupa ce a zbierat ca nu-l intimidam noi cu astfel de interogatorii, ne-a inchis telefonul. Oricum ar fi (si e treaba politiei sa-si controleze oamenii), cert este ca instalatia de vopsit se afla inca in Timisoara, iar Gheorghita Militaru se teme sa puna piciorul in orasul de pe Bega: "Mi-e frica de politisti, ca sint mina in mina cu el. Asa am ajuns in tara asta, sa nu-ti mai poti face dreptate si sa traiesti cu frica fata de cei ce ar trebui sa te apere. Pot comandantii din Timisoara sa-mi explice mie ce cautau acolo politistii in civil?". In legatura cu toate peripetiile de mai sus, patronul service-ului timisorean, Constantin Cretu, spune ca nimic nu este adevarat. "Contractele sint false, eu am platit deja 26.000 de dolari si pot demonstra oricind, prin documente bancare, acest lucru". Interesant este de ce argumentele invocate de domnul Cretu in discutia cu noi nu apar si in dosarele din instanta, drept motive in apararea sa. Cit despre chirie, aceleasi dosare judecatoresti nu spun ca s-ar fi platit cindva vreo suma. MARIANA BECHIR [39][pl.dll?rid=expresro] 