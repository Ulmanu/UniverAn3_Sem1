 Intr-o curba periculoasa a drumului Constanta - Mangalia, Sase grav raniti intr-un accident rutier Fericiti ca au trecut cu brio examenul de bacalaureat, patru tineri din Constanta s-au urcat in masina si au pornit-o spre Neptun, duminica seara, dupa ora 18. Numai ca, in loc de distractie, s-au trezit la spital, mutilati pe viata. Masina, o Dacie cu numarul de inmatriculare CT-03 ADH, era condusa de Serpedin Ferodin, in virsta de 19 ani. El isi luase carnetul in urma cu mai putin de un an. Cu teribilismul specific virstei, soferul nu a mai tinut cont ca drumul pe care mergeau era aglomerat, ca in orice weekend si nici ca se apropia cea mai periculoasa curba de pe soseaua care duce la Mangalia - iesirea din localitatea 23 August. Masina rula cu o viteza de peste 100 de km/h, astfel ca, la intrarea in curba, soferul nu a mai putut controla masina. A intrat pe contrasens si s-a izbit frontal cu un Oltcit care venea din sens opus. Parbrizul uneia dintre masini s-a facut tandari peste o a treia masina care, totusi, a reusit "la mustata" sa evite un alt accident. In Oltcitul care se deplasa regulamentar de altfel, se aflau doua persoane, in virsta de 24 de ani - Ileana Niculescu si Razvan Diratian, soferul. Si acestia, ca si ocupantii Daciei - Serpedin Ferodin, Calin Roman, Costel Badoiu si Dragos Popescu - au ajuns la spital. Primii - cu traumatisme toracice si fracturi tibiare, iar ultimii - cu traumatisme mult mai grave care ii vor marca pentru tot restul vietii. Imediat dupa producerea accidentului, politistii din Constanta au declansat cercetarile. MIHAELA STOICA Injunghiat in inima, la discoteca Cristi Plugaru, un tinar de 27 de ani, din comuna bacauana Buhoci, a murit in mod stupid duminica noaptea, dupa ce s-a trezit, fara voia lui, in mijlocul unei incaierari generale la discoteca din sat. Barbatul se afla acolo impreuna cu sotia sa, alaturi de alti consateni. La un moment dat, in discoteca si-a facut aparitia un grup de bacauani care, profitind de muzica, au inceput sa faca strip-tease. Cum "numarul" grupului de la Bacau n-a fost pe placul localnicilor, s-a iscat o incaierare din care n-au lipsit cutitele. Marea majoritate a combatantilor au scapat ieftin. Bataia i-a fost insa fatala lui Cristi, care a primit o lovitura fulgeratoare cu un cutit care i-a tintit inima. Tinarul a cazut ca fulgerat. Procurorii l-au arestat si l-au invinuit de omor pe unul dintre cei veniti. Acesta se numeste Gheorghita Stegaru si are 43 de ani. CRISTIAN GROSU IJP Ialomita va face cercetari in cazul politistilor din comuna Ciochina Asa cum relatam in ziarul de ieri, tinarul Pavel Marian, din comuna Ciochina, judetul Ialomita, a reclamat faptul ca politistii Iosif Mircea si Ciriblan Cornel l-au batut cu bestialitate in timpul unei anchete. In cursul zilei de luni, Pavel a fost primit in audienta de comandantul IPJ Ialomita, colonelul Marin Dinu, caruia i-a inminat o reclamatie in legatura cu incidentele din sediul Politiei Ciochina. Seful IPJ ne-a declarat ca va fi demarata o ancheta in acest sens, care sa stabileasca daca cei doi politisti l-au agresat pe reclamant. In functie de rezultatele investigatiei, va fi sesizat Parchetul Militar. Cei doi politisti, Iosif si Ciriblan, pe care i-am contactat tot in cursul zilei de ieri, sustin ca Pavel fabuleaza si ca ei n-au facut decit sa-l cerceteze in calitate de suspect, fara a-l agresa in vreun fel. Laboratorul de Medicina Legala Ialomita va elibera lunea viitoare certificatul medico-legal solicitat de Pavel. MIHAI ENCIU Seful Politiei Economice Orastie va fi suspendat din functie Din nou, un politist din judetul Hunedoara va fi suspendat din functie, dupa ce colonelul Dobra, comandantul sefilor de post din judet, a avut aceeasi soarta in urma dezvaluirilor din "Evenimentul zilei". De aceasta data este vorba despre maiorul Mota, seful Biroului Politiei Economice Orastie, cumnatul lui Dobra. Acesta este inculpat in dosarul nr. 323/2000 aflat pe rol la Tribunalul Militar Teritorial Bucuresti. Faptele pentru care este chemat in instanta sint: abuz in serviciu, purtare abuziva, divulgarea secretului de serviciu si aplicare fara drept de sigiliu. Mota a fost scos de sub urmarire penala de doua ori pina acum, de catre Parchetele Militare. Cel care a depus plingere, patronul Pompiliu Bota, din Orastie, a apelat la decizia 486/'97 a Curtii Constitutionale care specifica faptul ca doar instanta se poate pronunta asupra vinovatiei sau nevinovatiei unui om. Bota s-a adresat direct Tribunalului Militar Teritorial Bucuresti, care i-a admis actiunea, iar maiorul Mota a fost, deja, citat la Politia Orastie. Comandantul IPJ Hunedoara a declarat ca in momentul cind va sosi hirtia oficiala de la Tribunalul Militar va aplica art. 89 din Legea 80 si-l va suspenda din functie pe Mota pina la finalizarea cazului. Daca va fi gasit vinovat de instanta, maiorul Mota va suporta rigorile legii. LUCIAN STANCIU Falsi politisti - hoti la drumul mare Ofiteri din cadrul Serviciului Circulatie Arges au reusit sa retina duminica, la prinz, la km 80, pe Autostrada Bucuresti-Pitesti, trei bucuresteni care, dupa ce s-au dat drept politisti, au incercat sa jefuiasca un cetatean belgian de origine pakistaneza. Banditii au fost prinsi de politisti exact in momentul in care au oprit masina lui Farooke Manif, in virsta de 46 de ani, care tranzita Romania, impreuna cu sotia si cei cinci copii. Pretextind un control de rutina, Stan Lautaru (41 de ani), Marin Lautaru (33 de ani) si Constantin Galateanu (37 de ani), toti din Bucuresti, i-au cerut lui Farooke actele si banii. In timp ce unul dintre falsii politisti spunea ca lucreaza la Brigada de Crima Organizata fluturind o legitimatie, ceilalti doi au incercat sa-i sustraga din bani pakistanezului. Numai ca acesta a observat si a inceput sa protesteze. A fost si momentul in care a intervenit politia. Cei trei au fost introdusi in arestul IPJ Arges. GABRIEL MARICA SOV Invest si-a batut joc de banii investitorilor la FNI platind in avans cel putin 10.000 de abonamente la "Jurnalul National" Voiculescu, banii inapoi! Separat de corespondenta "linistitoare" pe care au primit-o constant, investitori FNI au fost "rasfatati" de SOV Invest cu abonamente la cotidianele nationale "Curentul" si "Jurnalul National". De un an si jumatate, unii investitorii FNI au primit doar "Jurnalul National" in cutia postala. Intrebarea care se pune este una de bun simt: "De ce investitorilor li s-a bagat pe git "Jurnalul National", un cotidian cu un tiraj si audienta nationala destul de scazute?". Raspunsul nu poate fi decit unul singur si consta in posibilele afinitati sau relatii de afaceri dintre Ioana Maria Vlas - ex-presedinte SOV Invest - si conducerea holdingului din care face parte "Jurnalul National". FNI - o afacere rentabila pentru "Jurnalul National" «In urma cu trei ani, cind Gelsor administra FNI, am fost anuntati printr-o scrisoare ca vom primi abonament la "Curentul". De aproape un an si jumatate, in loc de "Curentul" primim "Jurnalul National". Si in prezent, desi FNI s-a prabusit, investitorii continua sa primeasca "Jurnalul National"», a declarat Ovidiu Mazilescu, presedintele Asociatiei Nationale a Investitorilor de la FNI. El a aratat ca directiunea "Jurnalului National" i-a confirmat ca exista un contract pentru aproximativ 10.000 de abonamente, platite din banii investitorilor, in avans de catre SOV Invest pina la sfirsitul anului 2000. Afacerea, de care a beneficiat in primul rind "Jurnalul National" - extrem de profitabila pentru un ziar care in semestrul intii 1999 avea o medie pe aparitie de numai 4.651 de abonamente - a fost motivata de managerii FNI ca un mijloc de informare a investitorilor. «Am sunat-o pe Maria Vlas cind am inceput sa primesc "Jurnalul National" si am intrebat-o daca primesc ziarul prin amabilitatea SOV Invest. Vlas mi-a confirmat acest lucru si mi-a explicat ca "Jurnalul National" este un ziar care publica informatii despre FNI si de aceea ni-l trimit"», a mai spus Mihai Nicolaevici, presedintele Asociatiei Nationale a Investitorilor SAFI si investitor la FNI. Surse din cadrul SOV Invest - care au preferat sa-si mentina anonimatul - ne-au mai dezvaluit ca, pe vremea cind Gelsor era implicata in administrarea FNI, a fost incheiat un contract lunar pentru aproximativ 35.000 de abonamente la ziarul "Curentul". (P.P.) Dan Constantin, fost activist PCR la Municipiul Bucuresti si artizan al unor volume omagiale, dupa ce a facut un dezastru la Ringier s-a mutat editor-sef la "Jurnalul National". In fotografie, ride ca prostul, de parca n-ar avea ce sa-si aduca aminte! "M-am gindit ca FNI a sponsorizat «Jurnalul National» ca sa influenteze votul" - Gabriel Radu are in jur de 35 de ani. A cumparat, de-a lungul anilor, 2810 unitati de fond. El si-a adus aminte ca, atunci cind i-au venit, la inceputul lunii mai, primele ziare, a crezut ca abonamentul a fost facut de tatal lui. Tatal a crezut si el la fel: ca le-a facut fiul. "Ne-am dezmeticit, ceva mai tirziu, ca nici unul din noi nu stia de vreun abonament. Am aflat abia pe 12 mai ca el fusese facut de FNI. De la posta am aflat ca era pe numele meu, dar nu stiu pe ce perioada. Drept sa va spun, daca tot este platit din banii mei, ce rost mai are sa reziliez un contract pe care nu eu l-am incheiat?", ne-a declarat Gabriel ; Caliopi Pica, o doamna mai in virsta, era ieri furioasa mai mult pe situatia ei locativa: «Am ajuns sa stau cu chirie. Am pierdut o casa din cauza caderii FNI. Eu am primit, pina acum un an si jumatate, ziarul "Curentul". Chiar am si fost instiintata de FNI ca mi s-a facut abonament. Am luat-o ca pe un semn de consideratie pentru fidelitatea mea fata de Fond. Sint inscrisa de la inceput si am investit cam 4000 de unitati de fond. Mai primeam si felicitari de Anul Nou sau de Craciun, deci abonamentul la ziar mi s-a parut un lucru dragut. Dupa sase luni, cind n-am mai primit "Curentul", am vorbit cu cei de la Fond si mi-au spus ca o sa mi se faca un abonament la "Jurnalul National", dar acesta a inceput sa-mi vina de-abia de la inceputul acestui an. Poate ca era mai bine ca SOV Invest sa reduca, de la 0,75% la 0,50%, comisionul care il percepea pentru fiecare operatiune, decit sa cheltuiasca banii pe ziare» - Elena Popescu a inceput sa primeasca "Jurnalul National" in noiembrie 1999. Nici ea nu stia cine i-a facut abonament, a crezut ca cineva a gresit adresa: «Acum stiu de ce am fost abonata. Anul trecut, cind am auzit ca se fac abonamente la "Curentul", am cerut si eu unul. M-am inscris pe o lista, dar nu l-am primit. Am primit, in schimb, "Jurnalul". As fi preferat sa mi se faca abonament la "Bursa", pentru ca era un ziar cu specific economic. Cred ca FNI a preferat "Jurnalul National" deoarece a fost primul ziar care a publicat un articol cu o usoara tenta impotriva SOV Invest» l Mariana Hutanu a banuit ca abonamentul a fost facut de FNI, dar a crezut ca la mijloc era un joc politic. «M-am gindit ca FNI a sponsorizat "Jurnalul National" ca sa schimbe votul. Eu am inceput sa primesc ziarul in aprilie 2000. Stiam ca Antena 1, care este de partea PDSR, are legatura si cu "Jurnalul National", si cu FNI. Reclama la FNI s-a facut la acest program de televiziune. Tot timpul am crezut ca abonamentele sint platite din profitul SOV Invest, nu din banii nostri», ne-a precizat Mariana Hutanu - Un ultim interlocutor, Mihai Andreescu, ne-a infirmat zvonul conform caruia doar cei cu foarte multe actiuni au fost abonati la ziare. El nu detine decit 217 titluri FNI. Mihai Andreescu ne-a explicat ca el a crezut ca "Jurnalul National" i-a facut cadou un abonament. EUGENIA MIRCESCU Seful FNI Craiova dezvaluie: Investitorii care primeau abonamente gratuite erau trasi la sorti In fata sediului FNI din Craiova mai vin, din cind in cind, citiva investitori pentru a vedea daca pe usa sigilata a mai fost lipit vreun anunt. Oamenii vad ca n-a aparut nimic nou, asteapta sa mai vina pentru a mai face conversatie si pleaca tristi spre casa. Agitatia din saptaminile trecute s-a stins, multi fiind resemnati la gindul ca au fost pacaliti iarasi, ca la Caritas sau SAFI. Un pensionar care a lucrat la Intreprinderea de Automobile Craiova, si doreste anonimatul, se intreba unde or fi cele 40 de milioane de lei depuse la Fond. «Cred ca s-a cumparat mult armament cu banii de la FNI. Alti bani s-au dus la fostii securisti, in afacerile lor. Noi ne bucuram ca primeam acasa, gratuit, unele ziare si credeam ca este un cadou, dar, in mod sigur, abonamentele erau platite din banii nostri. Eu am primit ziarul "Curentul" din ianuarie 1999 si pina in septembrie, iar un prieten mi-a spus ca a primit, din luna septembrie, pina in aprilie, ziarul "Jurnalul National"». Alt investitor, Ionescu Petre, din Filiasi, judetul Dolj, a completat: "Si eu am primit cele doua ziare, in aceeasi perioada. Cele din ziua de luni veneau regulat, in celelalte zile ale saptaminii insa veneau pe sarite. Primeam cam trei-patru ziare intr-o saptamina". O femeie in virsta, care pierduse, la rindul ei, citeva milioane la FNI, n-a primit nici un ziar, dar ne-a intrebat pe ce criterii se alegeau acele ziare trimise in cutiile postale. Ea credea ca investitorii le cereau, dar cei care primisera acele publicatii i-au explicat ca initiativa alegerii era a Fondului. Pentru a lamuri problema acestor ciudate "abonamente", i-am solicitat lamuriri sefului agentiei craiovene, Ioan Untaru, care, intr-un interviu publicat de "Evenimentul zilei", mai facuse dezvaluiri senzationale despre activitatea FNI. Untaru ne-a declarat ca in ultima perioada se trimitea doar "Jurnalul National", asa cum, anterior, se trimisese ziarul "Curentul". «Procedura era stabilita de conducerea centrala. Pe calculator, prin tragere la sorti, erau alese 50 de persoane din Dolj, care urmau sa primeasca acasa, gratuit, timp de patru luni, ziarul "Jurnalul National". Apoi venea rindul altora pina in mai, cind s-a prabusit Fondul. La fel se intimpla si in celelalte judete, dar totul era organizat de la Bucuresti, inclusiv tragerile la sorti. Multi investitori, cind expirau cele patru luni, stiind ca ziarele erau platite de FNI, veneau la noi si intrebau de ce nu mai primesc "Jurnalul National", iar eu am intrebat la centru, la biroul de relatii publice, de unde mi s-a spus ca, dupa patru luni, venea rindul altora sa-l primeasca. Noua, la filiale, ni se spunea ca intre FNI si "Jurnalul National" este un contract pentru aceste abonamente, dar care erau dedesubturile afacerii n-am stiut niciodata. Nici daca era vorba despre publicitate, nici daca se plateau alte servicii». Asadar, abia acum oamenii afla ca pina si cadourile de la FNI nu erau decit afaceri subterane, platite din banii lor. ION SPÅNU Pe investitorii FNI ii asteapta organizarea votului prin corespondenta Dupa trei ore si jumatate de discutii, reprezentantii investitorilor in FNI si membrii Consiliului de incredere ai fondului au aminat ieri luarea unei decizii in privinta organizarii consultarii investitorilor. In principiu, se pare ca solutia posibila pentru consultarea investitorilor va fi votul prin corespondenta, sub forma unei fise de opinie, in care vor fi incluse atit propunerile, cit si spatii pentru eventuale comentarii ale investitorilor, ne-au declarat surse care au dorit sa-si pastreze anonimatul. Voturile exprimate prin completarea fisei de opinie vor fi trimise la o casuta postala de unde vor fi colectate iar rezultatele vor fi centralizate de o comisie din care vor face parte reprezentantii investitorilor, ai Comisiei Nationale a Valorilor Mobiliare (CNVM) si membrii Consiliului de incredere. Toate propunerile discutate astazi vor fi reluate miercuri, cind este asteptata luarea unei decizii care va fi supusa aprobarii CNVM si va fi publicata imediat. LIDIA MOISE Buzau: Vrei, nu vrei, citesti "Curentul" La o masa cu umbrela de la terasa barului din imediata vecinatate a fostului sediu FNI Buzau se stringeau ieri semnaturi pentru constituirea Asociatiei Pagubitilor de la acest fond mutual. Constituirea listelor cu depunatori a inceput cu o saptamina in urma si, pina in jurul prinzului, se strinsesera 245 de semnaturi. Georgeta Bucur, care se ocupa cu completarea acestor liste, ne-a precizat ca va pleca in dimineata zilei urmatoare la Bucuresti, alaturi de alti lideri ai pagubitilor FNI din judetul Buzau, de unde spera sa obtina si dispozitii pentru organizarea de noi miscari de protest. Inscrierile se efectuau pe baza carnetului de investitor, iar cei care erau trecuti in tabel plateau cite 20.000 de lei fara insa a primi chitanta. Georgeta Bucur ne-a mai declarat ca acesti bani sint folositi pentru acoperirea cheltuielilor cu transportul pina in Capitala a pagubitilor, care s-au deplasat pina acum la Bucuresti. Atit deponentii FNI, prezenti in fata fostului sediu, cit si Georgeta Bucur ne-au precizat ca, dupa ce au intrat in posesia certificatelor de investitor, timp de aproximativ trei luni, au primit in cutia postala de la domiciliu ziarul "Curentul", fara sa fi avut abonament sau fara sa fi cerut acest lucru. Potrivit declaratiilor acelorasi persoane, cel care se ocupa de distribuirea cotidianului amintit ar fi fost un lucrator al sucursalei FNI. MARIUS FAIFER Bacau: A plecat "Curentul", a venit "Jurnalul National" Ioana Sofronea, din Bacau, are 55 de ani si este de trei ani investitor FNI. Ioana spune ca, inca din ianuarie 1998, s-a trezit cu ziarul "Curentul" in cutia postala. «La inceput nu stiam de unde-i ziarul, credeam ca-i o greseala. Dupa aia m-am lamurit. Am mai aflat si de la altii, tot investitori, ca ni-l trimit prin FNI. Am primit ziarul, gratuit, aproape tot anul, cam pina prin toamna lui '98. A fost o luna in care n-am primit, apoi am gasit la cutia postala "Jurnalul National". Era parca mai bine, imi placea mai mult». Ioana Sofronea a fost mereu "alimentata" cu presa in ultimii trei ani. A plecat "Curentul", a venit "Jurnalul National", caci a primit acest ziar vreun an si jumatate, pina in aceasta primavara. "Pina la 1 mai anul acesta l-am citit gratis zi de zi. Probabil ca l-au oprit atunci cind au vazut ca nu mai au bani, caci la doua saptamini a si intrat nenorocirea cu Fondul", spune Ioana. "Da, dom-le, gratuit ni-l dadeau" - spun alti citiva oameni din grupul adunat in fata sediului din Bacau al FNI. Dumnezeu stie cine platea, abia acuma, cind se aud atitea din stinga si din dreapta, oamenii par sa se gindeasca la o multime de detalii care pina acum le-au scapat. Si-si tot fac liste cu intrebari pe care ar avea sa le puna celor vinovati de caderea FNI". CRISTIAN GROSU Iasi: Certificate de investitor la pachet cu "Jurnalul National" Investitorii care au cumparat certificate ale Fondului National de Investitii au primit citeva luni la rind cotidianul "Jurnalul National" fara a fi solicitat conducerii ziarului amintit acest lucru. Alexandru Mihai, liderul asociatiei iesene a pagubitilor FNI, ne-a declarat: «In fiecare zi gaseam in cutia postala "Jurnalul National", fara sa fi facut abonament. Acest lucru s-a intimplat la citeva zile dupa ce cumparasem primele certificate. Ziarul mi-a venit citeva luni, dupa care s-a oprit. Nu l-am mai gasit. Dar, ce, acum o sa ne ceara banii si pentru abonamente, pe care noi nu le-am solicitat? Si-asa nu mai avem sperante sa o mai vedem pe Ioana Maria Vlas. Nu am stiut niciodata din ce pricina primeam "Jurnalul National". Adresa completa o dadusem numai in momentul in care am completat formularul pentru achizitionarea certificatelor de investitor. De acolo stiau unde sa trimita ziarul. Eu credeam ca este un fel de recompensa pentru ca achizitionasem certificate FNI». Liderul iesean a mentionat ca toti pagubitii cu care discutase primisera acasa "Jurnalul National". Reprezentanti din toate judetele Romaniei vor lua astazi cu asalt Tribunalul Municipiului Bucuresti, unde va avea loc o noua infatisare in procesul FNI. CATALIN DUMITRESCU Cluj: Mii de depunatori au primit gratuit "Jurnalul National" si "Curentul" Unul dintre pagubitii clujeni ne-a declarat ca sute, poate chiar mii de persoane care aveau unitati subscrise la FNI au primit "Jurnalul National" in acest an, iar anterior, cotidianul "Curentul". El a dat exemplul unui bloc, din cartierul Manastur, unde la fiecare scara erau distribuite intre cinci si zece exemplare din "Curentul" si "Jurnalul National". BOGDAN STANCIU 