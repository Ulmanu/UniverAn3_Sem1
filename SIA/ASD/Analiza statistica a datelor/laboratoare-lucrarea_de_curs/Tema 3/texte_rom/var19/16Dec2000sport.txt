 Deseara, in semifinalele Europenelor de handbal, Musi vrea sa arate ca Romancele sint mai bune decit unguroaicele Semifinalele Campionatului European de handbal feminin, programate asta-seara, in Sala "Ioan Kunst Ghermanescu" din Capitala, promit un spectacol total. In prima semifinala, programata de la ora 17.30, Rusia si Ucraina vor lupta pentru un loc in ultimul act al competitiei, dar si pentru suprematia in spatiul ex-sovietic. Considerata adevarata finala a Europenelor, cea de-a doua intilnire - prevazuta pentru ora 20.00 - aduce fata in fata Romania si Ungaria, cele doua mari rivale care, de-a lungul ultimelor decenii, si-au disputat permanent titlul neoficial de regina a Estului. Meciul a stirnit un interes atit de mare incit organizatorii, presati de insistentele posturilor de televiziune si ale publicului, au fost nevoiti sa amine cu doua ore si jumatate fluierul de start. Cele 3.000 de bilete puse in vinzare au fost absolut insuficiente pentru a satisface imensa cerere inregistrata. Toate tichetele de intrare au fost epuizate inca de joi, sutele de amatori ramasi cu buzele umflate fiind nevoiti ieri sa apeleze, deja - la fel ca si miercuri -, la "serviciile" bisnitarilor, care marisera deja pretul spre 200.000 de lei, de aproape sapte ori mai mult decit costul oficial - 30.000 de lei. Musi a racit din cauza aerului conditionat Tensiunea a sporit nu numai in rindul sustinatorilor, dar si in al celor doua echipe. Vizibil apasat de miza, Dumitru Musi, antrenorul "tricolorelor", incerca ieri sa se stapineasca si, prin exemplul sau, sa insufle si elevelor sale calm si incredere. "Va fi un meci echilibrat, sansele sint aproape egale. Spun asta deoarece reprezentativa Ungariei a demonstrat la acest turneu ca este cea mai matura formatie din cele participante. Cu ajutorul publicului, sper sa jucam finala", a declarat Musi, pe a carui masuta din camera de la Hotelul Intercontinental se puteau vedea mai multe medicamente. Tehnicianul roman a racit zilele trecute din cauza aparatului de aer conditionat din camera de hotel, care nu era reglat asa cum trebuia. Dupa masa de prinz, jucatoarele l-au intrebat pe antrenor daca pot asista si la partidele pentru locurile 5-8, programate aseara, imediat dupa antrenamentul "tricolorelor". Diplomat, Musi s-a eschivat, lasind la latitudinea fetelor alcatuirea programului pentru seara. Chiar daca mai sint unele probleme minore de sanatate (Straton, Luca, Ignat si Varzaru), toate componentele lotului vor fi valide la ora meciului. Mocsai spune ca ziaristii maghiari sint mincinosi Lajos Mocsai, antrenorul Ungariei, a negat cu vehementa informatiile aparute in cotidianul maghiar "Nepszabadsag", acolo unde a fost citata o declaratie a sa conform careia "in meciul cu Romania ne vom odihni citeva jucatoare, pe care le pastram pentru finala cu Rusia". "Niciodata n-am spus asa ceva, iar cei care au publicat aceasta declaratie sint niste mincinosi. Romania merita toata atentia. Sint 60 de minute decisive", ne-a spus tehnicianul ungur. Spre deosebire de Musi, care a recunoscut ca n-a vazut Ungaria in actuala formula decit la sedinta video de ieri, Mocsai este la curent cu tot ce misca in echipa noastra: "Cunoastem de mult timp formatia-gazda. Este una tinara, care miine va avea foarte mari sanse de cistig". Antrenorul maghiar s-a aratat bucuros ca echipa sa a jucat des, in ultimii ani, cu Romania. "Ma astept la o lupta dirza miine (n.r. - azi). Echipa adversa incepe, evident, cu portarul Hutupan". Haos in loc de organizare Deficientele organizatorice ale acestui turneu si-au aratat ieri, din nou, coltii. Incercind sa afle amanunte din cele doua tabere care se infrunta azi, reporterii romani au fost plimbati, precum mingea de handbal, pe traseul Radu Naum-Remus Draganescu si retur. Intrebat cum se poate lua legatura cu echipa noastra, Naum a spus: "Vorbiti cu Draganescu, la «Intercontinental»". Remus Draganescu s-a eschivat, replicind ca nu are de unde sa stie care e programul (desi este delegatul oficial pe linga echipa Romaniei) si ca nu e obligatoriu sa se organizeze o conferinta de presa. "Eventual, pentru detalii, adresati-va lui Radu Naum", a conchis oficialul FRH. La camera 216 din hotelul cu pricina, unde in mod normal ar fi trebuit sa gasim oameni abilitati sa ofere informatii oficiale si precise, erau doar niste persoane cu alura de pensionari, care s-au speriat precum liliecii de lumina la vederea aparatului foto. "Ce cautati cu alea la git? Ne tineti in tensiune, ne stresati in mod evident", s-au ofuscat venerabilii. Nimeni nu se plinge de sincopele organizatorice, dar acestea exista la toate nivelurile. Pina si Dumitru Musi, aflind de haosul existent, a scapat o remarca sugestiva: "A, da? Atunci e bine, inseamna ca totul e normal". MARGARIT BANUTA, DANIEL NAZARE, MATEI UDREA "BonAqua" pentru natatie Federatia Romana de Natatie a semnat ieri un contract de parteneriat cu "BonAqua", componenta a puternicei companii Coca-Cola. Astfel, produsul Premium al celebrei companii americane cu sediul in Atlanta a devenit partenerul oficial al FR Natatie, anuntul fiind facut la deschiderea oficiala a Campionatelor Nationale pentru tineret. "BonAqua" este o apa de masa acidulata, cu adaos de saruri minerale. Pentru a ajunge la un grad inalt de puritate, apa suporta multiple stadii de filtrare si de derurizare. Dupa ce este adusa in stadiul de puritate maxima, apa este imbogatita cu saruri minerale si este apoi carbonizata. "Parteneriatul dintre «BonAqua» si Federatia Romana de Natatie isi propune sa puna in valoare puterea de a-ti depasi propriile limite, stiinta de alege ce e mai bun pentru a fi cel mai bun", a declarat Stephen Gardiner, Brand Manager "BonAqua". Diana Mocanu - sportivul anului 2000 Gala laureatilor sportului romanesc pe anul 2000 a avut loc ieri, la Sala de Marmura a Cercului Militar National, sub patronajul Ministerul Tineretului si Sportului. Cei mai buni sportivi romani si-au primit premiile din miinile lui Crin Antonescu, ex-ministrul de resort. Au fost premiati, in principal, toti performerii de la Jocurile Olimpice de vara, editie care s-a desfasurat anul acesta la Sydney. Cele mai inalte distinctii au mers catre inotatoarea Diana Mocanu (Premiul National pentru sport si Premiul National pentru sport - feminin) si gimnastul Marius Urzica (Premiul National pentru sport - masculin). CS Dinamo Bucuresti a primit premiul pentru clubul cu cele mai bune rezultate in anul 2000. Nu au fost uitati nici antrenorii si medicii care au contribuit esential la obtinerea acestor performante "pentru care ne pizmuieste o lume intreaga", asa cum s-a exprimat Nicolae Marasescu. In cadrul categoriei "Premii speciale", au fost acordate trei distinctii: lui Lazar Baroga (post-mortem), lui Dan Ionescu si prof. dr. Ioan Dragan. MARGARIT BANUTA Cel mai bun artist plastic bulgar aduce un omagiu fotbalului Iandjiev va picta, in marime naturala, piciorul sting al lui Stoicikov Revenit zilele trecute in Bulgaria, dupa un sezon extrem de reusit in SUA, unde a ajuns pina in finala Major League Soccer cu Chicago Fire, fotbalistul Hristo Stoicikov (34 de ani) a captat imediat atentia presei de la sud de Dunare. El a primit joi, din partea Asociatiei Ziaristilor Sportivi Bulgari, premiul cuvenit celui mai bun sportiv al lunii octombrie. Organizatorii evenimentului i-au mai oferit fostului "Balon de Aur" al anului 1994 si un tort imens, sub forma unui teren de fotbal, pe care era scris "Stoicikov - fotbalistul numarul 1 al secolului". Cu acelasi prilej, cel poreclit de fani "Ito" si-a dat acordul pentru ca Ivan Iandjiev, socotit cel mai bun artist plastic din Bulgaria, sa-i picteze, in marime naturala, piciorul sting, cel cu care a marcat zeci de goluri pentru nationala si pentru FC Barcelona, clubul la care a cunoscut consacrarea. Respectivul tablou urmeaza sa fie expus intr-un Muzeu al Sportului, pe care ministerul de specialitate are de gind sa-l deschida anul viitor la Sofia. Singurul moment neplacut pe care Stoicikov a fost nevoit sa-l suporte de la sosirea in tara natala s-a petrecut miercuri, cind cotidianul de orientare comunista "Nosten Trud" (n.r. - in traducere "Munca de noapte") a anuntat ca, in ancheta proprie intreprinsa pentru stabilirea fotbalistului bulgar al secolului, pe primul loc a iesit capitanul nationalei si al echipei Levski Sofia din anii Ô60, Gheorghi Asparuhov, Hristo fiind doar al doilea. SILVIU TANASE Dorinel Munteanu ajuta doi indragostiti handicapati fizic Dorinel Munteanu, capitanul echipei nationale de fotbal a Romaniei, a urmarit, in Germania, alaturi de familia sa, emisiunea "Din dragoste", difuzata in fiecare joi la Antena 1. Fotbalistul roman a fost impresionat de cazul familiei Simandan, din Bucuresti, fiindca Emilia si Alexandru sint doua persoane pe care handicapul fizic nu i-a oprit sa fie fericiti impreuna timp de 11 ani. Aflati in fata calculatorului (postul Antena 1 poate fi urmarit in Germania prin reteaua Internet), membrii familiei Munteanu au decis sa-i ajute pe acesti oameni in preajma Craciunului. "Am fost impresionati de felul in care se iubesc si vrem sa le aducem putina fericire", ne-a declarat Dorinel. "Nu cred ca haine sau alte obiecte i-ar putea ajuta, asa ca le vom da niste bani imediat ce ii vom putea contacta", a mai spus fotbalistul de la VfL Wolfsburg. El l-a sunat pe Mircea Radu, realizatorul emisiunii, si i-a lasat un mesaj prin care il anunta ca doreste sa ia legatura cu familia Simandan. "Ne bucuram cind putem face bine, indiferent daca oamenii pe care ii ajutam sint sau nu iubitori de fotbal, daca au auzit sau nu de mine". Alexandru Simandan are un handicap fizic care il stinjeneste la mers, si, de asemenea, el se exprima dificil. Totusi, asta nu-l impiedica sa lucreze ca muncitor necalificat la serele de la Baneasa, unde cara cu roaba si da cu sapa. Sotia sa are doar 1,30 metri inaltime si lucreaza la "Electromagnetica", la sectia Asamblare. Cei doi locuiesc intr-o garsoniera dintr-un bloc mizer, situat in cartierul Rahova, dar ei ii multumesc lui Dumnezeu ca au unde sa munceasca. "Sintem bucurosi ca vor sa ne ajute si le multumim mult", ne-a spus Alexandru, care viseaza sa-l vada pe idolul sau intr-un meci in Germania. "Dorinel Munteanu este, de multa vreme, jucatorul meu preferat. L-am admirat mereu pentru seriozitatea sa". BOGDAN GHEORGHE Intoarcerea Marelui Blond Ilie Balaci este noul antrenor al formatiei de fotbal Universitatea Craiova. "Marele Blond", care in prezent se afla la Riad, in Arabia Saudita, si-a dat acordul de principiu pentru a prelua scaunul parasit de Florin Marin, urmind sa revina in tara in Ajunul Craciunului. Aflat inca sub contract cu formatia Al-Hilal, Balaci spera sa rezilieze intelegerea pe care a semnat-o recent cu seicul Walid ben Talal, nepot al regelui Fahd si proprietar al clubului. Conform contractului, Balaci nu poate parasi, pina la 30 mai, echipa care va participa la Campionatul Mondial al Cluburilor, el primind in avans suma de 300.000 de dolari. Ieri, Clubul Sportiv al Jurnalistilor i-a adresat o scrisoare lui Mircea Sandu, presedintele Federatiei Romane de Fotbal, prin care solicita acordarea titlului de antrenor emerit lui Ilie Balaci, aducind ca argument importantele succese obtinute de acesta in Africa si Orient. Initiatorul acestui demers este Dumitru Visan, cel care va ocupa functia de director de imagine al clubului oltean. In prezent, fosta glorie a Universitatii Craiova nu detine decit carnetul de antrenor - categoria a doua, care nu-i este suficient pentru a profesa in Romania, la nivelul Diviziei A. In urma cu doi ani, Balaci a condus, in calitate de "principal", formatia Universitatea Craiova, pe baza unei dispense din partea Federatiei Romane de Fotbal. LAURENTIU CIORNEI Ilie Balaci, din nou antrenor la Craiova Noroc ca Huzu s-a retras din arbitraj Ilie Balaci a acceptat ieri provocarea de a pregati iarasi Universitatea Craiova. In urma cu doi ani, fostul fotbalist al "Stiintei" a esuat in tentativa de a face in Banie o noua "Craiova Maxima". Fotbalist de geniu, Balaci s-a consacrat ca antrenor peste hotare. Cele 18 trofee cucerite in tarile arabe nu i-au potolit, se pare, dorinta de rezultate. Din periplul prin Divizia A, Balaci a ramas cu imaginea celui care il loveste cu ghetele in cap pe arbitrul Aron Huzu. Fostul star al Universitatii se intoarce in fotbalul romanesc insetat de performanta, desi tocmai si-a pus in vitrina Supercupa Asiei, cucerita luni cu Al-Hilal. Marele Blond renunta la glorie si la comorile seicilor pentru iarba verde de acasa. "Sper sa dau masura valorii mele" Va putem felicita pentru revenirea la Craiova? Inca nu. N-am semnat, deocamdata, nimic. Nu va pot spune nimic despre termenii contractului pentru simplul motiv ca nu-i stiu. Mi-am dat insa acordul de principiu de a ma intoarce la Craiova, dupa o discutie cu bunul meu prieten, Nicu (n.r. - Gheara, unul din actionarii Universitatii). Vreau sa ma intorc in tara. Nu stiu insa ce sa fac (ride). Sa vin si cu ghetele? Nu e nici un risc, pentru ca Aron Huzu s-a retras din activitate... Ba nu, eu stiu ca n-a renuntat! Dupa ce ies din circuit, arbitrii devin, de regula, observatori. Iar daca nu se fac observatori, mai mult ca sigur ca odraslele lor le calca pe urme si devin, la rindul lor, arbitri. Vorbind serios, eu regret incidentul cu Huzu. Cu ce ginduri va intoarceti? Sa scap Craiova de la retrogradare! Nu promit ca o sa iau titlul pentru ca nu pot sa uit ce s-a intimplat acum doi ani. Am pierdut pe toata linia. N-am avut rezultate, desi nu mi s-a impus sa iau campionatul. Sper sa ofer adevarata masura a valorii mele. "Mi-am vindut deja automobilul" V-ati luat ramas bun de la printii sauditi? Inca nu au aflat ca o sa plec in Romania. Aici, nimeni nu stie ca eu sint aproape de a veni la Universitatea. O sa vorbesc in fiecare zi cu ei si sper sa-i conving sa-mi dea drumul. S-ar putea sa se bucure ca ne despartim. Glumesc, bineinteles. M-am bucurat de multe aprecieri din partea printului Walid al Talal. A oferit 60 de masini Hyundai Accent drept recompensa pentru cistigarea Supercupei Asiei. Nu sint de lux, dar sint bune. Eu mi-am vindut deja automobilul. Aduceti la Craiova un jucator de la Al-Hilal? Pai, sint bani sa-i platim? Un jucator de la Al-Hilal are o prima de 50.000-60.000 de dolari pentru cistigarea unui trofeu precum Supercupa Asiei. Pina una-alta, am meci cu Al-Hilal in aceasta seara (n.r. - aseara). DANIEL CONTESCU 