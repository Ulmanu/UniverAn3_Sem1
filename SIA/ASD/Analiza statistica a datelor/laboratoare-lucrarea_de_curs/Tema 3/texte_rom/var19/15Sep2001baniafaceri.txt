 Citesc pentru altii Fete cu idei destepte Corina Neda si surorile Iulia si Nicoleta Popovici sint prietene de foarte mult timp. Au fost colege de liceu si de facultate, locuiesc impreuna si tot impreuna si-au facut si o firma cu bani putini si nu cu multa munca, zic ele. Gaselnita lor le aduce un venit bunicel si le permite un serviciu in care toate sarcinile - de la curatenie pina la decizii importante - le revin. O afacere cu bani putini Nicoleta si Corina au terminat ASE-ul, iar Iulia este studenta in ultimul an la Aeronave. Toate trei au lucrat, dar serviciul lor nu era pe masura asteptarilor si nici a pregatirii. Dupa fiecare zi de lucru obisnuiau sa se intilneasca si isi povesteau necazurile: munca extenuanta, bani putini. Asa s-au gindit ca cel mai bine ar fi sa aiba propria lor afacere. S-o gaseasca, nu le-a fost insa usor, deoarece fetele isi pusesera o conditie: sa investeasca in ea cit mai putini bani. Intr-o seara, din vorba, in vorba le-a venit ideea monitorizarii de presa. Un mic capital, tot le trebuia. "Am cautat un program de finantare, dar cele mai multe erau pentru constructii sau pentru persoane defavorizate. Banii i-am luat tot de la parinti", spune Corina. Le trebuia spatiu si si-au gasit cu greu un apartament cu doua camere. Administratorii de bloc si locatarii nu consimteau sa aiba o firma pe scara. Fetele aveau deja doua calculatoare. Au mai achizitionat un copiator, o imprimanta, un scanner, citeva piese de mobilier si au transformat sufrageria in birou. "Si cu actele am avut mare bataie de cap. Ne-au "mincat" o luna si cinci milioane", spune Nicoleta. Actele pentru firma le-au primit in decembrie 2000, iar activitatea acesteia a inceput in ianuarie. "A fost foarte greu la inceput. Am dat o multime de faxuri, e-mail-uri si telefoane cu oferte pentru diverse firme. Eram pline de entuziasm atunci si nu ne-am dat batute", afirma Nicoleta. Perseverenta lor a dat roade. Dupa facturi telefonice mari au inceput sa vina si contractele. Munca incepe la patru dimineata Pentru Iulia, Nicoleta si Corina, programul de lucru incepe la patru dimineata, cind sosesc ziarele, un teanc deloc neglijabil: 25 de publicatii centrale plus diverse reviste din domeniul IT. Absolut toate sint citite. Buletinele informative, licitatiile, analizele comparative si dosarele de presa trebuie sa ajunga dis-de-dimineata la clienti. Informatia este proaspata si corecta. "Nu avem voie sa gresim pentru ca nu ne permitem sa pierdem nici un client", spune Iulia. Fetele nu si-au trasat sarcini precise, doar ca analizele sint "specialitatea" Iuliei si peste ele nu se baga nimeni. La ora 10.00, activitatea lor se incheie. Urmeaza intilnirile si semnarile de contracte. "Unii inca mai sint sceptici atunci cind afla ca toata firma sintem noi trei", spun fetele. In prezent, au contract cu firme de paza si protectie din constructii, transport, rechizite si birotica, tipografii, aparatura medicala. Contractele se fac pe o perioada de minimum o luna. Cel mai bine merg licitatiile care sint oferite zilnic si adaptate exact cerintelor clientilor. "Spre deosebire de marile firme care ofera informatiile in bloc, noi le dam clientilor doar ceea ce ii intereseaza. Daca o firma de constructii este interesata de licitatiile din timplarie, noi le selectam doar pe acelea. Sintem la dispozitia clientilor si ne modelam oferta dupa pretentiile lor", spune Iulia. Seriozitatea si constiinciozitatea fetelor nu este rasplatita mereu cu aceeasi moneda de firmele cu care au contract. In prezent, fetele au incheiate contracte cu 20 de firme. Magazin virtual Fetele afirma ca multi nu inteleg exact activitatea lor. Au fost situatii cind li s-a cerut sa asigure protectie si paza sau au fost considerate ca facind parte din… serviciile informative. Pentru viitor, ele mai au o gaselnita: magazinul virtual. Problema e ca nu stiu de unde sa-si inceapa demersurile pentru a realiza asa ceva. Sint plimbate de colo-colo si nici o legislatie specifica nu pare sa existe. Pina atunci, in fiecare zi, cine doreste sa afle informatii economice, care sint principalele evenimente care s-au intimplat in ultimul timp - facute special pentru oamenii ocupati care nu au timp sa citeasca presa - sau care este pozitia firmelor lor pe piata, pot apela la ele. Corina, Nicoleta si Iulia au investit in afacerea lor 1.500 USD, bani folositi pentru aparatura, obtinerea actelor de firma si chiria in avans pentru un apartament care le costa lunar 125 USD. Dupa citeva luni de activitate, obtin acum 12 milioane de lei pe luna. Preturile practicate pentru serviciile oferite timp de o luna sint: Buletin IT - 40 USD; Licitatii - 20 USD; Analiza presa centrala - 75 USD; Analiza presa speciala - 100 USD; Dosar general presa centrala - 100 USD; Firma-concurenta - 50 USD; Buletin economic - 50 USD. Preturile au un caracter flexibil, modelindu-se in functie de dorintele firmelor interesate. LAURA DUNCA Informatii utile prin DialogWAP Serviciul Dialog ofera, in premiera, clientilor care au aplicatii DialogWAP, sase noi servicii. Clientii pot afla informatii despre starea vremii in zona sudica a tarii, zilnic, cu trei zile in avans, sau saptaminal. Prin sistemul Dialog WAP, clientii vor putea face rezervari de bilete de cinema la Hollywood Multiplex din Bucuresti, si vor putea obtine informatii despre programul filmelor din salile de cinema din sala. Informatiile furnizate prin DialogWAP includ si toate traseele de transport public din capitala, date despre serviciile de taxi din Romania, adresele unor restaurante si specificul acestora. In plus, serviciul ofera date despre cabinetele medicale, stomatologice, spitale, farmacii, cabinete veterinare. Pentru amatori, serviciul include si informatii despre cursele de Formula 1. DAN ANDREI DUMITRU Divizia A Ursus - "Cel mai bun studiu de caz" Proiectul Divizia A Ursus a fost nominalizat ieri, in finala concursului Zenith Global Media Excellence Awards, la categoria "Cel mai bun studiu de caz". Proiectul este dezvoltat de Zenith Media Romania pentru clientul sau South African Breweries. Concurenta a fost mare deoarece concursul s-a organizat intre toate cele 85 de birouri Zenith Media din lume. "Nu cunoastem inca rezultatele finale ale competitiei a declarat directorul executiv al Zenith Media Romania. "Este prima noastra confirmare ca putem concura pe plan international. A fost o competitie interna, dar exista si festivalul Cannes Media Lions, unde cred ca proiectele de media romanesti pot concura", a adaugat Maria Tudor. (M.E.) Atentatul surprinde Statele Unite intr-o perioada de stagnare economica Economia Statelor Unite a stagnat in trimestrul al doilea al acestui an, dupa o crestere de 0,3% in primele trei luni ale anului, in conditiile in care consumul final al gospodariilor populatiei a urcat cu 0,6%, in perioada aprilie-iunie, iar investitiile au coborit cu 1,5%, informeaza un comunicat al Eurostat, Biroul de Statistica al Comunitatii Europene, citat de Mediafax. La sfirsitul lunii iunie, Produsul Intern Brut al Statelor Unite se cifra la peste 1.750 miliarde de euro, neschimbat in comparatie cu primele trei luni ale anului, desemnind o crestere de 1,2% fata de trimestrul al doilea al anului 2000. Exporturile si importurile efectuate de Statele Unite au continuat sa scada si in trimestrul al doilea. Daca valoarea importurilor a fost cu doua procente mai redusa, ajungind la peste 295 miliarde de euro, cea a exporturilor a scazut cu 3,2%, fata de perioada ianuarie-aprilie, la 214 miliarde de euro. Deficitul comercial al SUA s-a cifrat, in perioada de raportare, la 81 miliarde de euro. Pe parcursul celui de-al doilea trimestru, cresterea Produsului Intern Brut al celor 12 state din zona euro, precum si a celor 15 tari membre ale Uniunii Europene s-a situat la 0,1% in raport cu trimestrul precedent, cind rata de crestere a economiei din cele doua regiuni a fost, in medie, de 0,5%. Valoarea absoluta a PIB din zona euro era, la finele lunii iunie, de 1,550 miliarde de euro, in timp ce in Uniunea Europeana aceasta se cifra la peste 1,895 miliarde de euro. Exporturile realizate de cele 12 tari incluse in zona euro au totalizat aproape 593 miliarde de euro, in scadere cu 1,2a, in timp ce importurile au fost de 556 miliarde de euro, cu 0,6% mai scazute fata de primele trei luni ale anului si desemnind un surplus al balantei comerciale in valoare de 36,7 miliarde de euro. In ceea ce priveste Uniunea Europeana, exporturile au cunoscut o scadere de 1,4%, totalizind aproximativ 721 miliarde de euro, iar importurile au coborit cu 0,9%, in comparatie cu perioada ianuarie-aprilie a anului in curs, la 691 miliarde de euro. Uniunea Europeana a inregistrat un excedent comercial in valoare de 29,7 miliarde de euro. Cele mai slabe performante economice au fost consemnate de Japonia, Produsul Intern Brut al tarii fiind, in trimestrul al doilea, in scadere cu 0,8%, dupa o crestere de 0,1% in primele trei luni ale anului. Aceasta scadere a economiei nipone este, in principal, consecinta unei diminuari a volumului de investitii, cu patru procente mai scazute, precum si a exporturilor, care au coborit cu 2,9%. Consumul final al gospodariilor populatiei a crescut cu 0,5 %. Firmele de asigurari sint pregatite Companiile de asigurari vor avea de platit mii de polite, in valoare de mai multe miliarde de dolari, pentru victimele atacurilor de la World Trade Center si de la Pentagon. Cu toate ca sumele platite vor fi recorduri absolute in domeniu, deoarece marea majoritate a celor disparuti detineau inalte functii executive, cei din interiorul industriei asigurarilor spun ca vor trece cu bine peste acest moment dificil. "Intr-adevar, va trebui sa platim multi bani, dar exact de asta se ocupa de fapt domeniul asigurarilor. Sintem pregatiti", a spus Ed Zore, director executiv la Northwestern Mutual, liderul de piata in SUA in asigurarile individuale. De asemenea, si alti specialisti cred ca pierderile vor putea fi gestionate. "Aceste plati nu vor depasi 5a din valoarea globala a asigurarilor pe care noi le platim", a declarat Andrew Klingerman, analist in domeniul asigurarilor de viata la Bear Stearns. Vietile omenesti - cea mai mare pierdere Statele Unite traverseaza cea mai lunga perioada in care bursele au fost inchise, de la primul razboi mondial incoace. Oficialii pietei de capital au anuntat ca de abia luni se vor redeschide principalele burse, la aproape o saptamina dupa atacul terorist. In afara de pierderile financiare propriu-zise, cauzate de suspendarea tranzactiilor, mediul de afaceri american va avea de infruntat o alta problema: inlocuirea, in cel mai scurt timp, a specialistilor care au murit la World Trade Center. "Avem o pierdere inimaginabila in ceea ce priveste resursele umane din sectorul financiar. Nimeni inca nu stie cit de grava este situatia", este de parere Alan Ackerman, specialist in piata de capital la firma Fahnestock & Co. Redeschiderea sedintelor de tranzactionare pe Wall Street se anunta a fi extrem de dificila in incercarea de a tempera scaderea valorii actiunilor. "Oamenii care se uita la ecranele cu valorile actiunilor le pot arunca in aer", explica intr-un, mod plastic, Alan Ackerman. Alti analisti sint insa mai optimisti. "Sint citeva motive pentru care nu cred ca lucrurile vor merge atit de rau. In primul rind, am depasit stadiul de panica. In al doilea rind, am semnale ca investitorii de calibru vor sustine piata daca aceasta va da semne de declin", a declarat Hugh Johnson, director de investitii la First Albany Corp. 10 miliarde de dolari - pierderi in transportul aerian Companiile de transport aerian din intreaga lume ar putea inregistra pierderi-record in acest an in urma atacurilor teroriste din SUA. Mai mult decit atit, analistii in domeniu sint de parere ca unii operatori din Statele Unite ar putea da faliment in scurt timp. Transporturile aeriene, aflate de citiva ani intr-o perioada de recesiune, vor avea de infruntat acum noi probleme, cum ar fi prabusirea cererii pentru cursele aeronautice, cresterea pretului la combustibili si costurile din ce in ce mai mari cu asigurarea securitatii zborurilor. Pierderile imediate ale companiilor de transport aerian in urma evenimentelor din aceasta saptamina sint estimate la 10 miliarde de dolari. (D.E.) Cum sa iti cheltui banii APC ne sfatuieste: Fiti atenti ce mincati! Produse alimentare proaspete (lapte si produse lactate, carne si preparate din carne, peste etc.) se altereaza rapid si se pot contamina usor daca nu sint manipulate corect si pastrate in conditii speciale. La cumparare: - evitati produsele alimentare daca vinzatorul are miinile murdare, este gripat, tuseste, are rani la miini etc. - asigurati-va ca agentii economici care comercializeaza produse proaspete dispun de echipamente si conditii specifice acestui gen de comert (vitrine frigorifice, prezentarea pestelui proaspat sub bulgari de gheata etc.) - verificati data-limita pina la care produsul poate fi consumat fara riscuri. Un produs care se incadreaza in termenul de valabilitate, dar care nu este pastrat si expus la vinzare in conditii corespunzatoare poate deveni impropriu consumului. De exemplu, comercializarea laptelui, untului, margarinei in strada, expuse la soare, in special in anotimpurile calde, duce la degradarea acestor produse - daca aveti mai multe cumparaturi de facut, achizitionati produsele alimentare la sfirsit. La utilizare: - imediat dupa achizitionare, depozitati produsele alimentare proaspete in frigider sau in congelator, dupa caz, pina in momentul consumului. De preferat este sa le consumati cit mai rapid - nu lasati produsele alimentare proaspete expuse la temperatura camerei decit pe timpul necesar impartirii sau prepararii lor - pastrati produsele conform indicatiilor de pe ambalaj - cumparati produse alimentare perisabile numai in limita strictului necesar si consumati-le cit mai repede posibil, mai ales daca nu dispuneti de incinte frigorifice. Temperaturile maxime de pastrare - produselor alimentare perisabile: - lapte proaspat pasteurizat -6 grade C - brinza proaspata, iaurt, smintina etc. -10 grade C - preparate proaspete din carne - 4grade C - legume crude, preparate -4 grade C - semipreparate, produse de cofetarie - 3 grade C. Produsele alimentare congelate sint produse care au fost aduse la o temperatura egala sau inferioara celei de minus 18°C, in interiorul lor, si se mentin la aceasta temperatura pina la data consumului. La aceste temperaturi, alterarea alimentelor este mult incetinita. La cumparare: - verificati termenul de valabilitate - verificati ca ambalajele cu produse alimentare congelate sa nu prezinte gheata. Aceasta poate fi un semn al recongelarii produselor, procedeu nepermis - achizitionati produse alimentare congelate in finalul cumparaturilor si transportati-le cit de repede acasa. Conservarea - verificati temperatura din interiorul congelatorului (-18 grade C) - lasati produsele expuse la temperatura camerei cit mai putin posibil - in caz de pana de curent nu deschideti usa congelatorului. La utilizare: - nu decongelati produsul la temperatura camerei, ci in compartimentul de jos al frigiderului - preparati imediat un produs care a fost decongelat - nu recongelati un produs care a fost dezghetat in vederea prepararii sau care s-a decongelat accidental. Conservele (preparatele din carne, peste, legume si fructe) sint alimente sterile care se pastreaza la temperatura ambianta. Produsele industriale prezinta, de regula, toate garantiile de igiena. Daca va preparati singuri conservele, fiti precauti. Conservele preparate in casa pot fi responsabile de o intoxicatie deosebit de grava - botulismul. Pentru sterilizare pregatiti sau fierbeti bine preparatul. La cumparare - Verificati eticheta. Aceasta trebuie sa precizeze: denumirea produsului, sortimentul, compozitia, data fabricatiei, termenul de expirare, marca producatorului - evitati achizitionarea de conserve bombate, deformate in urma socurilor sau care prezinta urme de rugina - conservele nu trebuie sa prezinte fisuri sau scurgeri de continut - evitati achizitionarea borcanelor cu capac neetans - in cazul conservelor de legume, fructe, verificati aspectul acestora sau al lichidului. Nu trebuie sa fie tulbure sau cu depuneri la baza borcanului. La consum - deschideti conservele numai in momentul utilizarii. Ceea ce nu s-a consumat trebuie plasat intr-o incinta frigorifica - continutul conservelor ambalate in cutii metalice nu se pastreaza in ambalajul de origine dupa ce acesta a fost deschis. DAN-ANDREI DUMITRU Pitici eleganti Chiar daca multi dintre noi nu cred ca este important cum sint imbracati copilasii, atita timp cit se simt bine in hainutele lor, acest lucru nu este adevarat din punctul de vedere al mamicilor. Fiecare mamica isi doreste ca baietelul sau fetita lor sa fie admirata de cunostinte, prieteni sau chiar pe strada. Daca vreti sa le cumparati copiilor dv. imbracaminte noua, acum puteti gasi si hainute mai groase pentru sezonul de toamna. Pentru a va ajuta sa va orientati, va prezentam citeva oferte de pe piata, la imbracamintea pentru copii cu virste cuprinse intre trei si sase ani. LOREDANA OPROIU Boys and Girls - Tache Ion nr. 8A Pantaloni fete si baieti - 395.000 - 695.000 lei Bluze fete si baieti - 295.000 lei Treninguri - 395.000 - 695.000 lei Adidasi - 595.000 lei Sarafane - 350.000 - 695.000 lei Bucur-Obor - Sos. Colentina Bluze - 180.000 - 250.000 lei Pantaloni - 220.000 - 386.000 lei Treninguri - 250.000 - 400.000 lei Pulovere - 180.000 - 250.000 lei Arlechino - Bd. I. C. Bratianu Pantaloni - 300.000 - 450.000 lei Tricouri - 260.000 - 340.000 lei Hanorac - 260.000 lei Fustite - 300.000 lei Sarafane - 340.000 lei Pavilion H - Piata Presei Libere Bluze - 240.000 lei Pantaloni - 250.000 - 480.000 lei Rochite - 200.000 - 500.000 lei Treninguri - 250.000 - 600.000 lei Hanorace, pulovere - 200.000 - 350.000 lei Expo - Market Basarab - Splaiul Independentei Sarafane - 250.000 lei Costumase - 125.000 - 250.000 lei Trening - 285.000 lei Geci - 180.000 - 250.000 lei Bucuria copiilor: "Invatam sa coloram" In timpul scolii, elevii din clasele mici nu se pot lipsi de creioanele colorate. Pentru scolari, folosirea acestora ofera adevarate clipe de desfatare. Chiar si in afara orelor de scoala, copilul dvs. deseneaza, coloreaza, astfel incit mai ales la inceput de an scolar sinteti nevoiti sa cumparati un nou set de creioane colorate. Daca nu ati cumparat inca un penar echipat cu tot necesarul, va sugeram noi citeva magazine de unde puteti alege seturi intregi de creioane colorate. ERYKA LANG Libraria Academiei, Calea Victoriei nr. 12, etaj I Marca Numar culori Pret RTC 12 27.000 lei Adel 12, 9 cm 25.000 lei Adel 12 45.000 lei Paloma 12 40.000 lei Wenxin 12 20.000 lei Good 6 10.000 lei Koh-i-Nor - Tom & Jerry 6 12.150 lei Koh-i-Nor - Tom & Jerry 12 27.000 lei Alligator 12 49.000 lei China 12 30.500 lei Libraria George Cosbuc, str. Lipscani nr. 26 Marca Numar culori Pret Pokemon - cutie metalica 12 60.000 lei Smuth Bright 12 20.000 lei Wenxin 12 20.000 lei Friendship 12, 9 cm 6.500 lei Good 6 10.000 lei Lion King 6 26.000 lei Lion King 12 30.500 lei Carrefour - Autostrada Bucuresti-Pitesti Marca Numar culori Pret Set 150 piese desen - dintre care 24 149.900 lei [15][pl.dll?rid=expresro] 