 Afacerea TEPRO Misterul biletelor la ordin Anchetatorii considera ca au fost doua rinduri de bilete, dar nici unul nu avea girul City Bank of Praga Comandantul Politiei municipiului Iasi a scos miercuri din seiful BRD biletele la ordin depuse de proprietarii cehi de la Tepro. Dupa ce politia le-a xerocopiat, biletele la ordin au fost lasate tot in seiful BRD. Surse din politie sustin ca biletele la ordin depuse initial de investitorii cehi au fost schimbate cu cele gasite ieri in seiful BRD. Biletele la ordin care exista la ora actuala sint apa de ploaie Dupa cum am fost informati de procurorii care se ocupa de cazul "Asasinat sindical", cei doi cehi, respectiv Zemek Zdenek si Franmtisek Priplata au indus in eroare reprezentantii FPS Bucuresti in momentul incheierii contractului de vinzare-cumparare de actiuni, inregistrat la FPS Bucuresti cu numarul 422/21.07.1998. Cehii, pentru garantarea investitiei la TEPRO Iasi in valoare de 4,9 milioane de dolari, au emis 20 de bilete la ordin in valoare totala de 2 milioane de dolari. Col. Grigoriu a gasit marti in seiful BRD biletele la ordin care aveau inscrise pe ele data de tragere 1 iunie 2001, ceea ce nu coincide cu prevederile contractului pe care este inscrisa data de 31 octombrie 2000. Mai precis, banii, daca ar exista, nu pot fi folositi de TEPRO decit dupa data de 1 iunie 2001 si nu la termenul scadent, in cazul in care cehul nu face investitia de 4,9 milioane de dolari. Firma Zelezarny Veseli nu a prezentat Fondului Proprietatii de Stat nici confirmarea bancii platitoare, respectiv City Bank of Praga. Doua rinduri de bilete la ordin Biletele la ordin gasite in seiful BRD ridica mai multe semne de intrebare. In primul rind, trebuie lamurit daca in momentul incheierii contractului cu FPS Bucuresti data de tragere a biletelor la ordin a fost 31 octombrie 2000 si cum a aparut celalat termen. Este posibil ca biletele la ordin sa fi fost schimbate ulterior pe traseul FPS- Tepro- BRD. Procurorul anchetator, care a dorit sa-si pastreze anonimatul, ne-a declarat ca "FPS trebuia imediat sa contacteze banca ceha si sa verifice daca biletele la ordin sint garantate. Daca City Bank confirma, biletele trebuiau depuse la pastrare intr-un seif bancar chiar de FPS Bucuresti, principalul pagubit daca investitia nu era facuta. In momentul cind se ajungea la scadenta, respectiv la 31 octombrie a.c., FPS Bucuresti ordona bancii unde erau depuse sa trimita biletele la City Bank of Praga care le executa". Biletele care au fost gasite in seiful BRD ii acuza pe cehii Zemek Zdenek si Franmtisek Priplata de inselaciune, fals si uz de fals, iar pe Andreiu Catoiu, fostul director de la Tepro care le-a primit in seif, de neglijenta in serviciu. Toate aceste acuzatii fac obiectul dosarului 116336/2000 care a avut un drum la fel de sinuos ca si acela al biletelor. Ioana Dornesu, directorul FPS Iasi spune ca "nu am fost informata, nici de Virgil Sahleanu, nici de FPS Bucuresti, nici de catre Politie despre constatarile anchetatorilor de la Directia Politiei Economico-Financiare. Eu nu am vazut niciodata acest document pe care mi-l prezentati dumneavoastra. Conducerea executiva de la Tepro trebuia, in cazul in care cehul nu-si executa investitia, sa puna in miscare executarea biletelor la ordin, in timp ce FPS mergea pe rezilierea contractului. Deci erau doua lucruri diferite: FPS se apuca sa rezilieze, iar conducerea executiva sa ordone punerea in executie a biletelor la ordin". Anchetatorii au o cu totul alta parere despre implicatiile acestei afaceri si despre vinovatiile celor care au intrat in combinatie, rezultatul cercetarilor fiind inca departe de final. CATALIN DUMITRESCU Pe motiv ca se tem pentru securitatea lor in Bucuresti, Cehii i-au dat cu flit lui Radu Sirbu Ieri, la sediul central al FPS, era programata pentru ora 14.30 o intilnire intre presedintele acestei institutii, Radu Sirbu, si conducerea firmei Zelezarny Veseli. Desi initial au oferit asigurari ferme ca vor veni la intilnire, cehii au dat bir cu fugitii. Inainte cu doar citeva minute de intilnirea de la FPS, ei i-au trimis un fax lui Radu Sirbu prin care contramandau totul. Motivul invocat a fost acela ca securitatea lor nu este asigurata nici in Bucuresti, nici la Iasi. In replica, FPS a comunicat cehilor ca organele in drept le-ar fi putut asigura protectia necesara daca ar fi cerut acest lucru. FPS le-a mai transmis "fierarilor veseli" ca de acum incolo corespondenta va fi purtata doar prin intermediul faxurilor si numai daca FPS va considera oportun acest lucru. (O.Z.) Traseul intortocheat al dosarului penal in care cehii sint incriminati Intr-o instiintare trimisa liderului sindical Virgil Sahleanu la data de 19 iulie 2000, colonelul Dumitru Strava, seful directiei economico-financiare din IGP, comunica faptul ca s-a inceput urmarirea penala impotriva cetatenilor cehi Zemek Zdenek si Frantisek Priplata, administrator, respectiv reprezentant al firmei "Zelezarny Veseli", "care au emis in fals un numar de 20 de bilete la ordin, in valoare de doua milioane de dolari, prin care se garanta o investitie de 4,9 milioane dolari pe care cumparatorul actiunilor Tepro se obliga sa o execute conform contractului". " In sarcina celor doi - mentiona col. Strava - s-a retinut comiterea infractiunilor de fals, uz de fals si inselaciune, dosarul fiind declinat in favoarea Parchetului de pe linga Tribunalul Iasi, urmind a fi declinat catre Parchetul Tribunalului Bucuresti, in cauza fiind pagubit FPS Bucuresti". Am luat urma dosarului pentru a vedea care este stadiul anchetei. La Parchetul Tribunalului Bucuresti nu era inregistrat acest dosar. L-am descoperit insa, inregistrat la Parchetul de pe linga Curtea de Apel Bucuresti, de unde, la sfirsitul lunii iulie a acestui an a fost trimis spre instrumentare Parchetului de pe linga Curtea Suprema de Justitie. Iasi - Bucuresti - Iasi Procurorii de ancheta de la acest nivel (unde, pe o schema incompleta, lucreaza efectiv cel mult 10 procurori in dosare complexe ca FNI, contrabanda "Jimbolia", documentele disparute de la MAE, dosarele derivate din afacerile lui Adrian Costea etc., care au tinut fierbinte toata vara) au considerat ca dosarul nu este atit de complicat si poate fi rezolvat de procurorii ieseni. Asa se face ca au trimis dosarul spre corecta rezolvare la Parchetul de pe linga Curtea de Apel Iasi. Acum, la aceeasi institutie se ancheteaza si asasinarea lui Sahleanu, cel care a sesizat anchetatorii despre nelegalitatile comise de patronii cehi. Pe parcursul zilei de ieri nu am reusit sa luam legatura cu procurorul general al Parchetului Curtii de Apel Iasi, Dorin Buzdugan, pentru a va putea informa cu privire la stadiul anchetarii reprezentantilor patronilor cehi, acuzati de falsificarea biletelor la ordin. ONDINE GHERGUT Precizare Imi exprim surprinderea si regretul pentru faptul ca "Evenimentul zilei" din 14 septembrie a.c. a preluat si publicat in articolul "Ancheta interna la SRI" unele afirmatii neverificate si, din pacate, eronate. In fata Comisiei de Control a Activitatii Serviciului Roman de Informatii am declarat exact ceea ce am transmis ulterior si presei, faptul ca institutia noastra nu face nici un comentariu in "cazul TEPRO" atit timp cit se deruleaza ancheta Parchetului General. De altfel, veridicitatea acestor afirmatii poate fi verificata pe baza stenogramei sedintei respective Mentionez ca nu a fost vorba de nici un fel de ancheta interna, pentru simplul motiv ca aceasta nu a avut si nu are loc deoarece nu exista nici o ratiune care sa o faca necesara. De altfel, si in acest caz, Serviciul Roman de Informatii a actionat exemplar, respectind litera si spiritul legii si colaborind perfect cu institutiile abilitate, Parchetul General si, respectiv, Ministerul de Interne. Mircea Gheordunescu adjunct al directorului Serviciului Roman de Informatii Pentru ca a fost blocat de Comisia juridica a Senatului, Dosarul "Jimbolia" va zacea intr-un fiset prafuit Dosarul "Jimbolia", de contrabanda cu combustibili catre Iugoslavia, a fost blocat de catre Comisia juridica a Senatului. In urma cu doua zile, membrii acestei comisii au respins in unanimitate sa solicite Parchetului General anchetarea senatorilor PDSR Nicolae Vacaroiu, fost premier, si Doru Ioan Taracila, fost ministru de interne in perioada savirsirii infractiunilor. Nici in privinta lui Aurel Novac, fost ministru al transporturilor, nu s-a luat vreo decizie. Prin urmare, ancheta in acest dosar nu mai poate fi continuata. Dupa audierea tuturor participantilor la contrabanda urmau sa aiba loc confruntarile. Toti functionarii statului implicati in Operatiunea "Jimbolia", vamesi, ceferisti, politisti, graniceri, sereisti, au declarat procurorilor ca ordinele au venit pe cale ierarhica de la sefii institutiilor statului, respectiv prim-ministru, ministrii de la interne si transporturi, sefii Directiei Generale a Vamilor, precum si de la seful SRI, Virgil Magureanu. In timpul audierilor ca martori, fostii demnitari Nicolae Vacaroiu, Doru Ioan Taracila si Aurel Novac au negat faptul ca ar fi fost sesizati de catre subordonati de incalcarea embargoului impus Iugoslaviei si ca au dat ordin sa se continue livrarile de combustibili deoarece aceste livrari au la baza o decizie politica a statului roman. In aceasta situatie, in care se bat cap in cap declaratiile participantilor la infractiune, se impune efectuarea procedurii de confruntare. Or Legea raspunderii ministeriale interzice efectuarea acestei proceduri in absenta aprobarii ei de catre Camerele parlamentului. Pentru procurori se ridica acum doua probleme: pe de o parte, ei ar comite un act de injustitie daca i-ar trimite in judecata doar pe slujbasii care n-au facut altceva decit sa execute ordinele superiorilor lor. Daca ar pune insa solutia de neincepere a urmaririi penale in acest dosar, ei n-ar face altceva decit sa isi bata joc de meseria lor. Prin urmare, procurori care fac ancheta nu au alta alternativa decit sa puna dosarul intr-un fiset, in asteptarea unor zile in care cetatenii sa fie egali in fata legii, indiferent de functia in stat pe care o au la un moment dat. Reamintim ca in perioada 1994-1995 au trecut nelegal granita spre Iugoslavia circa 10.000 de vagoane-cisterna incarcate cu combustibili. Transporturile au fost supravegheate si dirijate de inalti ofiteri SRI (in prezenta granicerilor, politistilor, vamesilor, ceferistilor), iar multi dintre cei audiati au declarat ca profiturile au fost impartite de Virgil Magureanu complicilor sai din aceasta retea. Intre firmele participante la contrabanda se afla si "Star Trade", al carei patron este Adrian Costea. ONDINE GHERGUT Romanii care primesc un colet din strainatate sint nevoiti sa cotizeze la "birocratia particulara" Comisionarii vamali, pasari de prada Ei reprezinta niste verigi intermediare legale, care-ti toaca banii si nervii In urma cu o saptamina, Petru Romosan a cumparat, prin telefon, din Franta, o carte, "Catalogul stiintific al operei pictate de Berthe Morisot". Nu este prima data cind procedeaza asa. Petru Romosan, cunoscut expert in domeniul artei, cumpara de 11 ani carti din strainatate, pentru uz profesional. Este insa pentru prima oara cind se intimpla nu doar sa astepte citeva zile bune pentru a-si putea ridica achizitia din vama, dar sa si plateasca aceasta asteptare cit nu face. Cauza? Sistemul romanesc de vamuire si o veriga intermediara introdusa de citiva ani buni de Directia Generala a Vamilor: comisionarii. "Domnul Cristi" Catalogul stiintific comandat de Petru Romosan a ajuns luni dimineata in vama postei de pe Calea Vacaresti nr. 204, dar nu a putut fi ridicat pentru ca trebuie platite taxe vamale. "Nu mi s-a mai intimplat niciodata asa ceva. Este drept ca, pina acum, cartile imi soseau la alt oficiu postal. Omul trimis de mine dimineata s-a intors de la posta transfigurat, spunindu-mi ca trebuie sa platesc circa un milion de lei, taxe si prestatia comisionarului", ne-a marturisit destinatarul revoltat. A inteles insa ca aceasta veriga este una peste care nu se poate trece. Situatia este aceeasi pentru toti cei care primesc ceva din strainatate. Vrei nu vrei, apelezi la comisionar, care te ia in primire de cum ai pasit in oficiul postal. Un ins imbracat sport, cu ochelarii de soare prinsi in tricou, care, inainte de a se prezenta, iti ia hirtia - dovada ca ai marfa in vama - din mina si verifica la ghiseu. Pina sa te dumeresti ce se intimpla, personajul te informeaza scurt: "Marfa are valoare mai mare de 100 de euro si, ca atare, trebuie sa platiti taxe (vamale - n.r.). Trebuie declaratie vamala". Insa nu poti intocmi singur declaratia vamala: pentru asta exista comisionarul. Pe care intelegi ca trebuie sa-l platesti si aduci discutia despre bani. 595.000 de lei, pe linga taxe, te costa daca vrei sa-ti faca vama "domnul Cristi". Serviciul prestat de Romtrans costa mai putin, dar firma n-are fax Pentru ca este piata libera, in acelasi oficiu postal convietuiesc mai multi comisionari. Firme diferite, evident, fiecare cu pretul ei. Interesindu-te despre un alt comisionar, esti indrumat catre Romtrans, singurul asemenea prestator de servicii care are "insemne" oficiale - denumirea firmei, telefoane etc. Serviciul prestat de Romtrans costa 310-315 mii lei, dar lucratorul firmei nu se angajeaza sa faca oficiile de comisionar pentru ca ... nu are fax. La ce trebuie fax? Raspunsul vine din spatele ghiseului: "Pentru ca DGV sa te introduca in serverul sau (o baza de date), trebuie sa pui pe fax certificatul de inmatriculare al firmei destinatare, alaturi de o adresa a comisionarului". Ajungi rapid inapoi de unde ai plecat. Adica la comisionarii care se invirt prin cladirea oficiului, asteptind sa pice clienti. Pentru ca "domnul Cristi" refuza sa mai colaboreze cu un client atit de recalcitrant, ajungi la un comisionar a carui prestatie este mai scumpa - peste 700 de mii de lei, pe linga taxele vamale aferente marfii importate. Noul prestator nu-ti lasa timp de gindire si te invita scurt in biroul firmei, amenajat intr-un apartament inchiriat "n apropierea postei. Formalitatile dureaza. Intii, faxul DGV suna ocupat non-stop. Pe urma, alta problema: in ce categorie de marfa incluzi catalogul stiintific? Tariful vamal stabileste taxe vamale numai la albume pentru copii - desenat, colorat; catalogul de arta trebuie incadrat la capitolul "carte". In timp ce astepti rabdator, angajatul firmei te pune la curent cu faptul ca tu, destinatarul, nu mai umbli de la un ghiseu la altul, asteptind stampile si verificari. Afli ca, din pacate, problema nu se poate rezolva in cursul aceleiasi zile intrucit timpul alocat pentru introducerea de date noi in baza DGV s-a scurs. "Vama lucreaza pina la 2.30. Miine dimineata o rezolvam". Iar miine dimineata, se face dupa-amiaza pentru ca angajatii dau examen. "E ca la coafor: intri, te asezi si nu intrebi de pret" Activitatea de comisionar in vama este una perfect legala, reglementata prin legislatia in vigoare si avind scopul declarat daca nu de a alinia Romania la standardele internationale, macar de a "tangenta" acquis-ul Comunitatii Europene. In orice tara civilizata din lume exista firme specializate, care, contra unei sume, presteaza diferite servicii. Cum este si acesta. La ei, operatiunea de vamuire nu dureaza insa mai mult de citeva minute. Romania a avut si inainte de Ô89 o astfel de firma de comisionariat in vama: Romtrans-ul. Care s-a privatizat in Ô94, pastrindu-si obiectul de activitate. Monopolul in materie a fost spart in '98 cind, o data cu intrarea in vigoare a Codului vamal si a Regulamentului vamal, se introduce competitia pe piata comisionarilor. Conform noilor reglementari, pe linga birourile sau punctele vamale sint acreditati comisionari vamali. Un soi de intermediari care preiau pe umerii lor toata munca "sisifica" pe care o implica vamuirea. Contra cost, evident. Pentru a deveni comisionar, este nevoie de o firma cu sediul in apropierea unui birou sau punct vamal, de o cerere catre Directia Generala a Vamilor, de personal, de computere si programe compatibile. In baza unui accept dat de seful biroului pe cererea depusa, devii comisionar vamal si te apuci de treaba. Adica iti trimiti oamenii pe teren si astepti clientii. Piata este libera, iar principiul formarii clientelei este "primul venit-primul servit". Din pacate, legea a omis un principiu elementar al economiei de piata: oferta trebuie facuta public. Dar pe nici una dintre ferestrele ghiseelor Oficiului Postal din Calea Vacaresti nu este prezentata oferta comisionarilor: preturi si timp de asteptare. "Din lipsa programata a unui fax, s-au nascut cinci comisionari grasi, care poseda faxuri si computere, au sediul in biroul dirigintelui postei, unde se simt ca acasa. Directorul vamilor sa nu fie la curent cu asemenea practica?", se "ntreaba in barba Petru Romosan. Riscul de a face o afacere proasta, contractind un comisionar scump, este recunoscut indirect si de DGV. "Intr-adevar, este o veriga intermediara, dar care are si ea rolul ei", ne-a confirmat ieri, la telefon, asistenta directorului general al Directiei Vamilor, Nini Sapunaru. "E ca la coafor: intri, te asezi si nu intrebi de pret", a replicat aceeasi sursa la intrebarea noastra privind diferenta de prestatie. MIHAELA BALEA "Mincatorul de procurori" are probleme Ile Pascalau este favoritul detinutilor batausi Ile Pascalau, patronul cabaretului "Cafe de Paris" din Craiova, unde s-au filmat celebrele scene cu porno-procurorii, a fost batut in Penitenciarul din Craiova de catre detinutii Grecu Claudiu si Pana Mihail. Agresiunea a avut loc pe 11 septembrie, ora 13.00, si ne-a fost semnalata printr-o scrisoare pe care ne-a trimis-o chiar cel arestat. El spune ca se afla in curtea de plimbare cind Claudiu Grecu l-a lovit pe la spate si imediat a venit si colegul sau, Pana. "In urmatoarele minute, scrie Pascalau, am fost supus unui tir de peste 20 de lovituri de la cei doi, pina am cazut la pamint. Cazut fiind, au inceput sa ma loveasca cu picioarele". Intrucit exista martori ai incidentului, Pascalau a depus ieri, prin intermediul avocatului, o plingere penala la Parchetul de pe linga Tribunalul Dolj. Reamintim ca Ile Pascalau a fost arestat pentru proxenetism, in urma unui flagrant cu cintec, dupa ce, in cabaretul "Cafe de Paris", s-au realizat casetele in care procurorii Relu Serbanescu si Eugen Ciontu apareau in adevarate filme pornografice. In timpul anchetei, cind era in arestul Politiei Dolj, Ile Pascalau a fost victima unei tentative de omor, cind criminalul Ion Jalia, cel care ucisese o fata cu peste 30 de lovituri de cutit, a incercat sa-l sugrume. ION SPANU A invatat de la cei mari Presedintele tineretului PDSR Arad, arestat pentru trafic de influenta Presedintele Organizatiei judetene de tineret a PDSR Arad, Marius Salajan, si directorul Directiei juridice din Consiliul Judetean Arad au fost arestati miercuri, dupa ce au fost prinsi in fragrant, pentru trafic de influenta. Cercetarile continua cu cei doi in stare de arest preventiv, fiind posibila schimbarea incadrarii juridice, in dare de mita. Ilie Siladi, din Arad, in virsta de 61 ani, asociat unic la Asociatia Familiala Ilie, vinzator de casete audio in piata, s-a dus la tinarul consilier de 27 de ani, Marius Salajan, in urma cu citeva zile, pentru a-i cere sprijinul in vederea obtinerii autorizatiei pentru ocuparea unei tarabe in piata, unde sa-si vinda marfa. Salajan l-a linistit pe micul intreprinzator ca-i poate rezolva problema, in schimbul sumei de 1.500 DM. Vazind ca situatia treneaza, Ilie Siladi s-a prezentat la politie si a reclamat faptul ca i s-au pretins bani pentru o masa. Politistii au capcanat imediat citeva bancnote de 100 DM, pe care au inscriptionat cuvintul "MITA". Flagrantul s-a realizat in localul "Doi Cocosi", din apropierea Pietei "Mihai Viteazul" din Arad. Marius Salajan a fost luat ca din oala. Abia apucase sa ascunda banii... la ciorap, ca a fost inhatat de oamenii legii. Totul s-a petrecut la orele amiezii. Cercetarile ulterioare au stabilit insa ca in afacere mai este implicat un pion. Declaratiile lui Salajan i-au dus pe politisti spre bunul sau prieten, Dan Ioan Lazar, 31 de ani, directorul Directiei juridice din cadrul Consiliului Judetean Arad. Acesta urma sa primeasca 900 DM din cele 1.500 DM primite deja de Salajan. S-a trecut la organizarea celui de-al doilea flagrant, chiar in cladirea Palatului Administrativ, la bufetul de la subsol. Tranzactia a fost efectuata, Lazar primind chiar de la Salajan banii inscriptionati cu "MITA". Cind a fost interpelat de oamenii legii, el a intrat in panica. In primul moment, a incercat sa aprinda banii, apoi sa-i arunce pe geam. Ambii protagonisti ai afacerii au fost prezentati Parchetului de pe linga Tribunalul Arad. Pe numele lor au fost emise mandate de arestare preventiva pe 30 zile, pentru trafic de influenta. Deoarece Dan Lazar este functionar public, cercetarile continua pentru a se stabili daca nu poate aparea si o infractiune de luare de mita. Vestea arestarii celor doi a cazut ca un trasnet atit pentru conducerea CJ Arad, cit si pentru Organizatia judeteana Arad a PDSR. Gheorghe Falca, vicepresedintele CJ Arad, a declarat ca a aflat ieri dimineata de intreaga poveste. Interesant este ca, de fapt, "rezolvarea" unei tarabe in piata nu tinea de Consiliul Judetean, deoarece societatea TOP SA, care administreaza pietele Aradului, este in subordinea consiliului local. Prim-vicepresedintele filialei Arad a PDSR, Pavel Sirbu a declarat ca, pina la finalizarea cercetarilor, Marius Salajan va fi suspendat din functie, urmind ca o alta persoana sa fie desemnata presedinte interimar al organizatiei de tineret. "Din discutiile cu el a rezultat ca nu este capul, ci doar o veriga dintr-un lant. De la el se ajunge la Consiliul Judetean", a mai spus Sirbu. Marius Salajan este unul dintre cei mai tineri consilieri judeteni aradeni. Personalitate controversata, Marius Salajan a mai fost implicat in trecut in scandaluri, ceea ce nu a impiedicat avansarea sa pe linie de partid, dovedindu-se extrem de eficient in campania electorala abia incheiata pentru alegerile locale. In ceea ce il priveste pe Ilie Siladi, acesta nu a fost de gasit. Luni, el a fost vazut discutind, in fata standului firmei sale, cu Marius Salajan. SORIN TROCAN CRISTINA SOFRONIE Fabrica de baterii auto din Bucuresti a fost falimentata de o puzderie de firmulite private "Capusele" au scurtcircuitat "Acumulatorul" SRL-ul primarului PDSR Vanghelie a supt bine de la sinul statului Dupa ce a luat "pulsul economiei romanesti la sapte luni de guvernare", premierul Mugur Isarescu avertiza ca toate cazurile "de management defectuos sau frauda trebuie sa ajunga in fata tribunalelor". Lucru ce se poate intimpla doar daca cineva ar studia riguros, dosar cu dosar, falimentarile produse. De multe ori, se va descoperi ca vinovatii au fost descarcati de gestiune, adica au fost decretati "curati si uscati" la parasirea conducerii intreprinderii. Un astfel de demers ar incadra exact, intr-una din cele doua categorii, si situatia de la "Acumulatorul" care, dupa ce a fost falimentata de conducere, a fost vinduta de FPS la un pret corespunzator indicatorilor economici, adica pe mai nimic. Potrivit documentelor, principala cauza a prabusirii societatii o reprezinta firmele-capusa subventionate mascat de conducerea intreprinderii. Printre beneficiare se numara si "Company Vanghelie" Impex SRL, firma actualului primar al sectorului 5. La un capital social de 24 de miliarde, datorii duble SC "Acumulatorul" este unul dintre putinii producatori romani de baterii pentru autovehicule. Cindva lider in domeniu, societatii i-a fugit treptat, de sub picioare, piata de desfacere. Ultimul an incheiat cu profit a fost 1997. In 1999, datoriile-restante la stat erau deja de 42,39 miliarde lei, iar penalitatile, numai in ultimul an, de 10,7 miliarde lei. In virtutea prezumtiei de nevinovatie ai putea crede ca fatalitatea este responsabila pentru dezastrul intreprinderii. Adica, impotenta manageriala a echipei conduse de directorul general Corneliu Cernea. Atita doar ca exista numeroase constatari oficiale, incepind cu cele ale cenzorilor unitatii si continuind cu inspectori FPS si chiar "Departamentul de Control al Guvernului", care sustin, dimpotriva, ca avem de-a face cu lucruri mult mai grave - un sistem programatic de administrare "defectuoasa". Ele stabilesc destul de precis modalitatile prin care miliarde bune au iesit din buzunarul "Acumulatorului" si au luat drumul unor conturi personale. De exemplu, in Raportul aprobat de Ovidiu Grecea in octombrie anul trecut se mentioneaza, printre altele, practicarea, inca din 1995, "a unei evidente gestionare duble" pe fluxul tehnologic. De asemenea, pentru perioada conducerii Cernea, adica intre 1997 si sfirsitul lui 1999, au fost achizitionate constant deseuri de plumb, desi societatea nu este specializata in prelucrarea lor. Asa s-au pierdut cinci miliarde de lei. Materiile prime au fost achizitionate de la privati, la preturi duble fata de cele de pe piata, fapt ce a crescut inca o data costul de productie al "Acumulatorului". Creante de 15 miliarde de lei pentru firme-capusa In timp ce pierderile se ingrosau la stat, si lefurile angajatilor abia tineau pasul cu salariul minim pe economie, in paralel prosperau vertiginos partenerii privati ai societatii. Firmele-capusa. Aceasta s-a dovedit a fi si principala cauza a prabusirii "Acumulatorului". Din 1997, puzderie de firmulite obscure au fost subventionate mascat prin livrarea unor cantitati uriase de marfa, fara ca plata sa fie facuta la termenele prevazute in contracte. Cu toate acestea, in virtutea unei marinimii a carei explicatie nu are nici o legatura cu bunul mers al societatii, "Acumulatorul" a continuat sa le aprovizioneze. Prin urmare, creantele (datoriile clientilor) au crescut la 15 miliarde de lei. Daca administratia i-a ingaduit pe clientii datornici, Ministerul Finantelor nu a uitat sa penalizeze intirzierile la bugetul de stat. Toate acestea au dus, la sfirsitul lui 1999, la o lipsa absoluta de lichiditati. Abia atunci FPS a gasit de cuviinta sa schimbe echipa directorului Cernea, fara insa a-i imputa vreuna din pagubele aduse. Sapte dintre multele SRL-uri etern indatorate par a fi avut merite deosebite deoarece au beneficiat de un statut special in relatia comerciala cu "Acumulatorul": "Dami" Cominvest SRL, "Antares" Trade SRL, "Savinex" SRL, "Canion '94" Prod Com, "Springtest" SA, "Cresuin" Company SA si "Company Vanghelie" SRL. La 1 ianuarie 1999, cele sapte firme aveau de platit "Acumulatorului" peste doua miliarde de lei. Cu toate acestea, presimtind probabil schimbarea din functie, directorul general Corneliu Cernea a aprobat in graba noi contracte, astfel incit anul se finalizeaza cu o datorie totala a celor sapte "magnifici" de peste 13,378 miliarde. "Savinex" SRL, beneficiara celor mai consistente contracte cu "Acumulatorul", apartine unui personaj de notorietate in lumea afacerilor dubioase, Emanoil Savin, ajuns in centrul atentiei cu ocazia privatizarii complexului BTT Busteni, pentru care a oferit suma ridicola de 1,6 miliarde de lei (la inceputul lui 2000). La sfirsitul anului trecut, el avea facturi neplatite in valoare de 2,141 miliarde de lei, pe numele firmei "Savinex" (unde este asociat unic), si de 780 de milioane de lei pe numele societatii "Cresuin", unde este asociat alaturi de alte patru persoane. "Canion '94" Prod Com SRL apartine unui cetatean libanez, Hussein Ali Kassem, si are o cifra de afaceri declarata de numai 689 milioane de lei. Daca sefii "Acumulatorului" i-ar fi analizat bonitatea, nu s-ar fi ajuns la datoria de doua miliarde de lei pe care "Canion" trebuie sa-i verse intreprinderii. Primarul Vanghelie - datorii de un miliard de lei Cel mai sonor nume de pe lista este, indiscutabil, Daniel Vanghelie, actualul primar PDSR al sectorului 5. Prin contractul 169/ 16.10.1997, Vanghelie a ridicat din fabrica acumulatori in valoare de aproape trei miliarde de lei, adica vreo 30-40 de camioane cu baterii. In timp, a returnat prin compensari circa doua miliarde. De exemplu, la cererea sindicatului, a oferit pungile pentru pomul de Craciun. Un miliard insa, care, la cursul valutar actual, ar insemna aproximativ trei miliarde de lei, a ramas nerambursat pina in zilele noastre. Suma careia ar fi normal sa i se adauge si penalitati, plus pagubele provocate. Primarul Vanghelie zimbeste cind il intrebam daca va plati si penalitati: "Nu exista nici o problema si nici nu s-a pus vreodata problema. Cred ca toate problemele se pot rezolva pe cale amiabila". Anul trecut, "Acumulatorul" a obtinut impotriva "Company Vanghelie" (cu obiect de activitate exclusiv restaurante) sentinta civila 350 care, in mod ciudat, nu a fost executata. Intre timp, firma a fost vinduta de FPS, conducerea s-a schimbat inca o data, dar nici noul director general nu se grabeste sa recupereze prin procese creantele: "Ce, sintem la Judecata de Apoi, sa-i dam pe toti in judecata? Vedem, analizam, important este sa primim banii", declara Liviu Serbanescu, noul director de la "Acumulatorul". Asa incit se bazeaza pe ceva primarul cind spune ca "nu este cazul". In fond, la trei ani de cind a ramas dator unei fabrici oarecare, Vanghelie este convins ca a facut un bine intreprinderii: "Cred eu, din punctul meu de vedere sincer, ca am incercat si sa-i sprijin. Ideea a fost, la vremea respectiva, de a-i scapa de stocuri". Fabrica s-a privatizat si, aparent, este treaba patronului daca vrea sau nu sa recupereze banii. Salariatii, platiti in functie de realizari, nu par prea incintati de pasivitatea patronului. Pe de alta parte, ramine de vazut cum va reusi Daniel Marian Vanghelie sa administreze corect si eficient o intreaga comunitate, cum e sectorul 5 din Capitala, daca n-a fost in stare sa gestioneze profitabil un SRL cu doar doua milioane de lei capital social, ajungind dator vindut unei societati de stat falimentare. MARIANA BECHIR Tinerii procurori nu vor ca dosarele sa le fie blocate din motive electorale Scandal la Parchetul General Magistratii care fac anchetele in dosare penale de coruptie, precum si cei care administreaza pedepsele in aceste cauze au primit, in ultimele 10 zile, doua lovituri puternice . Prima a venit de la ministrul justitiei, Valeriu Stoica, care a declarat presei ca in perioada electorala este inoportun ca Parchetul General sa solicite ridicarea imunitatii unor parlamentari sau sa semnaleze existenta unor fapte sau plingeri penale impotriva unor fosti sau actuali ministri. Cu alte cuvinte, ministrul justitiei a cerut, ce-i drept voalat, suspendarea anchetelor care ii vizeaza pe imunitari. In acelasi context, Valeriu Stoica acuza Parchetul de faptul ca practica o prea mare transparenta in relatiile cu ziaristii acreditati la aceasta institutie. In ziua in care ministrul justitiei facea aceste declaratii, in presa aparusera articole cu privire la solicitarea Parchetului de ridicare a imunitatii deputatului PDSR Viorel Hrebenciuc. A doua lovitura a fost data de ordonanta guvernamentala care reglementeaza salarizarea magistratilor, hotarita printr-o lege organica aparuta in Monitorul Oficial in luna mai a acestui an. In ordonanta a fost eliminat sporul de 30% conferit magistratilor care fac anchete in dosare de coruptie. Potrivit acestei ordonante, magistratii, cu aceeasi vechime, care se ocupa de probleme strict administrative au aceleasi salarii cu cei care suporta tot felul de tensiuni in timpul anchetelor penale din dosarele de coruptie. Intre "tensiunile" suportate se afla si amenintarile unor politicieni chemati sa dea cu subsemnatul la Parchet. De aceste decizii sint afectati in principal tinerii procurori, deci fara vechime prea mare, promovati tot de ministrul justitiei. Tinerii magistrati si-au luat munca in serios, instrumentind pe banda rulanta dosare care zaceau de ani prin fisetele Parchetului General. In loc sa fie incurajati, ministrul le tempereaza elanul. Primul efect - anchetele stagneaza Aceste lovituri au produs deja efecte vizibile. In ultimele zile, pe poata Parchetului nu a mai intrat nici un "imunitar" si nici alte persoane implicate in dosare de coruptie, desi unele programari fusesera facute; doua rechizitorii de trimitere in judecata sint tinute in sertare. Impresia este ca nimeni nu face nimic. Ba, circula si zvonul ca s-au dat la verificat telefoanele si faxurile pentru a se afla de la cine se scurg informatiile catre presa. Partea comica a situatiei este ca tinerii magistrati nu s-au ascuns niciodata sub paravanul anonimatului si nici nu au dat informatii presei care sa le puna in pericol anchetele. Cu alte cuvinte, si-au respectat meseria. Partea proasta ar fi daca, din lehamite, acesti magistrati ar renunta la profesia lor. Sesizind aceasta situatie, ziaristi de la "Evenimentul zilei", "Ziua", "Cronica Romana", "National" si "ProTV" au solicitat deja procurorului general Mircea Criste, printr-un protest inregistrat la cabinetul sau, sa nu renunte la transparenta practicata de la instalarea sa in acesta functie si sa anunte opinia publica cu privire la stadiul anchetelor in dosarele care privesc jefuirea avutului public, pentru ca toti contribuabilii sa stie din cauza cui sint obligati - prin taxe, impozite, mariri de preturi - sa acopere gaurile negre din economie. ONDINE GHERGUT 