 In nordul tarii, abunda disparitiile misterioase Dosarele X romanesti Aproape zilnic, presa relateaza despre disparitia unor persoane. Oameni cu afectiuni psihice, care nu mai regasesc drumul spre casa, persoane care pleaca, pur si simplu, in lumea larga, fara sa-si anunte familia, sau, in ultima vreme, chiar copii rapiti in diverse scopuri. In evidentele politiei exista persoane disparute, si negasite, de 10-15 ani. In 1992, un copil de cinci ani s-a urcat intr-un troleibuz si a disparut fara urma In evidenta Inspectoratului de Politie al Judetului Suceava exista 25 de disparuti. Cel mai vechi caz este din anul 1984. Atunci, Dorel Cojoc, din Suceava, a incercat sa treaca ilegal granita, inot peste Dunare, impreuna cu un prieten de-al sau. Se banuieste ca Dorel Cojoc s-a inecat, asa dupa cum a spus si prietenul sau, dar corpul nu a fost gasit nici pina astazi. Un alt caz destul de vechi, este cel al lui Daniel Cristian Blindu, care a disparut pe 21 octombrie 1992, de pe Strada Dornelor, din Municipiul Suceava. Cristian avea la data disparitiei doar cinci ani. El obisnuia sa plece de acasa fara sa-si anunte parintii, dar se intorcea de fiecare data. In ziua respectiva, a fost vazut urcindu-se intr-un troleibuz. De atunci, despre Cristian nu s-a mai auzit nimic. Un procesoman "de profesie" a disparut in drum spre judecatorie O disparitie mai mult decit ciudata este cea a lui Vilhelm Biros, din comuna Sucevita. In virsta de 59 de ani, Biros a disparut in acest an, pe 22 mai. Barbatul era cunoscut drept un reclamagiu "de profesie" si se afla in procese, litigii sau dusmanie cu mai multe persoane de pe raza comunei si chiar din localitati invecinate. Pensionar, necasatorit, Biros accepta sa fie citat ca martor fals in procese. Dupa cum s-a constatat ulterior, el a participat la zeci de procese, la care a facut declaratii conforme cu interesele partii care "l-a angajat". Pe 22 mai, Biros a fost vazut ultima oara urcindu-se in autobuzul spre Cimpulung Moldovenesc, unde trebuia sa participe la mai multe procese. Nu a mai ajuns in Cimpulung Moldovenesc si exista banuiala ca ar fi fost omorit si ingropat pe undeva prin padure. "Avem banuiala ca ar fi o razbunare. Dar de cine sa te legi, caci nu s-a gasit nici o urma?", spune cpt. Vasile Negru. De la acea data, nimeni nu a mai vazut-o si nu a mai stiut de ea. Un caz ciudat este cel al lui Maxim Savu, din comuna Cajvana, a carui disparitie a fost semnalata pe 26 ianuarie 1994. Pe atunci in virsta de 47 de ani, barbatul a plecat de acasa, luindu-si cu el pasaportul, haine de schimb, alimente. A spus ca pleaca la munca in Grecia. Familia a reclamat disparitia lui dupa ce a vazut ca Maxim Savu nu s-a mai intors din Grecia si nu a mai dat nici un semn de viata. Cadavrul unui copil decapitat de tren nu a fost identificat nici dupa 11 ani Uneori, se fac cercetari in sens "invers", atunci cind sint gasite cadavre cu identitate necunoscuta. Asa s-a intimplat pe 3 iulie 2000, cind, la Voronet, a fost gasit cadavrul unei tinere. Ulterior, s-a constatat ca este vorba despre Ramona Turiceanu, 16 ani, eleva la Centrul Scolar Gura Humorului, a carei disparitie fusese semnalata cu o saptamina inainte. Necropsia a aratat ca tinara a murit din cauza unei intoxicatii cu medicamente. In alte cazuri, insa, victimele nu sint identificate nici dupa ani intregi de la gasirea cadavrului. La acest capitol, unul dintre cele mai vechi cazuri dateaza din 19 noiembrie 1989 cind, pe raza comunei Pojorita, a fost gasit cadavrul unui copil cu virsta aproximativa de 10-12 ani. Copilul a fost accidentat mortal de o locomotiva, fiind efectiv decapitat. In ciuda numeroaselor semnalmente furnizate de politie, a descrierii amanuntite, a mediatizarii cazului, nici pina astazi nu s-a primit vreun semn care sa duca la identificarea victimei. "Cel mai greu este, insa, cu fetele care pleaca de acasa in alte tari, fara sa spuna parintilor" Multe dintre cazurile de disparitie vor ramine, probabil, nerezolvate, mai ales cele vechi. Explicatii ar fi diverse. Exista copii proveniti din familii dezorganizate, sau care mai au inca 8 - 10 frati. In aceste cazuri, unii parinti sint prea putin interesati de soarta copilului care a plecat de acasa de saptamini intregi si, de multe ori, nici nu anunta disparitia la politie. "De multe ori ni se semnaleaza disparitia unei persoane majore. O cautam, o gasim in diverse locuri din tara, iar respectiva persoana spune ca nu vrea sa se intoarca acasa, din diverse motive. Este majora, nu ai ce-i face, nu a facut nici o infractiune. Anuntam doar familia si cazul este inchis. Cel mai greu este, insa, cu fetele care pleaca de acasa in alte tari, fara sa spuna parintilor. Avem de lucru enorm pentru a le gasi. Majoritatea fetelor din aceasta categorie pleaca la munca, sau cel putin asa sustin ele, in diverse tari, dar ajung, in final, destul de rau, la greci, turci sau sirbi", afirma Vasile Negru. Un astfel de caz este cel al Anetei Petrisor, din Bosanci. La 22 aprilie 1999, pe cind avea 23 de ani, ea a plecat de acasa, intentionind sa ajunga in Austria, conform declaratiilor date de prietenele ei. Aneta a fost vazuta ultima oara la Arad si este posibil sa fi ajuns in Austria. La fel ca si in cazul altor tineri sau copii, pe care familiile ii cauta in continuare si spera sa-i gaseasca, desi, de la data disparitiei, au trecut ani buni. TIBERIU AVRAM Gen. Toma Zaharia, viitorul "numar 2" din MI, isi construieste la Tartasesti, din leafa de bugetar, o modesta casuta General de miliarde Generalul de divizie Toma Zaharia, seful Directiei Management si Resurse Umane din MI, a fost desemnat de catre noul ministru de interne, Ioan Rus, drept prim adjunct si secretar de stat al institutiei. Practic, in afara relatiilor internationale, care vor fi incredintate unui diplomat de cariera, tot ce misca in Politie, Jandarmerie si Pompieri va fi sub controlul lui Toma Zaharia. "Cadristuli numarul unu al Internelor a fost propulsat de taranistul Constantin Dudu Ionescu, in mandatul caruia a si obtinut gradele de general de brigada si general de divizie. Generalul Zaharia este un om temut deoarece a avut acces la toate dosarele angajatilor MI, de la sergent la general. Stie toate petele, slabiciunile, bolile sau episoadele neplacute din viata lor. Din acest punct de vedere, ar fi interesant de vazut cum arata dosarul lui Toma Zaharia. Curiozitatea gazetarilor de la "Evenimentul zilei" a fost sporita si de episodul "Spagilor de Pastei, cind doi colegi au filat parcarea ministerului si au surprins masina generalului Zaharia, un "Volkswagen Vento", cu numarul de inmatriculare B 60 RBK, in flagrant delict de luare de "atentii" de la o amarita de Dacie. Mai exact doua bidoane a douazeci de litri fiecare, citeva cofraje de oua si niste sacose al caror continut se putea banui. Mare suparare mare a fost atunci in Interne, "oameni de bine" incercind, sa opreasca aparitia materialului. "Nasu'" Nastase In 1990, prin nu se stie ce mister, politistul nostru a aterizat de la anonima Sectie 10 din Capitala la cea mai tare directie din MI, cea de Cadre, botezata ulterior Management si Resurse Umane. Pina in 1995, Zaharia a urcat, treapta cu treapta, pina la functia de adjunct al sefului acestei directii, moment in care a fost detasat la Camera Deputatilor, pe linga Comisia de Aparare si Siguranta Nationala. Stagiul la Camera Deputatilor i-a adus si prietenia lui Adrian Nastase. Toma Zaharia ii spune "Nasu'" viitorului premier, dar nimeni nu stie de ce. Persoane bine informate sustin ca n-ar fi vorba de vreo inrudire, ci de simplul fapt ca politistul considera ca Adrian Nastase l-a ajutat sa ajunga sus. Si consoartei lui Toma Zaharia ii plac trandafirii, fiind membra si sustinatoare recunoscuta a organizatiei PDSR Bucuresti. La scurt timp dupa instalarea echipei lui Dudu Ionescu, in februarie 1999, colonelul Toma Zaharia a fost rechemat de la Camera Deputatilor si promovat in functia de sef al Directiei Management si Resurse Umane. In decembrie 1999 avea sa primeasca gradul de general de brigada, pentru ca in 2000 sa-si adauge inca o stea, cea de general de divizie. Vila de la Tartasesti Cind ministrul Ioan Rus a anuntat ca mina lui dreapta va fi generalul Toma Zaharia, politistii si-au pus miinile in cap. Privind fotografia vilei fiului generalului Toma Zaharia de la Tartasesti, judetul Dimbovita, si dumneavostra ati face la fel. Cine trece pe la Hanul Vlasia, in drum spre Titu, a doua casa pe dreapta, o poate admira in toata splendoarea ei. Are un om care si-a ridicat din leafa de bugetar o asemenea mindrete de casa autoritatea morala sa-i traga de urechi pe politistii corupti? Vila de la Tartasesti se poate construi dintr-o solda de general, cu salariile familiei cu tot? "Cade liftul cu dumneata" Chiar daca Directia de Resurse Umane este una bine ascunsa, care se vede putin din afara sau din interiorul Internelor, la urechile multora dintre colegii si sefii lui Toma Zaharia au ajuns informatii despre citeva apartamente obtinute de inaltul ofiter in mandatul lui Crin Halaicu. Sursele noastre spun ca Zaharia le-a vindut, intre timp, si ca traseul lor nu mai poate fi reconstituit, insa cite ceva s-ar mai gasi prin arhiva defunctului "Doi s'un sfert". Mai proaspata este, insa, tarasenia cu apartamentul cu trei camere din Splaiul Independentei obtinut la inceputul acestui an, de Sfintul Ion. Bineinteles, tot pe numele lui Zaharia junior. Surse extrem de bine informate din minister spun ca Primaria a facut o mindrete de plingere penala, tratata cu NUP (neinceperea urmaririi penale) de catre Parchetul Militar. Toma Zaharia a amenintat-o pe functionara care a indraznit sa sesizeze toata povestea: " Cade liftul cu dumneata!". Urechile din jur si-au facut datoria si au retinut momentul. Ce este mai grav este ca tot ce v-am povestit noi stiau si Dudu Ionescu, si staff-ul lui, si baietii cu ochi albastri de la Diviziunea de Protectie a UM 0962. Urmarea? Colonelul a devenit general si, miine poimiine, va fi militarul numarul unu al MI, avindu-l ca sef doar pe ministrul civil Ioan Rus. Ramine ca ministrul Ioan Rus sa decida daca acesta este portretul robot al celui care urmeaza sa-i fie prim loctiitor. BOGDAN STANESCU Gen. Toma Zaharia: "N-am amenintat nici o functionara ca va cadea cu liftul" Face de cele publicate mai sus, general Zaharia Toma ne-a declarat urmatoarele: "Avansarea mea nu a fost influentata de nimeni; la Tartasesti am o casa in constructie din 1993, finalizata in proportie de 40 la suta. Am un singur apartament in proprietate, in Bucuresti, cumparat in februarie 2000, de la DAFI, dupa ce am fost evacuat din apartamentul in care am locuit peste 20 de ani, retrocedat, cum era si legal, fostului proprietar. Tot ce se vorbeste in legatura cu aceasta este o mizerie. Apartamentul mi-a fost repartizat de Primaria Capitalei, mi s-a incheiat contract de inchiriere. Cind am mers sa-l ocup, am constatat ca era ocupat ilegal de o firma. N-am amenintat nici o functionara ca va cadea cu liftul". DUMITRU MANOLACHE Unguru s-a sinucis de frica puscariei Gheorghe Unguru, in virsta de 50 de ani, din Tirgu-Trotus, judetul Bacau, s-a sinucis marti de teama sa nu fie descoperit ca autor al unei agresiuni si sa fie inchis. Unguru se certase, pe 9 decembrie, cu un consatean, Ion Ungureanu (70 de ani), pe care l-a si batut. Batrinul a fost internat la Spitalul Onesti, iar politia a inceput cercetarile pentru a-l descoperi pe agresor. Politistii nu aveau initial nici un indiciu asupra identitatii acestuia insa cercul suspectilor incepea sa se stringa in jurul lui Gheorghe Unguru. De teama ca va fi prins, Unguru a baut o sticla cu lesie de sapun. A fost transportat de urgenta la spital, dar soda caustica din lesie ii distrusese deja organele interne si i-a provocat decesul. CLAUDIU TARZIU Codrii vasluieni ascund taine cumplite: Schelete de femei in padurea Saca Cadavrele a doua tinere au fost descoperite, la interval de citeva zile de la inceputul acestei luni, in padurea Saca, din apropierea localitatii vasluiene Costesti. Dupa ce citiva localnici au gasit doua cranii, citeva bucati de oase roase de animale si citeva haine, aproximativ 30 de politisti si jandarmi au inceput o operatiune de scotocire a padurii pentru a descoperi celelalte fragmente umane. In urma cercetarilor, politistii au determinat identitatea uneia dintre decedate, insa cauzele decesului nu au fost stabilite. Laboratorul de Medicina Legala Vaslui nu se poate pronunta in privinta decesului deoarece craniul nu prezinta urme de violenta, iar mare parte a oaselor lipsesc. Ramasitele uneia dintre femei au fost gasite, pe data de 30 noiembrie, de Marian Popa si Gica Amarandei, din comuna Banca. Ei plecasera de acasa, insotiti de un ciine, pentru a culege lemne din padurea Saca. In momentul in care au ajuns intr-un lastaris, ciinele a inceput sa latre si sa fuga in padure. Cei doi tineri au fugit dupa animal, descoperind, la o distanta de aproximativ zece metri de drumul din sat, un craniu si citeva oase roase de animale, linga care se aflau citeva haine. "M-am dus in padure dupa ciine fiindca latra ciudat, a moarte. Am gasit pe jos o pereche de blugi, niste pantaloni tricotati si o pereche de chiloti. Alaturi, am vazut craniul care mai avea pe el suvite de par blond, si citeva bucati de oase. Craniul era gol, nu avea carne. Am mai mers prin padure vreo zece metri, poate mai dam de ceva, si am mai gasit un pulover, o maleta si un sutien. Oasele au fost sigur mincate si tirite in padure de animale", a declarat politistilor Marian Popa. Anchetatorii au stabilit ca osemintele apartineau Saftei Ciobotaru (30 de ani), din satul Valea Lunga, comuna Vinderei, cadavrul fiind recunoscut de membrii familiei dupa imbracaminte si dantura din aur. Femeia a fost vazuta ultima oara in viata pe data de 10 octombrie, cind a plecat la Birlad impreuna cu mama sa, Maria Ciobotaru (58 de ani). Mama tinerei s-a intors acasa, iar Safta Ciubotaru urma sa ajunga in Vaslui pentru a ridica de la firma de transport "Toros" o suma de bani care ii fusese trimisa din Turcia. Politistii au stabilit ca femeia nu a ajuns in municipiul Vaslui. Parintii femeii sustin ca ucigasul i-ar fi luat Saftei o geaca din piele, cizmele si verigheta de pe deget, care nu au fost gasite de politisti. Dupa cinci zile de la descoperirea primului cadavru, un cioban din Bogdanesti a gasit, in aceeasi padure, la o distanta de aproximativ 500 de metri de locul unde se afla primul cadavru, un alt craniu, oseminte si haine de dama. S-a stabilit ca este vorba despre o femeie in virsta de 30-35 de ani. Nici in acest caz nu a fost determinata cauza mortii, intrucit craniul nu prezenta semne de violenta, iar din corp au fost recuperate doar trei fragmente osoase, roase de animale. Au mai fost gasite un pulover tricotat, cu mineci lungi, de culoare caramizie, cu sase nasturi albi in fata si un costum din doua piese. ( Mediafax ) Tragedii postelectorale Fostul primar din Singeorgiu de Padure si-a omorit nevasta cu o cheie franceza Mihaly Barabas, 55 de ani, din comuna mureseana Singeorgiu de Padure, primar pina la alegerile locale din primavara, a fost arestat ieri pentru omor calificat. El si-a ucis sotia, Eniko Ilona, 61 de ani, intr-o criza de depresie. Mihaly Barabas a fost ales ca primar in 1996, cind detinea functia de presedinte al cooperativei 1 Mai din comuna. Oamenii l-au ales pentru ca era un om cumpatat si gospodar. Totul a mers bine pina anul trecut cind Barabas s-a schimbat brusc: a inceput sa-si reproseze ca nu a facut nimic bun in viata. Era foarte deprimat. Copiii, o fata si un baiat, sotia si mama lui i-au sugerat sa renunte la functie. Insa primarul nu voia nici in ruptul capului sa lase treaba neterminata. Se interna pe furis la Spitalul de Neuro-psihiatrie din Tirgu-Mures si facea eforturi disperate sa pastreze aparentele. Mama lui, Ana Barabas, ne-a declarat ca "ii curgeau lacrimile si stringea din pumni pentru ca ii era teama sa nu se faca de ris. El, sotia si copiii traiau intr-o armonie perfecta. Poate ca ea, fiind si mai batrina, n-a mai putut suporta, la un moment dat, si nu l-a tratat cu intelegere. Dar noua nu ni s-a plins niciodata. Este un om bun, care s-a sacrificat mult. Nu inteleg ce l-a apucat tocmai acum". Joi, Barabas si-a vizitat mama si i s-a plins ca este un ratat si ca nu a realizat nimic in viata. Batrina l-a sfatuit sa se interneze din nou in spital. Dupa discutia cu mama sa, a plecat acasa unde si-a gasit sotia spalind vase. Barabas sustine ca era foarte deprimat si a incercat sa stea de vorba cu ea. Atunci femeia i-ar fi reprosat ca a inselat-o si i-ar fi spus ca fara ea ar fi fost cu adevarat un ratat, nici n-ar fi reusit sa ajunga primar. "Nu stiu ce m-a apucat. Am gasit o cheie franceza si am lovit-o din spate. Nici nu m-a vazut", a declarat Barabas anchetatorilor. Dupa crima, i-a chemat pe politisti sa-l aresteze. Acum isi asteapta resemnat pedeapsa. Satenii sint uluiti. In ultima perioada il priveau pe Barabas ca pe un om bolnav si atit. Nimeni nu se astepta ca el sa se transforme peste noapte intr-un criminal. Simbata, sotia lui Barabas va fi inmormintata. CORA MUNTEAN Traficantul italian Cividini, arestat la Timisoara Un traficant italian de masini de lux a fost arestat, joi seara, la Timisoara, in urma unei actiuni la care au participat si doi politisti italieni. Dario Cividini, 28 de ani, din Bergamo, Italia, era urmarit de autoritatile italiene pentru trafic international de autoturisme. Pe numele sau a fost emis un mandat de arestare de catre Tribunalul din Udine, pe 24 ianuarie 2000. Biroul Interpol din Roma a comunicat politistilor romani ca Cividini a exportat mai multe autoturisme inchiriate din Italia pe care le-a vindut apoi cu acte false. Italianul se afla in Timisoara de o luna si se ascundea sub o identitate falsa. Joi seara, politistii romani de la Serviciul de Combatere a Crimei Organizate, insotiti de doi politisti italieni, l-au prins pe Dario Cividini pe strada, in piata Balcescu. Italianul a fost retinut in arestul IPJ Timis urmind sa fie prezentat Parchetului de pe linga Tribunalul Timis, dupa care, cu ajutorul Biroului National Interpol, vor fi demarate procedurile de extradare. TUDOR FLUERAS 