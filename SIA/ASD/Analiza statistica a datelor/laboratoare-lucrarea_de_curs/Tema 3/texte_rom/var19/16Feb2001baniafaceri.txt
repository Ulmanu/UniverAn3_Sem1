 Neven Mates s-a intilnit cu presedintele BRD Cu ocazia intrevederii avute cu Neven Mates, negociatorul-sef al FMI pentru Romania, presedintele Bancii Romane de Dezvoltare Groupe Societe Generale (BRD), Bogdan Baltazar, a apreciat activitatea bancii drept "satisfacatoare atit pentru clientii si actionarii nostri, cit si pentru salariati". In acest context, el a precizat ca profitul net al BRD a fost de 52,91 milioane dolari, fondul de dividende situindu-se la 750 miliarde lei. ( G.T. ) Actionarii majoritari isi reintra in drepturi Guvernul a abrogat ieri Ordonanta de Urgenta nr. 229 referitoare la protectia actionarilor minoritari, urmind ca, in termen de o luna, sa fie elaborat un nou proiect de act normativ care sa ia locul Legii 52, privind piata de capital. Autoritatea pentru Privatizare si Administrare a Participatiilor Statului (APAPS) si CNVM urmeaza a stabili prin negociere forma in care va fi promovat noul act normativ, fie ca ordonanta, fie ca proiectul de lege care sa inlocuiasca Legea 52. "Exista un blocaj intre actionarii minoritari si actionarii majoritari, exista investitori care nu au fost consultati, iar actionarul majoritar trebuie repus in drepturi", a aratat purtatorul de cuvint al guvernului, Claudiu Lucaci, explicind decizia de ieri a executivului. OANA PATRAULESCU Statul alimenteaza bugetul "pirlindu-se" singur Taxele de cadastru impoziteaza Taxa pe Valoarea Adaugata Constantin Savulescu, presedintele Uniunii Geodezilor din Romania (UGR), a declarat ieri ca doar circa 10% din teritoriul Romaniei este evidentiat corect din punct de vedere cadastral. "Dupa 1990 nu s-au mai facut lucrari sistematice de cadastru, acum lucrindu-se dupa harti vechi de 30 de ani. Exista zone, terenuri sau imobile care nu figureaza in evidentele cadastrale", a aratat presedintele UGR. Din aceasta cauza, bugetul de stat este vaduvit anual de sume importante, de ordinul a mii de miliarde de lei, care ar putea proveni din impozitul pe proprietate. Aceeasi sursa a mentionat ca o masurare cadastrala sistematica a intregului teritoriu al tarii s-ar putea realiza in 10-15 ani si ar necesita aproximativ 500 milioane dolari, suma ce ar putea proveni din finantari bugetare sau din credite externe si care s-ar putea amortiza rapid ca urmare a incasarilor din impozitele si taxele pe proprietate. "Alocarea resurselor financiare pentru cadastru s-a facut eronat, obtinindu-se rezultate indoielnice care, ulterior, au necesitat alte cheltuieli pentru a fi ajustate. Au fost pierdute finantari externe, Romania primind calificativul "nesatisfacator" din partea Bancii Mondiale pentru proiecte aflate in curs de derulare. Ministerul Agriculturii, Alimentatiei si Padurilor a primit fonduri PHARE nerambursabile pentru lucrari de cadastru si geodezie privind aplicarea Legii 18/1991, insa o parte din bani s-a materializat in echipamente neutilizate corespunzator, care zac nefolosite, sint utilizate la lucrari particulare de angajatii oficiilor de cadastru agricol ori sint inchiriate unor firme private", a precizat Savulescu. Acesta a aratat ca UGR a depus la parlament o propunere de lege privind organizarea si exercitarea profesiei de expert cadastral, astfel incit autorizarea de libera practica in acest domeniu sa se faca pe baza unei diplome universitare eliberate de o institutie acreditata, a unui certificat de cazier judiciar si a avizului Corpului Expertilor Cadastrali. Savulescu a mai amintit ca UGR a cerut parlamentului anularea art. 20, lit. b din Ordonanta 10/2000, care genereaza o taxare multipla, deci o scumpire artificiala a lucrarilor cadastrale: "Taxa de 5% aplicata la o lucrare cadastrala se calculeaza la valoarea bruta a acesteia". El a explicat ca, daca o lucrare de cadastru costa 100 milioane lei, la care TVA aferenta este de 19 milioane lei, statul percepe cota de 5% la 119 milioane lei, in loc de 100 milioane lei cit ar fi normal. Savulescu a spus ca aceasta taxare multipla este in fapt o deturnare de fonduri deoarece o mare parte din creditele interne sau externe alocate pentru lucrari de cadastru devin venituri bugetare. OVIDIU ZARA Isarescu dixit: incepe dezinflatia! Guvernatorul BNR, Mugur Isarescu, a prezentat in cadrul sedintei de guvern de ieri o nota privind trendul inflatiei in acest an. Potrivit notei, tendinta urmatoarelor luni reflecta un proces de dezinflatie, "mai lent decit ar fi fost dorit, dar care releva un potential clar de reducere a inflatiei in 2001 fata de 2000". Fata de luna ianuarie a anului trecut, cind rata inflatiei s-a situat la 56,8%, in ianuarie 2001, aceasta a scazut la 39,9%. In acest context, "daca actualul cabinet va aplica un program coerent de punere in practica a politicilor monetare, fiscale si de restructurare, atingerea obiectivului de inflatie pe 2001 (n.r. - 25-27%) va fi posibila", a apreciat guvernatorul BNR. ( O.P. ) Uzinele din Cugir sint curtate de DaimlerChrysler Uzinele din Cugir, parte din compania nationala Romarm, s-ar putea asocia in acest an cu DaimlerChrysler pentru a forma o companie mixta, care va produce piese pentru o serie de modele de autoturisme Mercedes, ne-au declarat ieri surse din interiorul companiei. Colaborarea uzinei Cugir cu Daimler dateaza din 1995, insa productia pieselor pentru automobilele Mercedes a inceput in 1998. Cugir SA livreaza repere pentru cutia de viteze automata pentru modelul Mercedes A Classe. Compania romana produce piese auto si pentru concurenta corporatiei americano-germane, respectiv General Motors. Cugir SA nu este listata pe piata de capital romaneasca. ( LM ) Ce-i frumos si Sfintului Valentin ii place! De Ziua indragostitilor, desuurile s-au vindut ca piinea calda In top - bikinii negri pentru doamne si boxerii rosii pentru domni Chiar daca este o sarbatoare "de import", de Ziua indragostitilor sau Valentine's Day, romanii nu au pierdut ocazia sa daruiasca ceva persoanei iubite. Oferta de cadouri a fost extrem de variata, permitind fiecaruia, in functie de venituri, sa faca un dar iubitei sau iubitului, cadouri trasnite si ieftine ori mai scumpe si "pretentioase". Campioana incontestabila a darurilor de Ziua indragostitilor a fost lenjeria intima. Indiferent de preturi, de culori si de producator, romanii au cumparat, pina la limita stocului, chiloti, sutiene sau boxeri pentru a-si convinge partenerii de dragostea pe care le-o poarta. Potrivit comerciantilor, daca respectivele articole vestimentare au continut si ceva inimioare sau amorasi - care sa marcheze Ziua indragostitilor - succesul a fost garantat. Reprezentantii magazinelor din complexul Bucuresti Mall recunosc ca au dat lovitura cu vinzarile la lenjerie intima, chiar daca preturile nu sint dintre cele mai accesibile. Barbatii le-au cumparat iubitelor seturi de lenjerie intima din doua piese, din dantela, de preferinta de culoare neagra, la preturi de aproape un milion de lei. Iar femeile le-au cumparat iubitilor boxeri rosii sau roz, cit mai trasniti. "Vinzarile de lenjerie intima au fost incomparabil mai mari fata de zilele obisnuite, astfel incit acum sintem nevoiti sa ne aprovizionam din nou fiindca aproape ca nu mai avem marfa", ne-a declarat un supervizor dintr-un magazin "de marca" de la Mall. Alte cadouri preferate de Ziua indragostitilor au fost cosmeticele. S-au vindut foarte bine rujurile, cremele de miini si de corp pentru femei, de preferinta la set, si lotiunile after-shave pentru barbati. Adolescentii au optat pentru cadouri care de care mai trasnite - maimutoi galagiosi, cani cu forme si inscriptii haioase sau inimioare din plus. NICOLETA BURTAN [17][pl.dll?rid=expresro] 