 Unde-i Rege, e tocmeala Multi se vor fi intrebat de ce tocmai Octav Cozmanca a fost desemnat de partidul de guvernamint sa trimbiteze public noua politica a PSD, respectiv datul cu sictir la proprietatea privata si stuchitul pe statul de drept. Auzind discursul bolovanos al ministrului administratiei publice locale care, obisnuit de-o viata sa spuna si-n fata oglinzii "Am inteles toa'su, se face toa'su, sigur ca da toa'su", incerca acum scolareste sa copieze stilul ironic al sefului sau, ni s-a facut brusc dor de caterinca fina a lui Adrian Nastase. Dar premierul era plecat la sud de Dunare, unde se batea pe burta taman cu omologul sau cu singe albastru. Asa ca, nadusit de efortul intelectual, Cozmanca a purces sa bata cu gratie cimpii patriei, fara sa uite sa numere in drum nu-s-ce vulpi argintii impaiate. Una peste alta, mesajul era clar - o palma peste botul Majestatii Sale (n'est pas, monsieur le president? Cela ne vous rappelles quelque chose?). In doar citeva propozitii, trompeta PSD a facut sa cada spoiala stralucitoare, europeana, de pe blazonul partidului. Chestia cu portita deschisa recursului in anulare pentru Miron Cozma nu este o noutate. Si-asa justitia romana e perceputa prin Europa ca fiind politizata. Un caz in plus nu mai conteaza. Si nici un infractor, pe linga cei noua mii care deja numara pe degete amr-ul. Mult mai grava, ba chiar catastrofala din perspectiva europeana, este chestiunea retrocedarii bunurilor fostului suveran. In conditiile in care avem o lege care reglementeaza cit se poate de clar aceasta problema, guvernul e inclinat sa faca o noua lege, practic pentru un singur om!, care sa mai fie supusa si unui referendum. Trecind peste costurile pe care le-ar presupune o asemenea aberatie legislativa, ramine chestiunea morala si de principii. Care va sa zica, daca Bivolaru (ca sa dam un exemplu la intimplare) ar revendica terenul de sub blocul lui Nastase, invocind faptul ca a fost fortat sa-l doneze in schimbul imunitatii, s-ar analiza cererea si s-ar da un raspuns in conformitate cu legea. Daca insa cel care revendica e Regele, facem intii misto de el in public, dupa care ii spunem "stii ceva Majestate, noi pina ne trezim, pina bem cafeaua, pina sortam plicurile, fa mata citeva ture prin parc si p'orma om mai vedea. Mai lasi mata, mai dam noi, cadem noi la o intelegere". Adica unde-i Rege, e si tocmeala. RADU PREDA Potrivit ultimului sondaj de opinie realizat de CSOP, Ascensiunea PD s-a oprit Un ultim sondaj de opinie, realizat de catre CSOP, demonstreaza ca lucrurile curg previzibil pe scena politica. Partidul de guvernamint- PSD a pierdut, firesc, citeva procente, in timp ce opozitia este stationara, fara sa reuseasca sa atraga in vreun fel mai multe voturi. PSD a pierdut patru procente fata de luna aprilie, raminind totusi partidul cu care 51, 5 la suta din populatia tarii ar vota in cazul in care duminica viitoare ar avea loc alegeri parlamentare. PNL si UDMR oscileaza in jurul acelorasi procente pe care le aveau si in aprilie (8, respectiv 6 la suta), in timp ce PD s-a plafonat dupa saltul ce a urmat verii lui Traian Basescu in fruntea partidului, avind acum 10,7 la suta din intentiile de vot ale electoratului. Partidul Romania Mare are 14, 6 la suta. Acelasi fenomen se poate observa si in privinta increderii pe care populatia o are in politicieni. Presedintele Ion Iliescu ramine personalitatea in care romanii au cea mai mare incredere, adica 54 la suta. In "ceafa" ii sufla primarul Capitalei, Traian Basescu, care a mai crescut citeva procente fata de luna aprilie, reusit sa obtina 53,3 la suta la capitolul incredere. Premierul Adrian Nastase sufera aceeasi erodare ca si partidul pe care il conduce, scazind la "incredere" de la 57,2 la suta, in aprilie, la 52,1 la suta. CV Tudor este departe rau, cu 23,5 la suta. Singurul care reuseste sa atraga procente fara ca numele sau sa apara prea des in atentia opiniei publice este liberalul Theodor Stolojan, care a crescut de la 28,7 la suta in aprilie la 32,4 la suta in prezent. Sondajul CSOP are o marja de eroare de 2,7 la suta. TEODORA GEORGESCU [9][pl.dll?rid=expresro] 