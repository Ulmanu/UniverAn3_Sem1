 Operatii estetice cu lingura! Tacimurile calde netezesc ridurile, cele reci diminueaza cearcanele Un chirurg estetician din Germania spune, oarecum rupindu-si din piinea de la gura, ca operatiile de lifting facial se pot face si "pe genunchi", acasa, de catre oricine doreste o astfel de interventie, si inca la modul cel mai simplu cu putinta: folosind o... lingura! Potrivit spuselor lui Rene Koch, lingurile incalzite intr-o cana cu apa fierbinte si aplicate pe fata ajuta la reducerea ridurilor, in timp ce aceleasi linguri, aplicate ca o compresa rece sub ochi, diminueaza "pungile" si cearcanele. Pentru obtinerea celor mai bune rezultate, Koch recomanda folosirea "scotiana" a lingurilor: cind reci, cind calde. Neobisnuitul tratament este si mai eficace daca lingurile sint trecute mai intii prin miere, care, aplicata direct, are proprietatea de a optimiza circulatia singelui la nivelul epidermei faciale, si nu numai. Medicul german, care are o clinica in Berlin, spune ca, aplicata corpului intreg, "linguroterapia" are un efect reconfortant si de intinerire. Rene Koch a tinut sa sublinieze ca nici el nu a crezut la inceput in aceasta metoda, invatata de la mama lui, dar s-a vazut nevoit sa-i recunoasca eficacitatea atunci cind a vazut efectele. CONSTANTIN VLAD Rebela Naomi Campbell se asaza la casa ei Ea vrea sa faca rapid un copil Naomi Campbell vrea sa devina mamica. Regina modei, in virsta de 30 de ani, considera ca a venit timpul sa-si intemeieze o familie, impreuna cu bogatul ei iubit, Flavio Biatore, informeaza EEPA. Naomi a declarat zilele trecute revistei "Hello" ca doreste neaparat sa ramina insarcinata. Mama ei afirmase anul trecut ca Naomi a incercat, timp de citeva luni, sa aiba un copil, insa doctorii au spus ca stilul ei de viata i-a afectat capacitatea de a ramine insarcinata. "Intr-o zi as vrea sa am copii, daca da Dumnezeu. Am 30 de ani si ma bucur ca inca nu am avut copii, dar anul viitor voi fi pregatita pentru acest lucru", a afirmat Naomi. (I.D.) Potrivit unei analize difuzate de agentia UPI, Valul doi al extinderii NATO va include doar fidelii Washingtonului Tarile mici est-europene propun SUA fidelitate in schimbul primirii in Alianta Agentia de presa UPI a difuzat recent o analiza potrivit careia nou instalata administratie Bush a gasit un sprijin nescontat in ceea ce priveste disputa cu Rusia si partenerii europeni pe marginea extinderii NATO si a programului de aparare antibalistica: este vorba despre statele mici din estul Europei, care fac apel la administratia Bush pentru a fi admise in NATO cit mai repede posibil, pentru a pastra alianta loiala conducerii americane. Romania, inca o data scoasa din carti Contextul acestei oferte a statelor est-europene este dat de viitorul summit NATO de la Praga, din octombrie 2002, data stabilita pentru noua runda de discutii in privinta acceptarii de noi membri. Prognoza arata ca doua tari sint sigure de admiterea in NATO: Slovenia si Slovacia. Romania si Bulgaria, care se confrunta cu dificultati de ordin economic, se pare ca nu sint pregatite pentru a face fata cerintelor NATO, iar in ceea ce priveste Albania si Macedonia, in ciuda suportului pe care l-au aratat fata de Alianta in timpul conflictului din Kosovo, aceste tari mai au pasi mari de facut pentru a putea deveni compatibile cu blocul militar occidental din punct de vedere al tehnicii si pregatirii militare. In privinta celor trei state baltice este cert faptul ca Alianta are vointa politica de a infrunta obiectiile Rusiei. Extinderea NATO, o chestiune de perceptie Secretarul general al NATO, George Robertson, a afirmat ca va incerca sa imprastie temerile Rusiei legate de extinderea spre est a Aliantei, in timpul unei vizite pe care o va face la Moscova saptamina viitoare. Este vorba de a doua vizita a inaltului oficial in Rusia dupa ce, in 1999, Kremlinul a inghetat relatiile pentru a protesta fata de bombardarea Iugoslaviei. "Nu vreau sa iau in deridere ingrijorarile exprimate de Rusia asupra acestui subiect, dar ma intreb uneori daca o mare parte din problema nu este o chestiune de perceptie mai degraba, decit un fapt concret", a spus Robertson. Divergente intre aliati Primirea unor membri fideli Statelor Unite ar putea fi de interes pentru administratia Bush, confruntata cu obiectii europene in ceea ce priveste instalarea sistemului de aparare antibalistica NMD si ar muta "centrul de greutate" decizional al NATO mai aproape de Washington. Problema, asa cum se intimpla adesea in cadrul Aliantei, o reprezinta Franta, care este adepta unui sistem european de aparare. Inca de pe vremea presedintelui Charles De Gaulle, care a evacuat trupele NATO de pe teritoriul francez in anul 1966, Franta a fost un partener semi-detasat, fiind o membra a Aliantei, dar nefacind parte din structurile de comanda ale acesteia. De Gaulle a sustinut tot timpul ca Europa trebuie sa-si dezvolte propria identitate militara si sa devina independenta fata de dominatia americana din Alianta, idee sustinuta si de actualul presedinte de la Elys?e, Jacques Chirac. In momentul de fata, europenii, cu aprobarea atenta si conditionata a Americii, isi dezvolta propria politica de securitate si aparare, al carei punct de referinta urmeaza sa fie Forta de Reactie Rapida Europeana, alcatuita din 60.000 de soldati, care, impreuna cu o forta navala si aeriana asociate, va fi gata de actiune in anul 2002, fiind capabila sa execute misiuni cu durata de pina la una an. ( EEPA ) Proiectul NMD merge inainte Statele Unite vor infiinta sistemul spatial de aparare antiracheta, indiferent de critici si de nemultumirile puternice ale unor state ca Rusia si China, iar tratatul ABM, devenit anacronic, va trebui renegociat, dupa cum estimeaza experti britanici. Tratatul ABM, prin care sint interzise sistemele antiracheta, semnat in 1972 de Statele Unite si URSS, are o vechime de "30 de ani si va trebui renegociat", deoarece nu mai este o baza pentru "stabilitatea" geostrategica, au spus expertii, care au adaugat: "Rusii nu au alta alternativa. In final, vor fi nevoiti sa negocieze cu Statele Unite". ISABELLA ALEXANDRESCU In vederea solutionarii conflictului din Valea Presevo, NATO trece de partea sirbilor NATO a cedat presiunilor venite din partea Iugoslaviei, anuntind ieri ca ar putea lua in considerare o eventuala modificare a frontierei estice a provinciei Kosovo daca aceasta masura se dovedeste a fi o solutie in vederea restabilirii ordinii in sudul Serbiei, zona devenita un adevarat paradis al gherilelor separatistilor albanezi, transmite Reuters. Secretarul general al Aliantei, generalul George Robertson, a declarat ca Serbia doreste sa limiteze sau sa elimine fisia de securitate din jurul provinciei, astfel incit fortele de securitate sa poata recapata controlul asupra satelor din regiunea Presevo, devenite adevarate fiefuri ale rebelilor separatisti. Aceasta este numai una dintre masurile prevazute in planurile sirbe pe termen lung in vederea restabilirii pacii in regiune. Robertson a estimat ieri, in cursul unei convorbiri cu vicepremierul sirb Nebojsa Covici, aflat in vizita la Bruxelles, ca desfiintarea "zonei de securitatea este, deocamdata, prematura", dar ca propunerea sirba va fi analizata cu atentie. "Nu mai este nevoie de o fisie-tampon de aceste dimensiuni deoarece nu mai exista ostilitati intre armata sau politia iugoslava si fortele KFOR", a argumentat vicepremierul sirb. "NATO este gata sa analizeze posibilitatea modificarii frontierei daca se demonstreaza ca aceasta schimbare nu va crea un vid sau nu va duce la declansarea unor noi conflicte. Schimbarile premature n-ar face decit sa inrautateasca situatia", a declarat, la rindul sau, reprezentantul NATO. CE sustine planul Belgradului Comisia Europeana a anuntat ieri ca sustine planul iugoslav de restabilire a pacii in zonele controlate de separatistii albanezi din sudul Serbiei, transmite Reuters. Comisia "a examinat indeaproape elementele economice ale acestui proiect", a declarat comisarul european pentru relatii externe Chris Patten, care a subliniat "dorinta autoritatilor iugoslave si sirbe de a rezolva problemele din regiunea Presevo". "Examinam variantele, incercind sa gasim solutiile optime pe termen lung in cadrul acestui program, ce se bucura de un fond de 240 de milioane de euro", a mai declarat Patten. DIANA EVANTIA BARCA Extrema dreapta se dezumfla Pe data de 4 februarie 2000, Austria crea un imens scandal in sinul Uniunii Europene, aducind la guvernare o serie de reprezentanti ai extremei drepte, in frunte cu ultranationalistul Joerg Haider, care s-a vazut nevoit sa dea inapoi in fata opozitiei exprimate de statele membre ale UE fata de prezenta sa in guvernul de la Viena. Desi a pierdut alegerile, Wolfgang Schuessel, liderul Partidului Conservator, a fost ales in cele din urma in functia de cancelar al republicii, dar numai dupa ce a semnat un "pact al diavolului" cu Haider, spre oroarea Celor 15 care s-au mobilizat exemplar in vederea izolarii Austriei cu extrema dreapta la putere. In clipa de fata, Partidul Libertatii (FPOe) al lui Haider a scazut cu peste 8% in preferintele electoratului fata de cota maxima de 28% obtinuta in alegerile de anul trecut, esentiala fiind opozitia exprimata chiar de membrii marcanti ai aceleiasi formatiuni politice. Destul de multi lideri ai FPOe se gindesc serios la posibilitatea "dezertarii", cu atit mai mult cu cit se apropie vertiginos alegerile municipale din Viena, iar partidul lor scade puternic in sondaje.( V.B. ) Austria vrea o alianta cu parfum habsburgic Uniunea Central-Europeana Abia iesita din izolarea diplomatica la care a fost supusa in urma accederii extremei drepte la guvernare, Austria intentioneaza sa constituie un grup de interese al statelor din Europa centrala la care sa adere viitoarele membre ale Uniunii Europene care au facut parte cindva din Imperiul Habsburgic. Ministrul austriac de externe, Benita Ferrero-Waldner, i-a invitat in aceasta saptamina pe omologii sai ungar, ceh, slovac, sloven si polonez pentru a discuta parteneriatul strategic pe 6 iunie la Viena. Proiectul sau vizeaza crearea unei comunitati de interese a statelor din Europa centrala si orientala, dupa modelul Beneluxului si al statelor nordice. "Avem interese comune, o mentalitate similara si probleme asemanatoare. Este mai usor sa le abordam impreuna", a mai adaugat ea, subliniind ca acest parteneriat trebuie sa ia forma unui dialog aprofundat, cu intilniri regulate. CAMELIA MUNTEAN Potrivit cotidianului britanic "The Daily Telegraph" , UE si forta armata europeana au fost inventate de nazisti! Ideea unei uniuni economice si politice paneuropene, care sa dispuna de o forta proprie de aparare, a fost conceputa de ofiteri ai temutului serviciu de securitate nazist SS, se arata intr-o serie de documente secrete facute publice in Marea Britanie, preluate de cotidianul "The Daily Telegraph". Generalul-maior Ellersiek si Brig Mueller, seful de Stat Major al armatei nazite in timpul bataliei de la Bulge, i-au prezentat lui Adolf Hitler aceste idei drept mijloace de supravietuire a nazismului, chiar si in conditiile deja evidentei victorii a fortelor aliate in cel de-al doilea razboi mondial. In martie 1946, Ellersiek a fost desemnat presedinte al miscarii politice "subterane" numite "Organizatia Süddeutschland". Generalul intentiona sa creeze o forta unica militara care sa apartina unei uniuni politice europene puternic militarizate, dupa cum i-a declarat unui ofiter britanic de informatii care lucra sub acoperirea de oficial al Foreign Office (Ministerul de Externe). "E important ca Marea Britanie sa realizeze ca, daca Europa va supravietui, ar trebui sa gindim toti ca «europenii»", a spus fostul ofiter SS. Platforma-program a partidului facea apel la constituirea unei "panEurope" care sa constituie o putere capabila a "contracara influenta SUA si a Rusiei". In acest plan se preconiza ca, desi natiunile europene ar ramine "independente", problemele legate de finante si aparare sa fie decise "la centru". "Binele care a existat in nazism traieste inca in inima Germaniei", a spus Ellersiek. Partidul sau mai propunea "o noua revolutie pentru Germania care sa traseze planul" viitoarei Europe Unite. "Aceasta revolutie trebuie sa fie opera noii elite, prototipul german pentru viitorii conducatori ai Europei, care va iesi astfel purificata din nazism si procesele de razboi", declara Ellersiek. Spionul britanic mentioneaza ca, foarte probabil, la conducerea noii orientari politice se aflau generali ai armatei germane. "Germania trebuie sa conduca aceasta Noua Europa in colaborare cu Marea Britanie", il citeaza agentul pe ofiterul german, adaugind cu propriile-i cuvinte: "Atit de putine alte aspecte sint mentionate despre Regatul Unit, incit mi-e clar ca-i vorba de un parteneriat de joasa factura". CONSTANTIN VLAD Compania "Balkan Airlines", pilotata spre faliment Compania aeriana nationala a Bulgariei, "Balkan Airlines", a carei actionar majoritar este grupul israelian Zeevi Holdings, a suspendat incepind de miercuri toate zborurile, mergind spre faliment pentru ca atit proprietarul, cit si guvernul refuza sa o mai finanteze, relateaza AFP. Premierul Ivan Kostov a declarat miercuri ca grupul Zeevi "a recunoscut de facto starea de insolvabilitate" a companiei aeriene bulgare. Guvernul, care detine 25 la suta din actiunile Balkan, nu a hotarit inca daca va rezilia contractul de privatizare sau daca va declara falimentul companiei aeriene. "Falimentul ar fi solutia cea mai rapida si cea mai putin penibila pentru toti. Compania va iesi in acest mod mai curata. Este clar ca o noua vinzare partiala sau totala a companiei trebuie sa se produca", a declarat Krassen Stancev, directorul Institutului pentru economie de piata din Sofia. El a recunoscut ca un esec al privatizarii Balkan ar avea un "impact negativ" asupra viitorului privatizarii marilor societati cum ar fi compania de telecomunicatii si cea de distribuire a energiei. "Compania va da faliment din cauza pierderilor acumulate in fiecare zi", a mai adaugat el. Zeevi Holdings, care a cumparat 75 la suta din actiunile "Balkan Airlines" in 1999, cere 230 de milioane de dolari guvernului bulgar, "suma corespunzatoare activelor a caror inexistenta a constatat-o dupa cumparare". Grupul israelian a anuntat marti ca nu intentioneaza sa mai finanteze compania pina ce executivul de la Sofia nu va livra suma ceruta. Yossif Novak, membru al consiliului de administratie, a declarat ca guvernul bulgar sustine ca nu datoreaza decit 110 milioane de dolari. Compania israeliana a cumparat pachetul majoritar de actiuni de la compania aeriana bulgara pentru suma de 150.000 de dolari si s-a angajat sa faca investitii de 100 de milioane in primii cinci ani. "Cererea de a se plati daune de 230 de milioane de dolari este o insolenta, dat fiind ca au cumparat compania la pretul unei pizzerii, iar imaginea Balkan s-a deteriorat din cauza grevelor justificate ale pilotilor care nu mai stiu daca aceasta companie mai are macar un avion care sa-i apartina", comenteaza cotidianul "Demokratia". De la inceputul lunii februarie, pilotii au lansat o campanie de proteste fata de concedierea a 70 de piloti si a inchiderii bazelor tehnice de la Varna si Burgas. CAMELIA MUNTEAN Puterea din Bulgaria, in dialog cu societatea civila La zece ani dupa caderea comunismului, parlamentul bulgar a luat in dezbatere un proiect de lege privind crearea unui organ central consultativ care sa reprezinte opinia publica, transmite Reuters. In proiect este stipulata instituirea unui "Consiliu Economic si Social, care sa exprime vointa societatii civile in domeniile dezvoltarii sociale si economice". Aceasta instanta urmeaza sa emita concluzii cu privire la proiectele legilor sociale si economice si sa elaboreze, la cererea parlamentului, proiecte in aceste domenii. Noua structura urmeaza sa fie compusa din 30 de membri - 10 reprezentanti ai patronatului, 10 ai organizatiilor salariatilor si tot atitia din rindurile organizatiilor nonguvernamentale. Desi in proiectul de lege acest consiliu a fost gindit ca un organism independent, membrii sai vor fi desemnati de guvern, iar presedintele va trebui sa primeasca si aprobarea parlamentului. DIANA EVANTIA BARCA Flash Megaesrocherie de 25 de miliarde de dolari Un canadian si un japonez au fost arestati la Toronto pentru implicarea in cea mai importanta tentativa de escrocherie din istoria Canadei, a carei valoare se ridica la 25 de miliarde de dolari, prin utilizarea de obligatiuni false (foto), relateaza AFP. In aceasta frauda ar putea fi implicate si alte persoane, gigantica tentativa de frauda financiara fiind realizata cu ajutorul obligatiunilor false americane din 1934. Conform politiei, titluri de valoare de 125 de miliarde de dolari ar putea fi inca in circulatie. Escrocheria a fost partial stopata luni, dupa arestarea celor doi barbati, japonezul Sung Taek Park, 67 de ani, si canadianul Michael Johnson, 37 de ani. Cei doi s-au prezentat la o sucursala a Bancii Imperiale de Comert din Toronto si au cerut o scrisoare de credit dupa ce au depus aceste obligatiuni. Valoarea mare a titlurilor i-a determinat pe angajatii bancii sa faca o verificare. ( C.M. ) Templul lui Confucius, distrus de zelul femeilor de serviciu Unul dintre cele mai valoroase si vechi monumente istorice ale Chinei, templul lui Confucius, a fost grav avariat de femeile de serviciu care, pline de zel, au tinut sa demonstreze ca isi merita salariul, anunta cotidianul "The Times". Din ordinul autoritatilor locale din Qufu, provincia Shandong, echipa de femei de serviciu a frecat temeinic cu detergent si a clatit din belsug cu apa lucrarile antice din lemn, picturile si statuile din templu. Ca urmare, multe opere de arta si relicve vechi de 2.500 de ani au fost deteriorate in asa masura incit nu mai sint recuperabile nici prin restaurare. Guvernul de la Beijing a trimis rapid o echipa de ancheta care a descoperit dovezi de neglijenta crasa: culorile zugravelii templului s-au sters si s-au desprins in fisii de pe pereti, lemnul s-a umflat si crapat din cauza apei, iar unii pereti sint acoperiti cu igrasie. In plus, o nepretuita inscriptie caligrafica sapata in piatra a fost sparta de un camion de aprovizionare. ( I.A. ) Contrabanda cu oua in chiloti Prins la controlul vamal cu valizele burdusite de papagali si serpi si cu oua de pasari exotice ascunse in chiloti, un turist austriac a fost arestat de politia braziliana pentru trafic cu animale, transmite Reuters. Un purtator de cuvint al politiei a explicat ca austriacul isi pusese cinci oua de pasari linga testicule, pentru a le pastra la o temperatura ridicata, asemanatoare celei din cuib. In doua valize, politia a mai descoperit 21 de papagali, doi serpi si patru perusi. Traficantul a fost prins datorita unui telefon anonim, impreuna cu el fiind arestat si un lucrator de la aeroport care, se pare, i-a fost complice. ( I.A. ) CIA trimite patrule invizibile pe Internet Agentia Centrala de Informatii a Statelor Unite (CIA) a investit un milion de dolari pentru ca societatea tehnologica "Safeweb" sa-i furnizeze un sistem fiabil de stergere a "amprentelor" numerice pe care le imprima inevitabil orice "navigator" de retea atunci cind consulta Internetul. "Avem mii de angajati care «perie» Internetul", a declarat cofondatorul si presedintele director general al "Safeweb", Stephen Hsu, societate creata special pentru CIA in urma cu cinci luni. "Nimeni nu stie ce locatii controleaza ei", a mai spus Hsu, referindu-se direct la agentii CIA. Teoretic, "Safeweb" permite vizitatorilor sa circule pe Internet fara a fi detectati, cu ajutorul unor semnale de bruiaj. Sistemul va intra efectiv si oficial in activitatea curenta a CIA, in luna aprilie. ( C.V. ) Dupa 17 ani de concubinaj, Goldie Hawn se marita La 17 ani de cind s-a mutat sub acelasi acoperis cu iubita lui, Goldie Hawn (55 de ani), actorul Kurt Russell (49 de ani) s-a hotarit in sfirsit sa o ceara de nevasta. El a luat aceasta decizie la nunta fiicei lui Goldie, Kate Hudson, care s-a maritat de Revelion cu vocalistul formatiei Black Crows, Chris Robinson. "Am avut atunci un sentiment de bucurie amestecata cu tristete si a fost prima oara cind m-am gindit sa ma insor cu Goldie", marturiseste Russell. Cei doi au impreuna un baiat, Wyatt, insa mai au si alti copii: Goldie are un baiat si o fata cu Bill Hudson, fostul ei sot, iar Kurt are o fata cu actrita Season Hubley. In mod cert, va urma semnarea unui contract prenuptial pentru ca in general vedetele nu vor sa-si amestece averile. Din acest punct de vedere, Hawn s-a fript de doua ori pina acum: primului barbat a trebuit sa-i dea 75.000 de dolari, iar celui de-al doilea i-a luat o vila in valoare de doua milioane de dolari. TRAIAN BANICA Chiloti second-hand, 60.000 de dolari Chilotii purtati de actrita Ursula Andress in "Dr. No", primul film din seria James Bond, (realizat in 1962), au fost vinduti la Londra pentru suma de 60.000 de dolari, in cadrul unei licitatii consacrate in intregime agentului secret britanic 007, transmite AFP. Cel care i-a achizitionat este Robert Earl, unul dintre fondatorii lantului de restaurante Planet Hollywood, care a licitat prin telefon de la New York. Ursula Andress a povestit deseori ca datorita chilotilor si sutienului creatie proprie a devenit cu adevarat celebra. "Aparitia mea in film, in bikini, pe o plaja superba, poate fi considerata deja un moment clasic in cinema. Am devenit celebra ca «Bond Girl» in lumea intreaga", a declarat actrita la inceperea licitatiei. Piesa cea mai scumpa a fost eleganta masina sport Aston Martin, datind din 1965, condusa de Pierce Brosnan in filmul "Golden Eye", care a fost cumparata cu 230.000 de dolari de catre un fan James Bond, care a vrut sa ii faca o surpriza sotiei sale de Ziua indragostitilor. ISABELLA ALEXANDRESCU [31][pl.dll?rid=expresro] 