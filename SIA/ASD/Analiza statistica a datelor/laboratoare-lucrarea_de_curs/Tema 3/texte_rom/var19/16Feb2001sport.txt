 Galatasaray i-a trimis pe spanioli dupa tigari Lucescu: "In acest moment, facem istoria fotbalului din Turcia" Mircea Lucescu a trimis miercuri seara formatia Galatasaray Istanbul cu un picior in sferturile de finala ale Ligii Campionilor la fotbal. Pe stadionul "Ali Sami-yen", antrenorul roman si-a asezat magistral echipa in teren, invingind campioana Spaniei, Deportivo La Coruna, cu scorul de 1-0 (1-0). Golul marcat de Suat, in minutul 11, a adus o victorie pentru care a curs multa sudoare. "Il Luce" a acceptat sa vorbeasca despre partida dintre Galata si SuperDepor, intr-un interviu acordat ieri cotidianului "Evenimentul zilei". "Nu sint multumit, sint foarte multumit" Cum s-a vazut meciul de pe banca de rezerve? A fost o traire intensa. Am suferit foarte mult. Partida n-a fost spectaculoasa, mai degraba una tactica... N-aveam ce sa fac. N-ati vazut cum pasau, cum driblau? Sint cinci brazilieni in echipa lor. Nu puteai face altceva ca sa cistigi! Daca ne-am fi luat cu ei la lupta, am fi pierdut... Va asteptati la o replica mai consistenta din partea oaspetilor? Nu, ma asteptam exact la ceea ce s-a intimplat. Deportivo este o echipa care n-a pierdut nici un meci in faza secunda a competitiei, in grupe. Vorbim despre formatia care este capabila sa cistige cinci meciuri la rind in campionatul spaniol si care a cucerit titlul avind ca adversare pe FC Barcelona si Real Madrid. Sa intelegem ca sinteti multumit? Nu sint multumit, sint foarte multumit de felul cum a jucat echipa. In final putea sa fie si 3-0 pentru Galata. Fata de cit a dominat, Deportivo n-a reusit sa concretizeze in aceeasi masura ocaziile avute. Noi am stat mai bine la faza de contraatac. De ce l-ati pastrat in teren pe Hagi tot meciul, desi nu era complet refacut? Am avut probleme cu alti baieti, care s-au accidentat in timpul partidei. A fost bine ca Hagi mi-a ramas in picioare pina la final. Nu ma asteptam sa termine meciul, insa a dovedit o dirzenie foarte mare. "Trebuie sa joci 18 meciuri ca sa ajungi in finala" Cum s-a sarbatorit succesul la Istanbul? Nu stiu, ca nu umblu pe strazi. Eu am venit acasa pe la ora unu dimineata, am mincat, iar apoi m-am culcat. Am auzit ca au venit si suporteri din Romania. Le place fotbalul adevarat. De fapt, Galata e ca si echipa romanilor. Ce mai conteaza, cind faci cam o ora cu avionul pina la Istanbul! E ca si cum te-ai duce pina la Oradea. In plus, nu-ti trebuie nici pasaport. Cum comentati rezultatul celeilalte partide din Grupa B? Nu ma surprinde. Aceste meciuri inseamna o motivatie cu totul si cu totul speciala. Asa se explica rezultatul de egalitate realizat de PSG. Moral, echipa franceza isi poate reveni dupa acest meci, desi in campionat nu are rezultate deosebite. Parizienii trec printr-o perioada de transformari. Pesemne ca Fernandez nu i-a cunoscut pina acum prea bine. Se vede ca echipa lui sufera la relatiile de joc. Inaintea acestei partide erati de parere ca jucatorii Galatei se afla in fata unui important episod al carierei lor. Asa si este. In acest moment, facem istoria fotbalului din Turcia. Cind ajungi la un asemenea nivel, trebuie sa te agati de rezultat pentru ca nu se stie cind te mai intilnesti cu o asemenea oportunitate. Nu mai e ca pe vremea Cupei Campionilor, cind, dupa doua meciuri, ajungeai in finala. Pe atunci jucam cu finlandezi, cu Reykjavik... In Liga Campionilor sint cele mai bune echipe din lume. In plus, acum trebuie sa joci 18 meciuri ca sa ajungi in finala! Se poate spune ca Galata e ca si calificata in "sferturi"? Inca nu. Eu am mai multa experienta in asemenea situatii. Mai avem de disputat trei meciuri la fel de grele. Oricare dintre aceste patru echipe poate sa cistige trei partide la rind! DANIEL CONTESCU Recordurile Cu Gica Hagi si Gica Popescu in teren pe parcursul celor 90 de minute, dar fara sa impresioneze, formatia turca a reusit sa treaca pe prima pozitie a Grupei B si sa ia o serioasa optiune pentru faza urmatoare a competitiei. S-au intilnit doua echipe care detineau, fiecare, cite un record in aceasta editie a Ligii Campionilor. Galatasaray nu pierduse nici un meci pe stadionul "Ali Sami-yen", iar spaniolii nu cunoscusera infringerea in vreun meci disputat in deplasare. Fotbalistii turci au reusit sa interpreteze o partitura tactica fara greseala, speculind orice eroare a formatiei pregatite de Javier Irureta. Unicul gol al partidei a venit in minutul 11. Dupa o centrare a lui Hasan Sas, Suat a catapultat mingea sub transversala portii aparate de Molina. Pentru meciul-retur, programat marti pe stadionul "El Riazor", Lucescu nu va putea conta pe Emre si Hasan Sas, care au primit cite un cartonas galben in aceasta partida si astfel vor fi suspendati. "Turcii s-au aparat ca niste mistreti" Presa spaniola de ieri deplinge infringerea celor de la Depor si ironizeaza prestatia turcilor, care au uzat de toate mijloacele posibile pentru a mentine rezultatul la 1-0. "Fotbalul, in versiunea lui injusta, i-a premiat pe cei de la Galatasaray", scrie "Marca". In acelasi cotidian, antrenorul Irureta spune ca "ne-a lipsit golul, iar turcii s-au aparat ca niste mistreti la finalul jocului". Cotidianul "As" considera drept "nemeritata" infringerea alb-albastrilor. Publicatia madrilena mentioneaza ca "spaniolii au predat o adevarata lectie de fotbal, dar s-au intors acasa fara nici o recompensa. Galatasaray a mizat pe o remiza. Nu este de mirare pentru ca, inaintea jocului, Mircea Lucescu a declarat ca se multumeste cu un rezultat de egalitate". Brazilianul Jardel a fost caracterizat ca "depasit si disparut din joc pe toata durata meciului, fiind blocat de apararea oaspetilor". "Galatasaray si-a aparat golul precum un tezaur si a facut inutil jocul bun prestat de jucatorii lui Irureta", scrie "El Pais", care aminteste de fanatismul suporterilor turci. "Cu cinci ore inainte de inceputul partidei, peste 2.000 de spectatori au intrat pe stadion, in ciuda unei ploi torentiale, si au cintat pina la fluierul de start al arbitrului. Trebuie tinut cont de faptul ca stadionul «Ali Sami-yen» nu are tribunele acoperite", mentioneaza acelasi ziar. Anelka s-a distrat cu Maldini In celalalt meci al grupei, AC Milan a remizat cu Paris Saint Germain, scor 1-1, dupa o partida in care fiecare echipa a trecut pe linga victorie. Nicolas Anelka le-a dat mari batai de cap fundasilor "ros-negri", in special italianului Maldini si brazilianului Roque Junior, ultimul fiind eliminat in prima repriza dupa ce l-a faultat in postura de ultim aparator pe francez. In meciul surprizelor din aceasta faza a Ligii Campionilor, Sturm Graz a dispus cu 2-0 de Panathinaikos, dar grecilor li s-a anulat un gol perfect valabil cind scorul era egal. Valencia n-a izbutit sa treaca de Manchester United, intrucit Mendieta si Carew au ratat citeva ocazii imense. Adrian Ilie a asistat la meci din tribunele stadionului "Mestalla", nefiind convocat pentru aceasta partida, chiar daca a reluat antrenamentele alaturi de "lilieci", asa cum sint denumiti fotbalistii pregatiti de argentinianul Hector Cuper. DANIEL NAZARE GRUPA A : Sturm Graz - Panathinaikos Atena 2-0 (0-0). Au marcat: Haas (min. 60), Kocijan (min. 85); Valencia CF - Manchester United 0-0. 1. MANCHESTER UNITED 3 2 1 0 5-1 7p 2. Valencia CF 3 1 2 0 2-0 5p 3. Sturm Graz 3 1 0 2 2-4 3p 4. Panathinaikos 3 0 1 2 1-5 1p GRUPA B: Galatasaray Istanbul - Deportivo La Coruna 1-0 (1-0). A marcat: Suat (min. 11); AC Milan - Paris Saint Germain 1-1 (1-1). Au marcat: Leonardo (min. 27) / Anelka (min. 30). 1. GALATASARAY 3 2 1 0 4-2 7p 2. Ac Milan 3 1 2 0 4-3 5p 3. Deportivo La Coruna 3 1 0 2 3-3 3p 4. Paris Saint Germain 3 0 1 2 2-5 1p Presa de la Istanbul face bascalie Role pentru Hagi si Jardel Presa turca de ieri considera ca Galatasaray Istanbul este cea mai buna echipa din lume deoarece a reusit sa se impuna in fata celor de la Depor in numai noua jucatori. "Mai exista vreo formatie care sa poata cistiga cu doi oameni mai putin pe teren? Daca am avea posibilitatea, le-am duce, la vestiare, lui Hagi si lui Jardel, cite o pereche de role. Dar mai important decit felul in care a jucat echipa este ca a reusit sa-si adjudece cele trei puncte", noteaza cotidianul "Fanatik". "Cadavrul formatiei Galatasaray a reusit sa invinga Deportivo, de aceea nimeni sa nu se indoiasca de faptul ca este posibil ca echipa turca sa cistige Liga Campionilor", scrie "Sabah", aluzie la jocul slab prestat de jucatorii antrenati de Mircea Lucescu si Gabi Balint. Cotidianul "Turkiye" a notat ca echipa nu a oferit un spectacol fotbalistic, dar a incalzit inimile suporterilor: "Rasturnind inca un urias pe «Ali Sami-yen», Galatasaray a redevenit, de Ziua indragostitilor, iubirea Turciei". ( D.N. ) Toate-s vechi si noi sint toate Grigorescu e seful arbitrilor Nicolae Grigorescu a acceptat ieri propunerea lui Adalbert Kassai, secretarul general al FRF, de a prelua periculoasa functie de presedinte al Comisiei Centrale a Arbitrilor. Reputatul "cavaler al fluierului" este sprijinit de Kassai si de grupul presedintilor de club din Comitetul Executiv, adica exact de tabara celor care l-au "mazilit", la inceputul acestei saptamini, pe Ion Craciunescu. "Grigorescu este primul dintre candidatii cu care am discutat. Si-a dat acordul de principiu si acum studiaza proiectul de regulament al arbitrilor, proiect care va intra miine (n.r. - azi) pe rol in Comitetul Executiv", a anuntat Adalbert Kassai ieri, la prinz, dupa citeva ore de discutii cu Grigorescu. Timisoreanul si-a lovit Mercedesul Banateanul s-a prezentat la sediul federatiei in jurul orei 9.30, dupa o noapte petrecuta la volanul Mercedesului care l-a adus de la Timisoara. Oficialul federal l-a convins relativ repede pe Grigorescu, acesta din urma coborind apoi la departamentul "Competitii" pentru a studia citeva capitole din noul regulament. "Am vorbit cu domnul Kassai si am inteles motivele pentru care a fost demis Ion Craciunescu", a declarat Grigorescu, dupa mai multe tentative de a se fofila din calea ziaristilor. "Am luat cele doua stenograme ale Comitetului Executiv, din 29 ianuarie si din 12 februarie, pentru a le citi. Azi nu o sa dau un raspuns definitiv, dar miine dimineata lucrurile vor fi clare cu siguranta. Trebuie mai intii sa iau si partea a doua a proiectului de regulament pentru a o studia asta-seara, la hotel". Dupa 40 de minute, Grigorescu a plecat impreuna cu Kassai spre Hotelul Sport, la noul sediu al CCA. Grabit sa iasa din raza de actiune a camerelor de luat vederi, Grigorescu si-a lovit masina in parcare, izbind-o de bordura unui trotuar. Scapati de incomoda prezenta a unor personalitati precum Porumboiu, Nesu si Craciunescu, membrii Comitetului Executiv al FRF se reunesc astazi din nou pentru a-l valida pe Nicolae Grigorescu. Kassai, persoana mandatata de Mitica Dragomir si presedintii de cluburi sa aleaga omul potrivit in fruntea arbitrilor, a dat ieri asigurari ca totul va merge ca uns: "Nu este nici un membru al Comitetului Executiv care sa nu-l agreeze pe Grigorescu. Nu mai vreau sa fac referiri la ce-a fost. Aceasta autonomie a CCA a fost prost inteleasa pina acum. E vorba, de fapt, de respectarea regulamentului aprobat in Comitetul Executiv din 29 ianuarie, regulament care trebuie sa devina o Biblie pentru arbitrii nostri". Secretarul general al FRF a mentionat ca i-a comunicat lui Grigorescu motivele pentru care a fost inlaturat Craciunescu, fara sa mai astepte ca timisoreanul sa intrebe. "In sedinta din 29 ianuarie s-a adoptat un regulament, iar in 12 februarie, domnul Craciunescu s-a prezentat cu altul. Acest lucru a fost apreciat de membrii Comitetului Executiv ca o sfidare". Intrebat cum s-a putut intimpla asa ceva, din moment ce la regulamentul prezentat in 12 februarie a lucrat si Mircea Sandu, presedintele FRF, Kassai a dat un raspuns stupefiant: "Eu n-am cunostinta despre acest lucru!". Considerat "rezerva" lui Grigorescu, in caz ca timisoreanul nu accepta functia, Vasile Avram va fi numit director general executiv al CCA. El este, in mare parte, autorul noului regulament al arbitrajului romanesc, document prin care autonomia "fluierasilor" s-a redus simtitor, eliminindu-se solicitarile "nestatutare" ale fostului presedinte, Ion Craciunescu. De remarcat faptul ca Nicolae Grigorescu, in virsta de 45 de ani, va fi nevoit sa renunte la activitatea de asistent, chiar daca mai avea sase luni de arbitraj. Nasu' l-ar da iarasi in judecata pe Porumboiu Mircea Sandu a spus ieri ca Adrian Porumboiu a dat dovada de lasitate in momentul in care a parasit, in decembrie 2000, functia de presedinte al CCA, acest refuz generind tot scandalul arbitrajului. "I-a fost frica. Treaba cu procesul a fost un motiv pueril (n.r. - Porumboiu a renuntat la functia de presedinte al CCA dupa ce a fost adus la Bucuresti pentru a fi audiat in cadrul unui proces de calomnie pe care i l-a intentat Mircea Sandu). In legatura cu acuzatia fostului arbitru international, lansata in urma cu trei zile in "Evenimentul zilei" - potrivit careia Mircea Sandu este pionul principal in demiterea lui Craciunescu -, presedintele FRF a replicat: "Imi pare rau ca am renuntat la procesul cu Porumboiu. Poate chiar am sa-l dau din nou in judecata". Nasu' a recunoscut ca a incercat sa-i pacalesca, impreuna cu Craciunescu, pe presedintii de club, propunind sa faca un artificiu pentru a incalca statutul FRF, in legatura cu intocmirea listei cu "fluierasii" romani propusi pentru admiterea in rindul arbitrilor cu ecuson FIFA. MATEI UDREA LAURENTIU CIORNEI Suporterii harghiteni nu-si vor incuraja hocheistii la Bucuresti "Oricum, nu le dadeam viza!", spun stelistii Steaua si SC Miercurea Ciuc se vor intilni, astazi si miine, in meciurile doi si trei ale finalei Ligii Nationale de Hochei. Partidele, care vor incepe la orele 15.00 si, respectiv, 12.00, se vor disputa pe patinoarul "Mihai Flamaropol" si vor fi transmise, in direct, de postul de televiziune Antena 1. Pentru aceste jocuri, clubul organizator, Steaua, a pus in vinzare bilete la pretul de 15.000 de lei. Desi capacitatea patinoarului este de circa 6.000 de locuri, pentru evitarea incidentelor se vor pune in vinzare numai 4.000 de bilete. Tot acesta este si motivul pentru care dispozitivul fortelor de ordine - format din politie, politie militara, jandarmi si agenti "Bronec" - va numara aproximativ 500 de persoane. Dupa victoria obtinuta saptamina trecuta la Miercurea Ciuc, Steaua a devenit principala favorita. Constienti de avantajul luat, "militarii" si-au propus victoria in ambele partide pentru a obtine titlul, dar si pentru a scuti bugetul clubului de o deplasare costisitoare in Harghita. Declaratia capitanului de echipa, Cristi Daia, e extrem de elocventa: "Vom juca si cu mintea, dar si cu inima. S-au intimplat prea multe la Miercurea Ciuc". Singurii incerti, Cazacu si I. Popovici, primul cu dureri la mina dreapta, iar al doilea cu dintii sparti dupa ce "a receptionat" un puc in precedentul joc, nici nu se gindesc sa nu intre pe gheata. Ciucanii insa nu se vor putea baza pe serviciile lui Adorjan, suspendat, si I. Nagy, accidentat. Mai mult, in lotul harghitenilor a aparut si o epidemie de gripa, nu mai putin de patru jucatori fiind deja atinsi de virus. Oaspetii nu se vor putea baza nici pe sprijinul galeriei, intrucit suporterii din Miercurea Ciuc au renuntat sa vina in Bucuresti. Referitor la aceasta decizie, liderul galeriei steliste, Jean Pavel, a declarat: "Foarte bine ca nu mai vin. Nici n-aveau ce sa caute in Bucuresti, dupa ce au facut acolo. Pai, daca ei au strigat chestia aia cu pasapoartele, credeau ca le va fi usor? Ii luam noi la controlul pasapoartelor, faceam PCTF la intrarea in patinoar. Si, oricum, nu le dadeam viza". HORIA HASNAS Flash Sosie descurcareata Politia din Rio de Janeiro este in cautarea unei sosii a fotbalistului brazilian Romario, care se foloseste de asemanarea cu atacantul formatiei Vasco da Gama atunci cind merge la cumparaturi. Individul respectiv se duce la magazinele din cartierul in care locuieste Romario, Barro di Tijuaca, si le spune vinzatorilor sa treaca valoarea cumparaturilor in contul sau personal. Pagubele produse pina acum de copia lui Romario se ridica la circa 10.000 de dolari. Politia din Rio a solicitat, prin intermediul unui post de televiziune local, tuturor persoanelor care seamana cu starul sud-american sa se prezinte la comisariat pentru a fi luate in evidenta si a se evita incidente nedorite. ( S.T. ) O dorinta mare cit China Beijing, capitala Chinei, a intrat de mai multa vreme intr-o agitatie nemaivazuta. Motivul il constituie candidatura pe care edilii acestui oras au depus-o pentru organizarea Jocurilor Olimpice din 2008. Lupta este acerba, orasele contracandidate fiind Istanbul, Osaka, Toronto si Paris, finalistele acestei competitii. Pina acum, autoritatile locale n-au stat o clipa, luind diverse masuri de natura sa sporeasca gradul de civilizatie si de curatenie al Beijingului, sa imbunatateasca reteaua de transport in comun, sa ridice gradul de securitate a potentialilor vizitatori, fie ei sportivi, suporteri sau simpli turisti. Momentul adevarului este foarte aproape pentru ca, in perioada 21-24 februarie, membri marcanti ai Comitetului International Olimpic vor vizita metropola cu origini pierdute in antichitate, oficialii urmind sa se delecteze si cu o scurta excursie in Orasul Interzis al imparatilor Chinei. Concluziile acestei inspectii pot cintari cel mai mult in decizia finala. In imagine, un biciclist isi vede de pedalatul cotidian, trecind, oarecum nepasator, pe linga un poster imens infatisind un copil care poarta o pereche de ochelari in forma celor cinci cercuri olimpice. ( M.B. ) Piti ii face vint lui Raducanu Victor Piturca s-a decis asupra celor patru atacanti cu care va aborda returul campionatului, retinindu-i la echipa pe Vladoiu, Danciulescu, Ciocoiu si Radu Niculescu. Dupa ce, inainte de plecarea in Italia, l-a anuntat pe Robert Nita ca nu are nevoie de serviciile lui, acum a venit rindul lui Claudiu Raducanu sa primeasca trista veste ca nu are loc in Ghencea. Totusi, pentru ca jucatorul sa nu se iroseasca la formatia de tineret, Steaua incearca sa-i gaseasca o echipa la care sa evolueze, sub forma de imprumut, pina in vara. Deja au inceput tratativele cu FC National, grupare care e dispusa sa se intareasca, fie si numai pentru trei luni, cu atacantul stelist. E posibil ca tratativele sa se finalizeze foarte repede, pentru ca Raducanu sa poata merge cu "bancarii" in turneul de pregatire pe care acestia il vor efectua in Cipru, in perioada 18-28 februarie. ( H.H. ) [13][pl.dll?rid=expresro] 