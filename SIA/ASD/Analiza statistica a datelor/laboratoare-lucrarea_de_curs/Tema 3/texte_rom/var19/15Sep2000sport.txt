 Blestemul lui 13 Daca Ioan Munteanu, presedintele "gazarilor", n-ar fi declarat inainte ca partidele cu Dinamo, Steaua, Rapid si "eventual National" sint trecute din start la "pierderi planificate", probabil ca spectatorii ar fi pus rezultatul de la Medias pe seama ghinionului. Si aceasta, pentru ca partida Gaz Metan-Dinamo a stat sub semnul numarului fatidic: miercuri a fost 13 septembrie, iar primul gol a fost marcat in minutul 13, in urma unei greseli a jucatorului cu numarul 13 (Ciurar). Tinind cont insa de afirmatia lui Munteanu, se poate trage concluzia ca ardelenii au decis sa cedeze in mod deliberat punctele de pe teren propriu cu granzii campionatului. Ei au ales aceasta solutie tocmai pentru a evita un complot impotriva "alb-negrilor". "Reteta" - cit se poate de riscanta, avind in vedere ca o alta echipa care gindea asa, FC Onesti, se lupta acum in Divizia B - pregatita de sefii fotbalului de pe malul Tirnavei este aceea de a aduna baremul de 30 de puncte pentru a disputa apoi barajul de supravietuire cu una dintre echipele clasate pe locul doi in divizia secunda. Gruparea din Medias n-a mai reusit sa marcheze intr-un meci oficial de peste 400 de minute (trei jocuri de campionat si unul de Cupa). In anturajul echipei se vehiculeaza tot mai mult ideea aducerii lui Viorel Hizo ca antrenor, alaturi de Jean Gavrila. ION GIRNOD Papura si Batrinu, dati afara! Biroul Executiv al echipei de fotbal Universitatea Craiova, intrunit miercuri seara intr-o sedinta de urgenta, a luat hotarirea sa-i excluda din lot pe doi dintre cei mai valorosi jucatori, Cornel Papura si Florin Batrinu! Jean Nitulescu, vicepresedintele gruparii din Banie, a justificat ieri uluitoarea decizie cu argumente si mai ciudate: "In urma referatului facut de conducerea tehnica, am aflat ca Papura si Batrinu cer de mai multa vreme sa plece la echipe din strainatate. Cei doi mai spun ca nu s-au adaptat la cerintele antrenorului Florin Marin". Pedepsitii s-au abtinut de la orice polemica. "Este decizia lor si trebuie sa o accept. Imi pare rau ca ma despart de Craiova. Eu vreau sa ramin, dar dragoste cu sila nu se poate", a replicat Batrinu, in timp ce Papura a fost mai sec: "Nu ma intereseaza de ce am fost exclus. Este decizia conducerii. Vreau doar ca ei sa-si respecte cuvintul si sa-mi dea drumul daca voi primi oferte". Se pare ca sanctiunile nu i-au vizat doar pe cei doi jucatori. In plus, antrenorii si jucatorii au incasat amenzi. Florin Marin a primit un ultimatum, el urmind sa fie demis daca nu va aduce sase puncte din urmatoarele trei meciuri. MARIO MORCOV Diego Maradona a intrat cu un jeep intr-un autocar Diego Maradona, fosta stea a fotbalului argentinian, a supravietuit unui accident de circulatie produs pe o autostrada in afara capitalei Cubei, Havana. El s-a ales doar cu leziuni usoare, la genunchiul si glezna piciorului sting, dupa ce jeep-ul pe care-l conducea a izbit frontal un autocar gol. Soferul cubanez a scapat nevatamat din aceasta coliziune. Maradona a fost transportat cu o ambulanta, dar a fost externat la scurt timp dupa aceea. Argentinianul era insotit de un prieten, Carlos Fierro, care, de asemenea, nu prezenta rani serioase. In schimb, automobilul lui Maradona a fost grav avariat, mai ales in dreptul locului soferului. MARGARIT BANUTA Manchester United e masina de fotbal Cole merge ca pe role Prima etapa din grupele Ligii Campionilor la fotbal s-a incheiat apoteotic miercuri, cu o avalansa de goluri nemaiintilnita pina acum intr-o singura seara. In cele opt partide din Grupele E, F, G si H s-au marcat nu mai putin de 36 de goluri, o medie de 4,5 reusite de meci, care poate concura doar cu epoca anilor Ô50, atunci cind functiona celebrul WM, iar echipele intrau in teren cu trei fundasi, doi mijlocasi si cinci atacanti. Regalul a avut loc la Hamburg, acolo unde doua foste detinatoare ale Cupei Campionilor au oferit un recital unic. Torinezii au condus cu 1-0 si 3-1, dar proverbiala tenacitate a nemtilor a functionat si de aceasta data fara gres, acestia reusind de fiecare data sa revina si chiar sa preia conducerea in minutul 82. Trupa pregatita de Frank Pagelsdorf a dominat teritorial si a avut posesia balonului mai mult (peste 31 de minute, fata de cele doar aproape 23 ale oaspetilor), dar totul n-a fost, de fapt, decit o continua goana dupa egalare. Pippo Inzaghi s-a dovedit adevaratul pericol pentru poarta lui Butt, pe care l-a invins de trei ori. Un alt italian cu care "tricolorii" se vor intilni luna viitoare la Milano, capriciosul Del Piero, a dezamagit din nou, fiind inlocuit de antrenorul Carlo Ancelotti cu sirbul Kovacevici in minutul 59. Iar pentru ca spectacolul sa fie complet, cei peste 50.000 de spectatori care au umplut pina la refuz arena "Volkparkstadion" ("Stadionul Poporului", in traducere) l-au aclamat minute in sir pe Hans Butt, portarul germanilor, care a transformat penalty-ul prin care echipa sa a egalat la trei. Desi Juve a marcat patru goluri in deplasare si a scos un punct pe tarimul hanseaticilor, Ancelotti s-a numarat, la final, printre putinii nemultumiti de pe stadion: "Inzaghi a dovedit ca este un mare atacant. A fost, intr-adevar, un meci frumos, dar noi ne-am pierdut cea mai mare parte din motivatie si din concentrare dupa ce am preluat conducerea cu 3-1". La final, chipul de bronz al tehnicianului neamt Pagelsdorf n-a avut nici un rictus, cind a venit vorba despre cel numit de ziaristi "Superpippo": "Ca sa fiu sincer, sint furios pe acel penalty acordat in minutul 88 pentru ei. Cu totii stim ca Inzaghi stie sa cada frumos. Poate ca nu este usor sa revii impotriva unei astfel de echipe dupa ce esti condus cu 3-1, dar jucatorii mei au avut ocazia sa izbuteasca o mare performanta si nu vor uita aceasta frustrare". Alin Stoica a privit de pe banca dezastrul Daca romanii inregimentati la Galata au avut, marti, motive sa se bucure nu numai de victorie, dar si pentru fabulosul gol marcat de Hagi pentru Galatasaray, miercuri lucrurile n-au mai stat asa. Alin Stoica a ramas pe banca de rezerve de-a lungul a 90 de minute de cosmar pe care echipa sa, Anderlecht, le-a trait la Manchester. Cu Andy Cole in rol de Scaraotchi, "Diavolii rosii" au facut un adevarat carnagiu pe "Old Trafford" cu campionii Belgiei. Scorul final, 5-1 pentru britanici, nu reflecta decit in parte superioritatea zdrobitoare pe care acestia au etalat-o in teren. Autor a trei dintre golurile echipei sale, Cole a devenit cu aceasta ocazie si liderul clasamentului "all time" al trupei din Manchester in cupele europene. Cole are la activ 17 reusite, cu trei mai multe decit precedentul recordman, Denis Law. Un alt jubileu pentru englezi l-a stabilit reusita lui Irwin din minutul 32, cind Manchester a ajuns la 300 de goluri in competitiile europene. Pina la urma, antrenorul belgian Aime Anthuensis n-a mai avut altceva de facut decit sa se amuze impreuna cu ziaristii, atunci cind acestia l-au intrebat cum i-ar fi putut opri pe englezi: "Chiar asa, cum sa-i oprim? A, dumneavoastra ma puteti intreba daca le faceam fata in situatia in care intram cu 13 jucatori pe teren! Dar noi stim, macar, ca grupa nu se cistiga aici. Trebuie sa-i batem pe ceilalti". O noua dezamagire a suferit si Ovidiu Stinga, fostul international roman care nu a fost nici macar convocat in lotul de 18 jucatori cu care PSV Eindhoven a abordat meciul cu Dinamo Kiev. Cazut in dizagratia antrenorului Eric Gerets, olteanul se afla acum pe lista de transferari. MATEI UDREA GRUPA E Hamburg SV-Juventus Torino 4-4 (1-2). Au marcat: Yeboah (min. 17), Mahdavikia (min. 65), Hans Butt (min. 72 - din penalty), Kovac (min. 82)/Tudor (min. 5), F. Inzaghi (min. 36, 53 si 88 - ultimul din penalty) Panathinaikos Atena-Deportivo La Corua 1-1 (1-0). Warzycha (min. 29)/Naybet (min. 84) GRUPA F Rosenborg Trondheim-Paris Saint Germain 3-1 (1-1). Berg (min. 17), Johnsen (min. 62), Skammelsrud (min. 90 - din penalty)/Christian (min. 7) Helsingborg-Bayern München 1-3 (0-1). Johansen (min. 90)/Scholl (min. 7), Salihamidzic (min. 48), Jancker (min. 54) GRUPA G PSV Eindhoven-Dinamo Kiev 2-1 (1-1). Lucius (min. 36), Bruggink (min. 52)/Satskikh (min. 6) Manchester United-Anderlecht Bruxelles 5-1 (3-0). Cole (min. 15, 50 si 72), Irwin (min. 29 - din penalty), Sheringham (min. 42)/Koller (min. 55) GRUPA H FC Barcelona-Leeds United 4-0 (2-0). Rivaldo (min. 8), F. de Boer (min. 20), Kluivert (min. 74 si 84) AC Milan-Besiktas 4-1 (3-1). Coco (min. 36), Bierhoff (min. 44), Sevcenko (min. 45 - din penalty si 77)/Tayfur (min. 20 - din penalty) 3, 2, 1, 0, incepe Olimpiada Mileniului! Fara Olimpiada, lumea ar fi mai trista, ca plaja maturata de valuri, unde numai citeva umbrelute rasucite de vint si tipatul pescarusilor care spinteca pinza cenusie a cerului mai amintesc de sinii fierbinti ai verii si de sarutul cu gust de sare. Cind a inventat jocurile moderne, inspirindu-se din intrecerile antichitatii, francezul Pierre de Coubertin purta, fara sa stie, mantia si bagheta de magician. Pentru ca din jobenul sau a picurat in suflete legende de neuitat si a daruit lumii minuni. Caci ce altceva inseamna Jesse Owens, care a sfidat salutul nazist alergind ca vintul prin salcii, sau Bob Beamon, care s-a revoltat impotriva gravitatiei ca o lacusta in vremea treierisului, ori Nadia Comaneci, care a facut neputincios ordinatorul intr-o explozie de gratie si frumusete? La Sydney, in Australia, la 15.000 de kilometri de cerdacul copilariei si de povestile cu capatul Pamintului, Jocurile Olimpice 2000 pleaca azi din block-start-uri intr-o cursa nebuna care antreneaza, vreme de doua saptamini, toate natiile planetei. Cu gindurile, emotiile si dorurile lor AlIN PAICU Tiriac mizeaza pe cel putin 10 medalii de aur Ultima Olimpiada a mileniului poate reprezenta pentru Romania si competitia cu cea mai buna recolta de medalii, dupa Jocurile Olimpice de la Los Angeles, editia 1984. Atunci, "tricolorii" au avut sansa de a cuceri un numar record de titluri olimpice, 20, deoarece un boicot generat de "Razboiul rece" a facut ca restul tarilor membre ale Tratatului de la Varsovia (state comuniste) sa nu participe la competitia organizata de americani. La ultima Olimpiada, organizata tot in Statele Unite ale Americii, la Atlanta, sportivii romani au reusit sa adune numai patru medalii de aur, sapte de argint si noua de bronz. Cu o delegatie formata din 154 de sportivi, Romania se anunta una dintre surprizele care vor exploda la Sydney, printre "tricolori" aflindu-se numerosi campioni mondiali, europeni sau olimpici. "Competitia va fi dura, cu un numar record de participanti, toti unul si unul, dar avem incredere in baietii si fetele noastre. Este poate cea mai echilibrata si valoroasa trupa deplasata de Romania la o Olimpiada. Avem posibilitatea sa cucerim cel putin 10 medalii de aur", a declarat optimist Ion Tiriac, presedintele Comitetului Olimpic Roman. Daca stam sa parcurgem lista cu cei 154 de sportivi romani care vor participa la cel mai mare eveniment sportiv al anului, nu putem decit sa-i dam dreptate lui Ion Tiriac. In rindul disciplinelor favorite la cucerirea de medalii cit mai stralucitoare, putem vorbi despre gimnastica, atletism si caiac-canoe. De asemenea, intra in calcul si federatiile de box, natatie, scrima, handbal sau judo. "Totul va depinde de cum se vor odihni sportivii in zilele premergatoare concursurilor", sustine Zsolt Gyöngyössy, antrenorul celebrei atlete Gabriela Szabo, cea mai buna sportiva a anului trecut, pretendenta la obtinerea medaliilor de aur in probele de 1.500 si 3.000 de metri. Raminind in sfera atletismului, constatam ca acest sport poate aduce Romaniei alte citeva titluri olimpice. Printre candidate sint Violeta Beclea Szekely, Monica Dinescu-Iagar (la saritura in inaltime, detinatoarea celei mai bune performante din acest an), Mihaela Melinte (recordmena mondiala la aruncarea ciocanului) sau Lidia Simon (printre cele mai bune maratoniste ale momentului, cistigatoare a celebrei competitii de la Osaka). Ceremonia de deschidere, strict secreta "Veti fi purtati pe creasta unui val" Daca e sa ne luam dupa "Eurosport", care, de citeva zile, ne prezinta partidele de fotbal din cadrul grupelor turneului olimpic, Jocurile au debutat. Si totusi, Olimpiada nu a inceput. Traditia e mult prea puternica si, pina cind flacara olimpica nu va lumina stadionul din Homebush-Bay, o minunatie arhitectonica, nimeni nu poate accepta ideea ca startul a fost dat. Insa asteptarea nu mai e atit de lunga. Astazi, de la ora 19.00 (ora Sydneyului, adica ora 11.00 in Romania), Stadionul Olimpic va gazdui festivitatea de deschidere a celei de-a 27-a editii a Jocurilor Olimpice moderne. 110.000 de spectatori vor asista, pe viu, la ceea ce organizatorii nu se sfiesc sa numeasca "show-ul mileniului", alte citeva miliarde urmind sa ramina cu gura cascata in fata televizoarelor. Australienii vor sa cinsteasca asa cum se cuvine ultima Olimpiada a acestui mileniu si, constienti ca prima impresie e foarte importanta, nu s-au gindit deloc la economii cind au proiectat spectacolul. Show care nu se va limita numai la festivitatea gazduita de Stadionul Olimpic, ci va cuprinde aproape tot orasul, avind insa epicentrul in zona portului, linga impunatoarea cladire a Operei. Parfum australian Directorul de ceremonii al Jocurilor Olimpice Sydney 2000, Ric Birch, nu e un nou-venit in acest post. In 1984, la Olimpiada de la Los Angeles, a fost director de productie, iar opt ani mai tirziu, la Barcelona, a fost producator executiv al festivitatii de deschidere. Cum ambele au fost niste reusite, australienii i-au dat mina libera pentru a realiza un spectacol de neuitat. Desi tine totul in secret, Birch a lasat sa se inteleaga ca nici o minunatie a tehnicii nu va lipsi din arsenalul cu care a fost dotat Stadionul Olimpic. Lasere, jocuri de lumini, artificii, o sonorizare "hi-fi", toate acestea vor sustine spectacolul care va emana un parfum tipic australian. Show-ul imaginat de Birch si echipa lui, care cuprinde 24 de coregrafi, designeri si directori de productie, va cuprinde cite putin din toate cele care ofera specificul Australiei. Istorie, amalgam cultural, inclusiv cel aborigen, particularitati ale faunei, toate vor fi prezente in festivitatea de deschidere, care, dupa cum a declarat Ric Birch, va fi "teatrala, emotionanta, excitanta, ce mai, va va purta pe creasta unui val". Lupta pentru torta Un alt secret pazit strict de organizatori il reprezinta ultimul purtator al tortei olimpice. Cele mai mari sanse de a aprinde flacara pe stadion le avea fosta glorie a natatiei australiene, Dawn Fraser, autoarea unei triple olimpice de aur la 100 m liber in anii 1956, 1960 si 1964. Numai ca Dawn a fost invitata de presedintele CIO, Juan Antonio Samaranch, sa asiste alaturi de el la festivitatea de deschidere. "Dawn va fi prima doamna a Jocurilor Olimpice", a spus Samaranch joi, intr-o conferinta de presa, explicind ca a decis sa o invite pe Dawn deoarece sotia sa, bolnava, nu va putea sa fie prezenta in Australia. In acest caz, lupta pentru torta se va da intre fosta sprintera Betty Cuthbert si Don Bradman, un fost jucator de cricket, acum in virsta de 92 de ani. HORIA HASNAS Pe urmele lui Linca "Australia poate insemna pentru noi tarimul fagaduintei. Nu trebuie sa uitam ca aici am reusit sa cucerim singura medalie de aur", declaratia ii apartine lui Ion Serban, presedintele Federatiei Romane de Box, iar singurul roman care a reusit cistigarea titlului olimpic la box este Nicolae Linca, performanta realizata la JO de la Melbourne, 1956. Dupa retragerea din ring, petrecuta imediat dupa Olimpiada de la Atlanta, in 1996, Francisc Vastag, cel mai bun pugilist amator al Romaniei, a fost numit antrenor coordonator al lotului reprezentativ, reusind sa formeze cea mai tare trupa din istorie. La Sydney, Romania va fi reprezentata in ring de zece pugilisti. Dintre acestia, Marian Simion - campion mondial la categoria 71 kilograme - si Crinu Olteanu - campion mondial la categoria 54 kilograme - au cele mai mari sanse de a egala performanta lui Nicolae Linca. In cazul in care au norocul sa "pice" la tragerea la sorti pe un culoar favorabil, in lupta pentru o medalie de aur mai pot fi inclusi si Dorel Simion (fratele lui Marian), fost campion mondial si european, la categoria 67 kilograme, George Lungu, medaliat cu bronz la ultima editie a mondialelor, categoria 60 kilograme, si Constantin Onofrei, unul dintre cei mai puternici super-grei ai lumii. "Beatrice Cislaru este un fel de Gabi Szabo a natatiei", au spus, despre tinara pitesteanca, organizatorii numeroaselor concursuri de inot care au fost cistigate de romanca. Beatrice Nicoleta, care este pregatita, aidoma Gabrielei Szabo, de sot, este campioana mondiala si europeana "en-titre" si la Sydney va putea cistiga lejer titlurile olimpice in probele de 200 de metri bras si 400 de metri mixt. Cislaru poate fi urmata in realizari de Camelia Alina Potec, braileanca fiind favorita in probele de 200 si 400 de metri liber. "Vom cistiga", promite Amariei In ultima perioada, la Jocurile Olimpice, judo-ul romanesc se mindrea daca vreunul dintre sportivi reusea o clasare intre primii zece. In acest an, sperantele de a "sparge" acest tipar, si chiar de a lua aur, vin din partea proaspetilor campioni europeni Adrian Croitoru si Laura Moise. Reprezentativa de handbal feminin, calificata la Olimpiada dupa mai bine de un sfert de veac, "va cistiga titlul", cum declara Carmen Amariei, una dintre cele mai valoroase componente ale echipei antrenate de Bogdan Macovei si Gheorghe Musi. De remarcat ca reprezentativa de handbal este formata in mare parte din membrele formatiei de tineret, campioana mondiala si europeana "en-titre". Gimnastica feminina si masculina va fi, ca de obicei, printre favoritele la cucerirea medaliilor de aur, atit la individual, cit si pe echipe. Maria Olaru e cea mai buna gimnasta a anului trecut, iar Simona Aminar, la ultima sa participare la o competitie internationala, tinteste sus. La baieti, Marius Urzica si Marian Dragulescu, ambii campioni europeani, la cal cu minere, respectiv la sol, sint principalii pretendenti la aurul australian. Echipa masculina de gimnastica a ramas fara "rezerva", Dorin Petcu fracturindu-si coloana vertebrala in timpul antrenamentelor de ieri. Pe oglinda apelor Penrith Lakes, de neinvins vor fi echipajul feminin de 8+1, detinator al titlurilor mondiale si olimpice, si Elisabeta Lipa, multipla campioana olimpica si, totodata sportiva care va purta drapelul Romaniei astazi, la ceremonia de deschidere a ultimei Olimpiade a mileniului. LAURENTIU CIORNEI Bela Karoly a fost expediat in tribune! Unul dintre cei mai renumiti antrenori din istoria gimnasticii feminine, americanul de origine romana Bela Karoly, va privi intrecerile olimpice de gimnastica de la Sydney din tribune. Decizia a apartinut organizatorilor si, cu toate ca ea nu-l vizeaza doar pe Karoly, a fost primita cu indignare de acesta. Oficialii australieni au decis sa permita prezenta in preajma podiumului olimpic doar antrenorilor echipelor nationale, urmind ca asistentii lor sa stea in tribune. In cazul echipei feminine a SUA, antrenorul oficial este Kelli Hill, in vreme ce Bela Karoly este doar unul dintre ajutoarele sale. "Este o lovitura extrem de dura pentru mine - a declarat Karoly la aflarea vestii. Inainte puteam sa le mobilizez pe fete, acum ma vad nevoit sa asist la intreceri ca oricare alt spectator". De altfel, gesticularile, vociferarile si aplauzele lui Bela, prin influenta prin care au avut-o asupra arbitrilor, au permis in mare masura SUA sa cucereasca, in 1996, la Atlanta, titlul olimpic in proba pe echipe. SILVIU TANASE Rasplata regeasca Sportivii romani care vor reusi sa cucereasca medalii la Olimpiada de la Sydney vor fi rasplatiti cu sume mari de bani si bunuri. Astfel, cistigatorul unei medalii de aur va primi 15.000 de dolari din partea Comitetului Olimpic Roman, 300 de milioane de lei de la MTS si un autoturism nou, marca Ford Mondeo. Medaliatii cu argint isi vor umple buzunarele cu cite 10.000 de dolari, plus 175 de milioane de lei. Sportivii medaliati cu bronz au de luat cite 7.500 de dolari de la COR si cite 100 de milioane de lei de la MTS. In plus, datorita celor noua tratate de parteneriat incheiate intre COR si diverse companii, sportivii care vor obtine performante la Sydney vor primi parcele de pamint la Corbeanca. MIHAI OLTEANU Ciharean s-a dopat Traian Ciharean, unul dintre favoritii la obtinerea unui rezultat bun la Olimpiada, a fost descoperit pozitiv in urma unui control antidoping, pierzind astfel sansa de a mai concura la Sydney. Rezultatul, care a parvenit ieri de la laboratorul antidoping de la Barcelona, este urmare a unui test pe care l-a comandat, inainte cu o luna de plecarea spre Antipozi a sportivilor, presedintele COR, Ion Tiriac. Daca si contraexpertiza va dovedi ca Traian Ciharean a folosit substante anabolizante, halterofilul de la categoria 56 kilograme va fi suspendat pe o perioada de doi ani. Prima participare romaneasca s-a petrecut abia in 1924 In 1956, caiacistul Leon Rotman si-a taiat cu ferastraul barca pentru ca era mai lunga cu un centimetru! Chiar daca inceputul Jocurilor Olimpice dateaza din anul 1896, prima editie desfasurindu-se la Atena, Romania urma sa participe, oficial, abia in 1920. In acel an, cea mai importanta competitie avea sa aiba loc in localitatea Anvers. Guvernantii de atunci au promis ca vor aloca fondurile necesare deplasarii, insa totul a ramas la stadiul de promisiuni. Se asteptau rezultate la atletism, scrima, tenis, dar mai ales la rugby, unde ai nostri alcatuiau una din echipele cele mai respectate din Europa. Un aspect interesant s-a petrecut patru ani mai tirziu cind mai multi militari romani au participat la concursul de tir. Ei nu ar fi putut lua parte la concursul de la Paris, daca nu ar primit munitia necesara, in dar, de la echipa din Haiti! La Amsterdam, in 1928, atletul Virgil Ioan din Bucuresti nu a mai ajuns la startul probei de 400 de metri garduri, deoarece nu a gasit in timp util iesirea spre pista de concurs. La Berlin, opt ani mai tirziu, au fost si cinci atleti romani, Vasile Firea, Ludovic Gal, Francisc Nemes, Ionescu-Crum si Petre Havalet. Nici unul n-a putut trece insa de calificari. Un adevarat succes l-a inregistrat delegatia Romaniei la JO de la Melbourne din 1956. Canoistii au fost de-a dreptul senzationali. Electricianul Leon Rotman a luat doua medalii de aur, iar Simion Ismailciuc si Dumitru Alexe au cistigat la dublu 500 de metri. Leon Rotman a avut probleme cu canoea, fiind respinsa de oficiali. Cea de rezerva era cu un centimetru mai lunga, motiv pentru care romanul a pus mina pe ferastrau si a scurtat-o cu un centimetru! La Roma, in 1960, Iolanda Balas si-a intrecut adversarele cu 14 centimetri, un adevarat record. Iosif Sirbu (1952), Stefan Petrescu (1956) si Ion Dumitrescu (1960) au fost campioni olimpici la proba de talere. De-a lungul timpului, Jocurile Olimpice s-au intersectat si cu problemele politice. Statele Unite ale Americii au boicotat competitia din 1980 organizata la Moscova, in timp ce rusii, impreuna cu toate reprezentantele Pactului de la Varsovia, mai putin Romania, n-au participat la Jocurile Olimpice de la Los Angeles, din 1984. Fara indoiala, cea mai importanta competitie sportiva a lumii trebuia sa se desfasoare numai pe terenul de sport, departe de interesele politice ale acelor ani. DANIEL NAZARE Prietene in pat, rivale in teren Nationalele feminine de handbal ale Danemarcei si Norvegiei sint doua dintre marile favorite la titlul olimpic. Danezele, campioane olimpice en-titre, si norvegiencele, campioane mondiale in exercitiu, vor lupta pentru aurul Jocurilor, insa acest lucru nu poate pune in umbra dragostea dintre doua mari handbaliste ale acestor tari. Camilla Anderson, capitanul echipei daneze, si Mia Hundvin, una dintre cele mai bune jucatoare norvegiene, traiesc o poveste de amor arhicunoscuta. Casatorite oficial, cu verighete pe degete, cele doua handbaliste locuiesc impreuna la Copenhaga. Ambele s-au declarat adepte fervente ale legalizarii relatiilor intre persoanele de acelasi sex si ale inseminarii artificiale. Cu toate acestea, pe terenul de joc, dragostea pe care si-o poarta nu va conta nici cit negru sub unghie. "Pe teren, fiecare lupta pentru tara sa, nefiind loc de prietenie. In joc este titlul olimpic si nu-mi pot permite favoritisme la adresa nicicui", a declarat Anderson. Turneul de fotbal a fost lipsit de surprize Ieri s-au disputat sase meciuri contind pentru turneele feminine si masculine de fotbal. La feminin, in grupa B, China a invins Nigeria cu 3-1 (1-0), iar SUA a dispus de Norvegia cu 2-0 (2-0). Intrecerea masculina a programat patru intilniri, toate incheiate cu rezultate normale. In grupa B, Spania s-a impus fara probleme, 3-0 (3-0), in fata Coreei de Sud, iar Chile a spulberat cu 4-1 (2-0) nationala olimpica a Marocului. In grupa D, marea favorita a turneului, Brazilia, a cistigat cu 3-1 (1-1) meciul cu Slovacia, in vreme ce Japonia a invins Africa de Sud cu 2-1 (1-1). FLASH OLIMPIC Steagul olimpic Prima oara, steagul olimpic a fost prezentat de baronul Pierre de Coubertin la Congresul Olimpic din 1914, cind s-au celebrat 20 de ani de la fondarea Comitetului International Olimpic (CIO). Formatul este alb, iar in centru se gasesc cinci cercuri, asezate in urmatorul mod: trei in partea superioara si doua in cea inferioara. Cercurile din partea de sus sint de culoare albastra, neagra si rosie, iar cele de jos de culoare galbena si verde. Cercurile simbolizeaza cele cinci continente: Europa, Africa, Asia, Australia si America. "Citius, Altius, Fortus" "Citius, Altius, Fortus" este expresia latina, care inseamna "mai repede, mai inalt, mai puternic", pe care baronul de Coubertin a imprumutat-o de la parintele Henri Martin Dideon din Paris. Acesta din urma era invatator la un colegiu si utiliza expresia pentru a descrie evenimentele atletice studentilor. Juramintul olimpic "In numele tuturor competitorilor, promit ca voi lua parte la Jocurile Olimpice, respectind si sustinind regulile, intr-un adevar spirit al sportivitatii, pentru gloria sportului si onoarea echipelor participante". Scrisa de baronul de Coubertin, aceasta declaratie este rostita de unul dintre componentii delegatiei gazda la ceremonia de deschidere a Jocurilor Olimpice. Prima oara s-a intimplat la Anvers, in 1920, juramintul fiind rostit de catre scrimerul belgian Victor Boin. Credinta olimpica "Cel mai important lucru la Jocurile Olimpice nu este sa invingi, ci sa iei parte. Nu sa triumfi, dar sa fii in lupta". Au existat mai multe variante ale acestei declaratii in decursul istoriei, insa mesajul este cam acesta. Baronul de Coubertin a compus "Credinta olimpica" dupa ce l-a auzit pe episcopul din Pennsylvania, Ethelbert Talbot, cel care le-a vorbit atletilor in timpul Jocurilor Olimpice de la Londra din 1908. Delegatia Romaniei la Sydney 154 de sportivi se lupta pentru medaliile olimpice la 16 discipline ATLETISM Violeta Beclea Szekely Elena Buhaianu-Iagar Anuta Catuna-Pop Norica Cimpeanu Monica Dinescu-Iagar Ana Maria Groza Mihaela Melinte Oana Musunoi - Pantelimon Cristina Elena Nicolau Otilia Silvia Ruicu Lenuta Nicoleta Grasu Lidia Simon Gabriela Szabo-Gyongyossy Ionela Tirlea Alina Tecuta-Gherasim Viorica Tigau Ana Mirela Termure Felicia Tilea-Moldovan Costica Balan Costel Grasu Gheorghe Calin Guset Florin Ionescu Ionut Punga Gabriel Bogdan Tarus Constantin Gheorghe Mihail, Teodor Agachi, Zsolt Lorinc Gyongyossy (antrenori principali) CAIAC-CANOE Iosif Anisim Ionel Averian Florin Huidu Mitica Pricop Andreea Raluca Ionita Vasile Cornel Curuzan Nicu Romica Serban Mariana Limbau Geza Magyar Marian Marius Sorin Petcu Florin Popescu Elena Radu Sanda Toma Marian Sirbu Ivan Patzaichin, Igot Lipalit, Mihai Turcas (antrenori) HANDBAL Luminita Hutupan Cristina Maria Dogaru Cucuian Talida Tolnai Alina Nicoleta Dobrin Ramona Petruta Farcau Carmen Andreea Amariei Lidia Draganescu Valeria Motogna Mihaela Ignat Aurelia Stoica Steluta Lazar Luca Gabriela Doina Tanase Cristina Georgiana Varzaru Victorina Bora Elena Napar Bogdan Macovei, Dumitru Musi (antrenori principali) NATATIE Beatrice Nicoleta Crislaru Florina Carmen Herea Diana Iuliana Mocanu Ionela Lorena Diaconescu Raluca Antonina Udroiu Simona Paduraru Camelia Alina Potec Cezar Badita Dragos Cristian Coman Ioan Stefan Gherghel Razvan Ionut Florea Dan Ionescu (conducator delegatie) TIR Sorin Babii Iulica Marian Cazan Iulian Raicea Ion Corneliu, Virgil Atanasiu (antrenori) JUDO Claudiu Bastea Adrian Croitoru Ioana Dinea Radu Ivan Laura Moise Gabriel Munteanu Simona Richter Florin Bercean, Stefan Pop (antrenori) PENTATLON Nicolae Papuc Constantin Calina (antrenor) GIMNASTICA Marius Daniel Urzica Rares Iulian Orzata Ioan Silviu Suciu Marian Dragulescu Florentin Danut Pescaru Dorin Alexandru Petcu Nistor Sandro Simona Aminar Maria Olaru Andreea Madalina Raducan Claudia Presecan Andreea Florenta Isarescu Andreea Elena Ulmeanu Loredana Boboc Octavian Belu, Aurelian Georgescu, Mariana Bitang, Stefan Csaba Gal, Adrian Sandu, Lucian Sandu (antrenori) HALTERE Marius Alecu Traian Ciharean Marian Nicolae Dodita Valeriu Calancea Adrian Jigau Adrian Mateias Marioara Munteanu Florin Vlad Nicu Vlad, Petre Becheru (antrenor principal) BOX Marian Velicu Bogdan Mihai Dobrescu Crinu George Olteanu Raicu Ovidiu Tiberiu Bobirnat George Lungu Dorel Simion Marian Simion Adrian Diaconu Grigore Claudiu Risco Constantin Onofrei Francisc Vastag, Grigore Bondavali, Gheorghe Simion (antrenori principali) CANOTAJ Adrian Buceschi Andrei Nicolae Banica Dorin Alupei Florin Corbeanu Valeriu Andronache Valentin Robu Costel Mutescu Vasile Ionel Mastacan Viorel Talapan Florian Tudor Gheorghe Pirvan Dumitru Raducanu Angela Alupei Aurica Chirita Constanta Burcica Veronica Cochelea Elena Georgescu Marioara Popescu Ioana Olteanu Viorica Susanu Elena Popa Crina Violeta Serediuc Doina Spircu Elisabeta Lipa Doina Ignat Liliana Gafencu Nicolae Gioga, Doina Violeta Balasa, Mircea Eugen Roman, Dimitrie Popescu (antrenori) LUPTE Constantin Borascu Nicolae Ghita Ender Memet Marian Sandu Petre Sudureac Niculae Zamfir (antrenor principal) SCRIMA Laura Gabriela Cirlescu-Badea Reka Sofia Szabo-Lazar Mihai Claudiu Covaliu Victor Dan Gaureanu Florin Alin Lupeica Constantin Sandut Alexandru Chiculita, Tudor Andrei Petrus (antrenori principali) TENIS Andrei Pavel Ruxandra Dragomir Gabriel Trifu Florenta Mihai, Florin Segarceanu (antrenori principali) TENIS DE MASA Otilia Badescu Mihaela Ioana Stef Adrian Crisan Gheorghe Bogza (antrenor principal) SARITURI Gabriel Cosmin Chereches Clara Elena Ciocan Anisoara Oprea Pantelimon Decuseara (antrenor principal) Olimpiada la TVR Vineri, 15 septembrie Romania 1: 10.50-14.00 - Ceremonia de deschidere direct Romania 1: 19.00-20.00 - Rezumatul zilei deschiderea Romania 1: 20.30-20.45 - Telesport - rubrica olimpica Simbata, 16 septembrie TVR 2: 8.30-10.00 - Rezumatul primei zile Romania 1: 11.00-14.00 - Natatie, gimnastica echipe masculin, haltere 56 kg - transmisiuni directe alternative TVR 2: 14.30-16.00 - Rezumatul zilei a doua TVR 2: 16.30-18.00 - Box inregistrare Romania 1: 18.30-20.00 - Rezumatul zilei TVR 2: 20.00-22.45 - Fotbal feminin - Australia-Brazilia; natatie inreg. handbal - Suedia-Australia 20.30-20.45 - Telesport - rubrica olimpica Duminica, 17 septembrie Romania 1: 8.00-13.45 - Natatie finale, gimnastica echipe feminin - calificari, baschet masculin - Italia-Lituania, handbal feminin - Norvegia-Danemarca - transmisiuni directe alternative TVR 2: 15.30-18.30 - Rezumatul primelor doua zile Romania 1: 19.00-20.00 - Rezumatul zilei TVR 2: 20.00-22.45 - Ciclism pe pista, inreg., natatie inreg., scrima inreg., finala spada masculin, box inreg. Romania 1: 20.30-20.45 - Rubrica olimpica Romania 1: 23.30-0.30 - Rezumatul zilei, baschet inreg. Luni, 18 septembrie Romania 1 - 8.15-8.20 - Buletin olimpic TVR 2: 8.30-10.00 - Rezumatul zilei Romania 1: 10.50-13.45 - Gimnastica finala echipe masculine, natatie finale - transmisii directe alternative TVR 2: 14.30-16.00 - Rezumatul zilei 2 TVR 2: 16.00-17.45 - Baschet masculin - SUA-China Romania 1: 18.30-20.00 Rezumatul zilei TVR 2: 20.00-22.45 - Box inreg., ciclism - finala 3000 m inreg., natatie - finale inreg. - reluare, judo - finale inreg. Romania 1: 23.00-0.30 - Rezumatul zilei Marti, 19 septembrie Romania 1: 8.15-8.20 - Buletin olimpic Romania 1: 8.20-10.10 - Baschet masculin - SUA-Italia, handbal feminin - Franta-Ungaria, repriza a doua Romania 1: 10.55-14.15 - Gimnastica finala echipe feminin, natatie - finale, handbal feminin - Romania-Coreea de Sud transmisiuni directe alternative TVR 2: 15.30-18.30 - Rezumatele zilelor 1 si 2 inreg. Romania 1: 18.30-20.00 - Rezumatul zilei TVR 2: 20.00-22.45 - Baschet masculin - SUA-Italia rel. natatie - finale rel., ciclism - finala urmarire pe echipe inreg. - handbal feminin - Austria-Danemarca repr. a II-a Romania 1: 20.30-20.45 - Telesport - rubrica olimpica Romania 1: 23.00-0.30 - Gimnastica finala pe echipe feminin, natatie handbal feminin Romania - Coreea de Sud rel., rezumate Miercuri, 20 septembrie Romania 1: 8.15-8.20 - Buletin olimpic TVR 2: 8.30-10.00 - Rezumatul zilei 1 Romania 1: 10.55-14.00 - Natatie finale, gimnastica finala ind. compus masculin Romania 1: 14.00-15.10 - Handbal masculin - Iugoslavia - Germania TVR 2: 14.30-16.00 - Rezumatul zilei 2 Romania 1: 18.30-20.00 - Rezumatul zilei TVR 2: 20.00-22.45 - Box inreg., natatie - finale inreg., scrima inreg., judo - finale inreg., handbal masculin - Iugoslavia - Germania rel. repr. a II-a Romania 1: 23.00-0.30 - Rezumatul zilei Joi, 21 septembrie Romania 1: 8.25-8.30 - Buletin olimpic TVR 2: 8.30-10.10 - Baschet masculin - SUA-Lituania Romania 1: 8.30-14.00 - Handbal feminin - Angola-Romania, scrima semifinale si finale individual floreta feminin si sabie masculin, natatie - finale, gimnastica finala individual feminin TVR 2: 15.30-18.30 - Rezumatele zilei 1 si 2 TVR 2: 18.30-20.00 - Rezumatul zilei TVR 2: 20.00-22.45 - Badminton, judo - finale, natatie - finale rel. box Romania 1: 20.30-20.45 - Telesport; rubrica olimpica Romania 1: 23.00-1.00 - Gimnastica feminin, handbal feminin Romania-Angola, scrima, baschet - SUA-Lituania - rezumate Vineri, 22 septembrie Romania 1: 8.15-8.20 - Buletin olimpic TVR 2: 8.30-10.10 - Rezumatul zilei 1 Romania 1: 9.55-14.30 - Atletism, judo, natatie - transm. dir. alternative TVR 2: 13.15-15.00 - Tenis de masa TVR 2: 17.00-18.30 - Rezumatul zilei 2 Romania 1: 19.00-20.00 - Rezumatul zilei TVR 2: 20.00-22.45 - Gimnastica feminin, natatie rel., judo, box, badminton Romania 1: 20.30-22.45 - Telesport Romania 1: 23.30-2.50 - Canotaj finale, fotbal, handbal, baschet, tenis de masa, rezumatul zilei Simbata, 23 septembrie Romania 1: 7.00-7.25 - Buletin olimpic rezumat 7.25-15.10 - Natatie, atletism, canotaj, handbal feminin Romania-Ungaria, lupte - trans. dir. alternative TVR 2: 13.15-15.00 - Tenis de masa, dublu masculin TVR 2: 15.00-18.30 - Rezumatele zilei 1 si 2 Romania 1: 18.30-20.00 - Rezumatul zilei TVR 2: 20.00-22.45 - Polo feminin, natatie inreg., gimnastica masculin inreg., altetism inreg., badminton inreg. Romania 1: 23.50-0.20 - Handbal fem. - Romania-Ungaria rez., repr. a II-a Romania 1: 0.20-3.00 - Atletism maraton fem., canotaj - finale, transm. dir., alternative Duminica, 24 septembrie Romania 1: 7.00-7.20 - Buletin olimpic rezumat Romania 1: 7.20-13.30 - Gimnastica finale pe aparate, scrima finala sabie masculin, atletism - trans. dir. alt. TVR 2: 15.30-18.30 - Rezumatele zilei 1 si 2 Romania 1: 19.20-20.00 - Rezumatul zilei TVR 2: 20.00-22.45 - Sarituri in apa feminin finala 10 m, tenis de masa feminin finale inreg. Romania 1: 20.30-20.45 - Telesport; rubrica olimpica Romania 1: 23.00-1.30 - Gimnastica - finale pe aparate rez. Luni, 25 septembrie Romania 1: 7.00-7.20 - Buletin olimpic rezumat Romania 1: 7.20-15.20 - Gimnastica finala pe aparate, atletism cursa de 5.000 m feminin la ora 12.55, handbal feminin Romania-Franta - transm. dir. si alt. TVR 2: 11.00-14.00 - Tenis de masa TVR 2: 15.30-18.30 - Rezumatele zilei 1 si 2 Romania 1: 18.30-20.00 - Rezumatul zilei TVR 2: 20.00-22.45 - Atletism inreg., haltere inreg., volei pe plaja inreg. Romania 1: 20.30-20.45 - Telesport, rubrica olimpica Romania 1: 23.00-1.00 - Rezumatul zilei: gimnastica finale pe aparate, handbal si alte jocuri sportive Marti, 26 septembrie Romania 1: 8.15-8.20 - Buletin olimpic Romania 1: 8.20-10.00 - Handbal masculin sferturi de finala - direct Romania 1: 10.00-11.30 - Box gala de noapte Romania 1: 11.30-14.30 - Box sferturi de finala, fotbal semifinale TVR 2: 13.30-15.15 - Handbal masculin sfertul 4 TVR 2: 15.30-18.30 - Rezumatele zilei 1 si 2 Romania 1: 18.30-20.00 - Rezumatul zilei TVR 2: 20.00-22.45 - Inot sincron finala inreg., box, haltere, volei pe plaja masculin finala 20.30-22.45 - Telesport, rubrica olimpica 23.00-1.30 - Rezumatul zilei gimnastica, gala laureatilor fotbal, semifinala 2 Miercuri, 27 septembrie Romania 1: 8.15-8.20 - Buletin olimpic Romania 1: 10.00-14.40 - Atletism, box sferturi - transm. dir. alt. TVR 2: 14.00-15.10 - Baschet feminin sfertul 4 Romania 1: 14.40-15.30 - Ciclism fond inreg. TVR 2: 15.30-18.30 - Rezumatele zilei 1 si 2 Romania 1: 18.30-20.00 - Rezumatul zilei TVR 2: 20.00-22.45 - Volei masculin sferturi, atletism Romania 1: 20.30-20.45 - Telesport, rubrica olimpica Romania 1: 23.00-1.30 - Rezumat tenis de masa finala feminina, box-sferturi Joi, 28 septembrie Romania 1: 8.15-8.20 - Buletin olimpic Romania 1: 9.45-14.30 - Atletism 1.500 m semifinale, box semifinale - transm. dir. alt. Romania 1: 14.30-15.40 - Baschet masculin sferturi, handbal feminin sferturi - transmisii directe TVR 2: 15.30-18.30 - Rezumatele zilei 1 si 2 Romania 1: 18.30-20.00 - Rezumatul zilei TVR 2: 20.00-22.45 - Taekwondo inreg., baschet rel., box rel. Romania 1: 20.30-22.45 - Telesport, rubrica olimpica Romania 1: 23.00-1.30 - Tenis finala masculina, baschet masculin sferturi handbal feminin inreg. Vineri, 29 septembrie Romania 1: 8.15-8.20 - Buletin olimpic TVR 2: 9.00-10.30 - Handbal masculin semifinala 2 Romania 1: 9.50-15.10 - Atletism finale, box semifinale, baschet masculin semifinale - transm. dir. alt. TVR 2: 15.30-18.30 - Rezumatele zilei 1 si 2 Romania 1: 19.00-20.00 - Rezumatul zilei TVR 2: 20.00-22.45 - Taekwondo, atletism, box Romania 1: 20.30-20.45 - Telesport, rubrica olimpica Simbata, 30 septembrie TVR 2: 8.30-10.00 - Rezumat 1 TVR 2: 14.30-16.00 - Rezumat 2 TVR 2: 16.00-18.00 - Volei feminin finala TVR 2: 20.00-22.45 - Gimnastica ritmica - finala 1, handbal masculin repr. a II-a a finalei, sarituri in apa masculin finala 10 m, atletism Romania 1: 23.30-1.00 - Handbal feminin si masculin semifinale, baschet masculin semifinale - inregistrari Romania 1: 1.00-2.45 - Caiac-canoe finale - direct Romania 1: 2.45-3.50 - Jocuri sportive - inregistrari Romania 1: 3.50-7.15 - Fotbal finala, box finale - transm. dir. alt. Romania 1: 7.15-9.00 - Volei feminin finala Romania 1: 9.00-10.50 - Finala fotbal rel. Romania 1: 10.50-15.30 - Atletism finala 1.500 m la ora 12.20, handbal masculin finala - transm. dir. alt. Romania 1: 18.30-20.00 - Rezumatul zilei Romania 1: 20.30-20.45 - Telesport, rubrica olimpica Duminica, 1 octombrie 0.50-7.15 - Caiac-canoe finale, baschet finala, box finale - transm. dir. alt. Romania 1: 6.30-8.10 - Handbal feminin meci pt. bronz Romania 1: 7.15-7.30 - Rubrica olimpica, volei masculin finala Romania 1: 7.50-10.30 - Atletism maraton Romania 1: 8.30-10.30 - Handbal feminin finala Romania 1: 10.30-11.50 - Medaliile romanilor la JO Romania 1: 11.50-14.00 - Ceremonia de inchidere TVR 2: 15.30-17.00 - Rezumat inreg. TVR 2: 17.00-18.30 - Baschet masculin finala, inreg. Romania 1: 19.00-20.00 - Rezumatul zilei TVR 2: 20.00-22.45 - Romanii la JO - reportaj special Romania 1: 20.30-20.45 - Telesport, rubrica olimpica Romania 1: 23.00-1.30 - Ceremonia de inchidere inreg. rezumat 