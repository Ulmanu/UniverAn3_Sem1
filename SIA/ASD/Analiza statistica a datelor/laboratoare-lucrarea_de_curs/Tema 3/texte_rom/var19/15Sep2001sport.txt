 Doi huligani in echipa de tineret a Stelei Alexandru Piturca a injurat o femeie-arbitru, iar Mihai Iacov si-a expus organele genitale Disputata joi dupa-amiaza pe terenul doi al stadionului din Trivale, partida FC Arges-Steaua, rezervata echipelor de tineret, a fost una de pomina, presarata cu numeroase scene reprobabile. Jocul, incheiat cu scorul de 4-2 pentru gazde, a fost inedit si prin prisma faptului ca a fost oficiat de doua reprezentante ale sexului frumos, Cristina Dorcioman, la centru, si Elena Musetoiu, la una din linii, ambele din Cimpulung Muscel. Acestea au avut de indurat pe toata durata partidei mitocaniile si injuriile venite din teren, de pe bancile tehnice si din partea publicului, destul de numeros la acest meci. Cristina Dorcioman a acordat in 90 de minute nu mai putin de patru lovituri de la 11 metri, trei pentru oaspeti si una pentru pitesteni. Prima "cumpana" a celor doua femei-arbitru a avut loc in minutul 32 al jocului, cind Steaua a beneficiat de o lovitura libera de la marginea careului advers. Nemultumit ca fundasul pitestean care a comis faultul nu a fost atentionat nici macar cu un cartonas galben, Alexandru Piturca, atacantul Stelei si fiul managerului general al clubului "militar", s-a indreptat catre "asistenta" Elena Musetoiu, injurind-o. Victima a semnalizat incidentul, iar Cristina Dorcioman a purces la eliminarea bucuresteanului. La numai citeva minute, alt jucator al Stelei, mijlocasul Mihai Iacov, si-a expus organele genitale in fata spectatorilor pitesteni, care, la pauza, au fost la un pas de a-l linsa pe mitocan! Faza a fost surprinsa inclusiv de cele doua femei-arbitru, care, de rusine, s-au prefacut ca nu au vazut nimic, mutindu-si privirile. Halagian il va titulariza pe Marius Radu Echipa de tineret a Argesului a folosit opt jucatori de la echipa mare, pregatita de Florin Halagian. Pentru partida de miine, dintre FC Arges si Steaua, Armeanul nu poate conta pe mai multi fotbalisti. Balasa si Ghinda sint accidentati, iar tehnicianul pitestean nu este multumit de randamentul multor jucatori. Exasperat de ineficacitatea atacului echipei sale in acest debut de campionat, Halagian pregateste pentru miine o mutare care sa-i surprinda pe "militari". Fundasul central Marius Radu, fost international de tineret, ar putea aparea in prima garnitura a pitestenilor pe un post nou, acela de virf de atac. Radu este de multa vreme unul dintre favoritii lui Florin Halagian, iar in timpul mandatului fostului antrenor, Nicolae Dobrin, el nu a prins niciodata echipa. Marius Radu, dotat cu un fizic impunator, a si fost folosit in aceasta saptamina pe noul sau post, dind satisfactie. El a inscris patru goluri in "amicalele" sustinute in compania formatiei de tineret a Argesului si a divizionarei secunde International Pitesti. Fotbalistii din Trivale sint hotariti sa cucereasca miine toate cele trei puncte puse in joc, pentru a nu-si inrautati situatia din clasament, dar si pentru prima promisa de oficialii clubului, in valoare de 1.500 de dolari. ADI DOBRE Formula tacerii In ciuda incertitudinilor care au planat asupra desfasurarii sale, din cauza tragicelor evenimente petrecute in aceasta saptamina in SUA, Marele Premiu de Formula 1 al Italiei se va disputa miine, incepind cu ora 15.00, pe circuitul de la Monza, cursa fiind transmisa in direct la PRO TV. Monza este un loc special. Este circuitul unde viteza, istoria si atmosfera se fac imediat simtite. Entuziasmul tifosilor aminteste de fiecare data ca Ferrari este parte integranta din societatea italiana. Ferrari, deja in posesia celor doua titluri mondiale, pregatise un adevarat spectacol pentru cursa desfasurata in birlogul constructorului de la Maranello. Atacurile teroriste din SUA i-au determinat pe organizatori sa anuleze orice manifestare festiva, in semn de respect pentru victime si familiile lor. "Monza va fi doar un eveniment sportiv, pentru ca viata trebuie sa mearga mai departe. Nu vor fi petreceri sau alte manifestari festive, va fi doar o zi a sportului", a declarat Luca di Montezemolo, presedintele Ferrari. "Este dificil sa gasesti cuvintele cu care sa descrii ceea ce s-a intimplat sau ceea ce simtim cu toti acum. Sintem alaturi de victime si de familiile indoliate si le asiguram de tot sprijinul de care au nevoie. Acum nu putem sa speram decit ca am invatat foarte multe din aceste incidente si ca se va face tot posibilul ca acestea sa nu se mai repete", a declarat Michael Schumacher, proaspatul campion mondial. Debuturi in F1 Revenind la cursa de miine, trebuie mentionat ca Monza este cel mai rapid circuit, viteza medie a invingatorului fiind de 240 km/h. Din aceasta cauza, Williams BMW porneste cu prima sansa, motoarele BMW dovedindu-se extrem de performante pe circuitele de viteza. Ferrari, care a hotarit sa participe la cursa fara sigla vreunui sponsor pe monoposturile sale, in semn de respect pentru victimele din SUA, nu se va lasa mai prejos, intentionind sa incheie un sezon in plin triumf. In rest, weekend-ul italian va mai aduce anuntul oficial al retragerii lui Mika Hakkinen, acesta urmind sa fie inlocuit la McLaren de un alt finlandez, Kimi Raikkonen (Sauber), contra sumei de 10 milioane de dolari. Monza va constitui debutul pentru doi noi piloti. Este vorba de Alex Yoong, primul malayezian in F1, care il inlocuieste pe Tarso Marques la Minardi, si de cehul Tomas Enge, primul est-european in Marele Circ, care il va inlocui pe Luciano Burti la Prost. IULIAN ICHIM Rapidistii joaca pe 685 de dolari cu Bacaul "Pentru noi, meciul cu FCM Bacau va fi unul normal, de campionat, pe care-l vom aborda cu acelasi sentiment de incredere in forta noastra", ne-a declarat ieri unul dintre jucatorii lui Viorel Hizo. Rapid nu are decit o indisponibilitate, liberoul Nae Stanciu - suspendat. In locul fostului capitan al giulestenilor este probabila reintrarea lui Soava. Chiar daca meciul este considerat unul "cu risc mare", conducatorii "feroviarilor" au anuntat ca prima pentru o eventuala victorie va fi de 685 de dolari! Ieri, "Dulaul" si-a menajat elevii, socotind ca deplasarea-fulger la Paris a fost destul de obositoare. Giulestenii nu au efectuat decit o singura sedinta de pregatire, dimineata, apoi au dormit trei ore. Seara, mai multi dintre fotbalisti au parasit cantonamentul de la ProRapid, mergind, cu permisiunea antrenorului, la film. Ajunsi la "Hollywood Multiplex Bucuresti Mall", rapidistii s-au despartit, unii preferind sa vizioneze "Foc incrucisat", ceilalti alegind pelicula "Pariu riscant". Sechelariu merge la karting Dupa absenta lui Iftodi, in al carui contract se stipuleaza ca nu are drept de joc impotriva Rapidului, si portarul Razvan Lucescu a anuntat ieri ca nu doreste sa evolueze impotriva formatiei giulestene. "A venit la mine si mi-a spus ca este legat sentimental de Rapid. A recunoscut ca a avut o serie de evolutii slabe si daca ar gresi acum ar lasa loc de interpretari. L-am inteles", ne-a spus presedintele bacauan Gheorghe Chivorchian. Jucatorilor moldoveni li s-a promis o prima de 2.500 de dolari la victorie, precum si faptul ca vor fi deblocate ratele din contract, sistate dupa egalul de acasa, cu Ceahlaul Piatra-Neamt. De altfel, antrenorul Mircea Rednic a avut joi o sedinta furtunoasa cu elevii sai, amintindu-le ca daca nu vor juca la adevarata valoare, in perioada de "minimercato" va pune mai multi jucatori pe lista de transferuri, fara sa nominalizeze insa pe cineva. "Tensiunile din ultimul timp sint cauzate de Copos. El le intretine. Mai ales in acest "caz Iftodi". In Giulesti jucam cu gindul la victorie. Un egal nu m-ar multumi pentru ca ajungem la minus 3 la "adevar"", a declarat Dumitru Sechelariu, care nu va fi prezent in Giulesti deoarece il insoteste pe fiul sau, Dorulet, in virsta de opt ani, la un concurs de karting care are loc la Tirgu Secuiesc. "Trebuie sa fiu alaturi de el", a adaugat "Seche". DANIEL NAZARE LAURENTIU CIORNEI Balaci si-a serbat ziua prin aeroporturi Dupa ce a purtat tratative cu mai multi reprezentanti ai fotbalului arab, Ilie Balaci a batut pina la urma palma cu emisarii celui mai titrat club din Qatar, Al Sadd. "Printul" a semnat un contract pe un an si, la inceputul lui august, a ajuns in capitala Qatarului, Doha. Balaci a implinit alaltaieri 45 de ani, pe 13 septembrie, dar n-a apucat sa-si sarbatoreasca ziua de nastere, fiindca tocmai se intorcea din Emiratele Arabe Unite, unde Al Sadd si-a efectuat cantonamentul. "Am ajuns acasa abia seara si, dupa nebunia asta care a izbucnit in urma atentatelor din SUA, m-am asezat in fata televizorului sa vad ce s-a mai intimplat. Noroc ca pe aici e liniste", a declarat "Printul", contactat de "Evenimentul zilei". In Qatar, noul sezon va incepe in a doua parte a lunii viitoare, deoarece echipa nationala e angrenata in campania pentru calificarea la Campionatul Mondial din Japonia si Coreea de Sud. "Al Sadd are 8 jucatori la lotul mare si alti 5 la echipa olimpica, motiv pentru care, momentan, pot spune ca pregatesc echipa a doua. Avind in vedere ca reprezinta cel mai titrat club din Qatar, cei de aici au pretentii mari, chiar daca anul trecut au terminat abia pe locul 7", a mai spus Balaci. DANIEL NANU [13][pl.dll?rid=expresro] 