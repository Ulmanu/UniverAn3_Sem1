 Mugur Isarescu nu va permite ca disputele politice sa afecteze actul de guvernare "Voi pastra echilibrul, inclusiv cu masuri ferme" Domnule prim-ministru, viata publica romaneasca este, asa cum usor se poate constata, invadata de framintari politice. Campania electorala nu s-a declansat oficial, dar formatiunile politice se pregatesc pentru aceasta, exersind arta schimbului de replici, multe dintre ele sub forma de acuzatii. Cei mai importanti lideri politici sint si membri ai cabinetului pe care il conduceti. Veti reusi sa mentineti un echilibru, astfel incit activitatea guvernului sa nu fie afectata si sa va tineti promisiunea, reafirmata de atitea ori, pe plan intern si extern, de a face reforma si intr-un act electoral? Acesta este motivul pentru care am anuntat ca voi ramine independent, declinind toate ofertele si promisiunile politice care mi s-au facut si focalizind activitatea mea de premier asupra pasilor de reforma ce trebuie sa fie intreprinsi in perioada urmatoare. Ceea ce am spus a fost tradus diferit, prin prisma propriilor dorinte ale fiecaruia. De aceea, revin si subliniez ca independenta mea politica nu este o maniera de a fi mai altfel decit toata lumea, ci un angajament pe care mi l-am asumat, ca o garantie in plus ca Romania va contrazice traditia de a stopa reforma in perioadele electorale. Sa nu uitam ca am preluat portofoliul de premier independent intr-un moment politic tensionat, in care orice ezitare in actul guvernarii ne-ar fi costat scump pe plan extern. Legat de actuala viata politica efervescenta, pe care corect o sesizati, exista riscul evident ca ea sa abata interesul formatiunilor politice de la ceea ce este vital sa facem si in urmatoarele trei luni pina la alegeri, dar si dupa acestea - continuarea masurilor de reforma economica. Discutiile graviteaza prea mult in jurul a diferite combinatii politice, parca uitind ca, fara bani si cu o redresare economica neconsolidata, toate aceste aranjamente au o baza fragila. Sinteti prim-ministru si aveti intreaga putere sa-i penalizati pe acei ministri care isi uita indatoririle. Cine va impiedica sa fiti ferm si sa solicitati membrilor cabinetului participarea activa la actul de guvernare? Evident ca nu-mi pune nimeni astfel de piedici. Problema este ca eu inteleg munca in echipa ca fiind atuul unui guvern. In conditiile in care ministrii din cabinet devin din aliati adversari politici, spiritul de echipa dispare. In locul confruntarilor pragmatice, apar disputele politice, de cele mai multe ori in afara subiectului. Desigur, voi interveni pentru pastrarea echilibrului si derularea corespunzatoare a actului de guvernare, inclusiv cu masuri ferme. Care sint acum prioritatile? In primul rind, continuarea rezolvarii unor probleme in economia reala, pentru care s-au facut pasi, dar nu suficienti: restructurarea intreprinderilor cu pierderi, reducerea arieratelor, verificarea mai atenta a monopolurilor care stabilesc preturi impovaratoare fara sa-si diminueze cheltuielile materiale si de personal. Apoi, rectificarea bugetara si calmarea inflatiei. Cum va veti descurca, in aceasta situatie, cu rectificarea bugetara? Si aici se poate ajunge usor de la cifre la politica. Am stabilit un principiu: banii nu se vor repartiza in functie de cine tipa mai tare in presa. Stiu ca sint nevoi peste tot, bugetele ministerelor sint insuficiente. Dar acum este momentul sa vedem cine a facut ce a promis, adica sa reduca numarul de personal birocratic, sa-si diminueze costurile materiale, sa isi indeplineasca programele economice, pe scurt - sa imprime mai multa eficienta si responsabilitate. Trecem printr-un an greu. Economia romaneasca este inca in covalescenta, dupa trei ani de recesiune si dupa efortul extern pe care l-a facut anul trecut. Multe intreprinderi romanesti sint impovarate de datorii. In plus, avem nesansa unui an agricol extrem de secetos si a unei evolutii sub asteptari a monedei europene, ceea ce ne-a impins spre o depreciere suplimentare a leului fata de dolar pentru a nu deteriora schimburile cu tarile vest-europene. Adaugate la reforma inceata a intreprinderilor cu pierderi, apar explicatiile privind decalajul inflationist. Practic, la ce sa ne asteptam in privinta inflatiei? Obiectivul de inflatie pe acest an va fi depasit si, din acest punct de vedere, inregistram o nereusita a programului economic. Tabloul complet al politicii economice are insa, de regula, in orice tara, si alte trei componente: somajul, cresterea economica si echilibrul extern. Pina in prezent, cresterea economica este o certitudine, somajul este in scadere, iar deficitul extern se mentine in limita prognozata, lucru ilustrat si de cresterea rezervelor internationale ale Bancii Nationale. In consecinta, nereusita in planul inflatiei nu trebuie sa ne impinga nici la dezarmare, nici la suprareactie. Vom cauta sa readucem inflatia in perioada urmatoare in limitele lunare programate, fara a compromite cresterea economica, angajarea fortei de munca sau rezerva valutara si fara a fi obsedati de cifra 27% pe care ne-am propus-o in ceea ce priveste inflatia. Pentru readucerea inflatiei pe curba descendenta dorita pe toti - prin pirghii economice si nu prin masuri administrative - trebuie actionat pe un cimp mai larg de masuri si anume acolo unde programul nu a fost realizat cum se cuvine. In consecinta, este nevoie de conlucrarea intregului cabinet, de punerea in practica a masurilor hotarite impreuna si de mai putine combinatii. Referitor la cel mai dezbatut subiect al momentului: cind va veti decide daca veti candida la presedintie? Asa cum am mai spus, nu ma grabesc. Deocamdata, prioritatile mele sint cele din programul economic. Cel putin unele dintre acestea nu sufera aminare. Mediafax In timp ce padurile se duc pe apa simbetei, Demnitarii taranisti se balacaresc intre ei Romica Tomescu, ministrul apelor, padurilor si protectiei mediului, l-a acuzat ieri, intr-o conferinta de presa, pe Anton Vlad, proaspat demis din functia de secretar de stat la aceeasi institutie, de trafic de influenta pentru satisfacerea unor interese personale, de incalcarea grava a Codului silvic, de exploatarea abuziva a suprafetelor de padure care fac obiectul reconstituirii dreptului de proprietate, precum si de defrisarea ilegala a unor suprafete de padure si a schimbarii categoriei de folosinta a unui teren forestier situat in Sinaia. "Anton Vlad a profitat de postul pe care-l detinea pentru a incheia contracte comerciale intre cele doua firme ale sale, SC Almi Star SRL si SC Zimbroaia SRL, si Directia Silvica din Bistrita-Nasaud. Se pare ca a folosit traficul de influenta si asupra conducerii altor directii silvice, cum ar fi Cluj si Neamt, dar acest lucru trebuie sa-l verificam. In urma controlului efectuat de minister la Directia Silvica din Bistrita, am constatat ca firmele lui Anton Vlad au produs un prejudiciu de aproximativ 2,5 miliarde de lei", a declarat Romica Tomescu. Dorin Ciuca, directorul general al Regiei Nationale a Padurilor, a precizat ca va da in judecata atit firmele lui Anton Vlad, cit si celelalte persoane din directiile silvice care s-au facut vinovate de producerea pagubelor amintite de ministrul Tomescu. Ministrul mediului si directorul general al Romsilva nu se simt vinovati ca, timp de trei ani, Anton Vlad a folosit traficul de influenta pentru a-si conduce firmele proprii. "Atit timp cit nu am fost informati punctual despre aceste nereguli, noi nu putem sa luam atitudine. Nu putem sti ce se petrece pe o parcela de teren din nu stiu ce comuna, decit atunci cind sintem sesizati", a fost replica celor doi. "De cind Anton Vlad se ocupa de domeniul forestier, nu a elaborat nici un act normativ, nu a avut nici un fel de initiativa in acest sens. El trebuia sa elaboreze criteriile de acreditare a ocoalelor silvice private, care vor avea rolul de a administra padurile retrocedate fostilor proprietari ce nu vor sa apeleze la Regia Nationala a Padurilor, si nu a facut nimic. Ba, mai mult, ii atita pe cei care urmeaza sa-si primeasca inapoi padurile, sa-i alunge pe silvicultorii Regiei Padurilor de pe acele terenuri", a incheiat Tomescu. EUGENIA MIRCESCU Peste doua zile, cu ocazia congresului extraordinar al PNL, Stolojan intra oficial in campania electorala Congresul extraordinar la PNL, care va avea loc pe data de 18 august, va reprezenta si debutul campaniei electorale pentru candidatul la presedintie al partidului, Theodor Stolojan. O data cu lansarea candidaturii sale, care va trebui sa fie validata de catre mebrii congresului, Stolojan va prezenta si solutiile pentru redresarea economica a tarii, care se constituie in programul sau economic. "Prezidentiabilul" liberal este, de altfel, si singurul autor al programului economic pe care il va prezenta in campania electorala. Alte puncte pe ordinea de zi a congresului sint strategia de aliante a PNL si modificari la statutul partidului. Deocamdata, liberalii sint "in ceata" in ceea ce priveste strategia de aliante pentru perioada preelectorala, in sensul ca aceasta nu este inca definita. Singura certitudine o constituie protocolul semnat cu ApR si care prevede sustinerea, in turul doi al alegerilor, a candidatului la presedintie cel mai bine plasat. O propunere asemanatoare a venit, zilele trecute, si din partea PNTCD care, prin vocea secretarului general Remus Opris, propunea un pact de neagresiune pe durata campaniei electorale si sustinerea in turul doi a candidatului cel mai bine plasat. Presedintele partidului, Mircea Ionescu-Quintus, era ferm intr-o singura privinta: "Nu ne putem alia decit cu partide care au peste 3 la suta. Nu ne incarcam noi cu oricine". In ce priveste modificarile la statut, cea mai importanta vizeaza reinstitutionalizarea Delegatiei Permanente. Cea mai dificila sarcina a Delegatiei Permanente va fi alcatuirea listelor electorale. Fuziunea cu Partidul Moldovenilor va fi aprobata tot la congresul din 18 august. Constantin Simirad va primi la congres functia de vicepresedinte PNL. MADALINA SISU Iosefina Morosanu a aflat de la ziaristi ca a fost inlocuita cu Valentin Lazea "Regina reesalonarilor", pusa pe liber! Iosefina Morosanu a fost eliberata ieri din functia de secretar de stat in Ministerul Finantelor, in urma unei decizii a premierului Mugur Isarescu. Premierul l-a numit in locul devenit vacant pe Valentin Lazea, consilier guvernamental si economist-sef al Bancii Nationale a Romaniei. Lazea a mai detinut functia de secretar de stat in Ministerul Finantelor in perioada cind la conducerea ministerului se afla Daniel Daianu. Pina la caderea serii, Iosefina Morosanu nu fusese anuntata oficial ca nu mai este demnitar, insa vestea-i parvenise de la ziaristi. "Am luat legatura cu domnul Remes care nu stia nimic", ne-a spus Morosanu. Mai mult, "domnul Ion Diaconescu, presedintele partidului meu, mi-a spus ca nu are nimic a-mi reprosa si a adaugat ca partidul care m-a numit nu mi-a cerut schimbarea din functie. Sint stupefiata de vestea schimbarii mele, mai ales ca premierul mi-a trimis in aprilie un control la capatul caruia nu mi s-a reprosat nimic profesional. De altfel, nici Curtea de Conturi nu a gasit nimic", a spus Morosanu. "Voi accepta totusi aceasta decizie politica, daca se va confirma, caci sint constienta ca functia de secretar de stat este temporara. Consider ca am cistigat mult in doi ani si jumatate de activitate si ma voi intoarce la catedra, in invatamintul universitar", a adaugat Morosanu. "Nu se va pune problema unei abandonari a carierei politice, voi ramine un simplu membru al PNTCD, fara indoieli, fara reprosuri. Voi sta la dispozitia partidului meu ca tehnocrat, de cite ori va fi nevoie", a mai spus Iosefina Morosanu. LIDIA MOISE Bref Roman e sigur de cistig Petre Roman este convins ca va ajunge sa se lupte cu Ion Iliescu in turul al doilea al prezidentialelor. Mai mult chiar, Petre Roman a declarat, conform Mediafax, ca intra in cursa prezidentiala cu sanse sigure de cistig. Liderul PD spera ca partidul sau sa obtina cel putin 22 la suta din mandate. Cit despre aliante, pre sau postelectorale, Petre Roman sustine ca "ar fi posibil un dialog cu PDSR", dar pentru aceasta "PDSR ar trebui sa opereze o reforma a gindirii sale politice pentru ca astfel ne-ar fi mai usor sa dialogam". Petre Roman a dat asigurari ca "eliminarea obligativitatii vizelor sigur se va realiza in 2001, pentru ca Guvernul Romaniei si-a facut temele in mod corect". Exista insa sanse, in opinia ministrului de externe, ca eliminarea obligativitatii vizelor sa fie facuta chiar din acest an. (T.G.) Taranistii suceveni string semnaturi pentru sustinerea candidaturii lui Mugur Isarescu Taranistii suceveni s-au apucat de strins semnaturi pentru sustinerea candidaturii lui Mugur Isarescu la Presedintia Romaniei. Initiativa declansarii acestei campanii ii apartine presedintelui Organizatiei Municipale Suceava a PNTCD, Orest Onofrei. Formularele tipizate au fost impartite in teritoriu, iar Orest Onofrei estimeaza ca pina vineri se vor aduna aproximativ zece mii de semnaturi pentru candidatura actualului premier la presedintie. O persoana are nevoie pentru a candida la sefia statului roman de 300.000 de semnaturi.(T.A.) Deputatul Sorin Dimitriu vrea sa candideze tot pentru judetul Hunedoara Demisionarul deputat PNTCD de Hunedoara, Sorin Dimitriu, s-a inscris in acest weekend in PNL. El are drept de vot in Consiliul National PNL, dar nu are vreo functie in partid. Sorin Dimitriu a declarat ca nici nu doreste vreo functie: "Vreau sa fiu mai mult tehnocrat". Sorin Dimitriu, care si-a reluat cariera universitara, spune ca nu ar refuza un nou mandat, de data aceasta din partea PNL. Daca va candida, o va face tot pe listele judetului Hunedoara, desi nu este localnic. Posibila candidatura a acestuia este privita cu scepticism de liberalii din judet. Sorin Dimitriu a declarat ca nu crede ca Mugur Isarescu va candida la presedintie pentru ca nu exista o structura politica bine impusa in teritoriu care sa-l sustina. (L.S.) Cel bun, cel drept, cel harnic, cel viteaz Mesajele de adeziune pentru sustinerea candidaturii la presedintie a lui Mugur Isarescu au inceput sa curga. Primii care si-au declarat oficial sprijinul pentru actualul premier sint lideri de la Uniunea Veteranilor de Razboi si a Urmaselor Veteranilor. In declaratia de adeziune se spune: "Am aflat cu mare bucurie de intentia dumneavoastra de a candida la alegerile prezidentiale. Ati dovedit, inca o data, ca sinteti omul de care are nevoie aceasta tara. Vreme de 50 de ani, romanii au avut parte doar de umiliri. Acum ne-am ridicat fruntea, si dumneavoastra, om bun si drept, bun specialist, veti face astfel incit sa privim cu demnitate viitorul". Motivul pentru care veteranii il sustin pe Isarescu este clar: "Dumneavoastra sinteti cladit dintr-un aluat si ne semanati foarte mult (...) pentru ca sinteti, la fel ca noi, un luptator". Veteranii il asigura pe Isarescu: "Adevaratii dumneavoastra sustinatori nu sint partidele, ci poporul roman. In numele poporului trebuie sa candidati".(C.O.) Deputatul Mugurel Vintila va fi sanctionat de ApR Deputatul Mugurel Vintila si fostul sef al ApR Radauti, Octavian Ciobica, vor fi sanctionati in urma declaratiilor prin care loveau in conducerea centrala si judeteana, Suceava, a partidului. Masurile impotriva lor, care pot merge pina la indepartarea din ApR, urmeaza a fi stabilite de filialele Suceava si Radauti, pe care cei doi le reprezinta. Deputatul Vintila, membru fondator al ApR, l-a criticat aspru pe Teodor Melescanu care, dupa parerea sa, prin comportamentul din ultimul timp, a facut ca procentele partidului sa se diminueze in sondajele de opinie. La rindul lui, Octavian Ciobica a criticat dur conducerea judeteana a partidului, la o intilnire cu presa din Radauti. Dupa cum ne-a declarat ieri presedintele ApR Suceava, Mihai Steiciuc, Comisia Centrala de Arbitraj a ApR a cerut, zilele trecute, conducerii filialei sucevene sa-i sanctioneze pe cei doi. (T.A.) "Franta a devenit cel mai important investitor din Romania ca urmare a unei politici deliberate" Interviu cu Excelenta sa, Pierre Menat, ambasadorul Frantei la Bucuresti Saptaminalul de mare tiraj "Formula As" publica un interesant interviu cu Excelenta sa, dl Pierre Menat, ambasador al Frantei in Romania. Pentru cititorii "Evenimentului zilei", am selectat raspunsurile cu caracter economic si politic. La cele spuse de dl ambasador, putem adauga, din surse independente, ca Statele Unite se afla in pozitia a doua in topul investitorilor in Romania, investitia americana globala fiind de ordinul a 500 de milioane de dolari. Excelenta, Franta e cel mai important investitor in Romania. E vorba de o strategie pe termen lung sau de cifre intimplatoare? In sistemul economiei de piata, intreprinderile sint cele care isi hotarasc strategia. Ar trebui deci sa intrebati intreprinderile. Autoritatile franceze si Ambasada Frantei faciliteaza, desigur, investitiile in Romania. Presedintele, primul-ministru, guvernul francez sint favorabili investitiilor in Romania. Aceasta atitudine a fost exprimata in repetate rinduri, ori de cite ori a avut loc un contact la nivel inalt: de pilda, anul trecut, in cursul vizitei de stat a presedintelui Constantinescu, cu ocazia vizitei domnului Petre Roman in Franta anul acesta, precum si cu ocazia vizitei domnului Pierre Moscovici la Bucuresti. Putem vorbi deci, daca nu de o strategie, atunci de o politica deliberata din partea Frantei. Care ar fi cele mai importante investitii franceze in Romania? As numi aici patru dintre cele mai semnificative investitii, in ordinea in care s-au produs: mai intii Lafarge, in domeniul cimentului, France Telecom, cu reteaua Dialog, Societe Generale, care a preluat controlul Bancii Romane pentru Dezvoltare, si Renault. Fiecare din aceste investitii e de ordinul a 200 de milioane de euro. In cazul France Telecom, aceasta cifra reprezinta doar investitia initiala, pentru ca France Telecom a adaugat apoi alte investitii directe, totalizind astazi aproximativ 400 de milioane de euro. Exista si alte investitii importante - Alcatel, Danone, Vivendi - si multe altele, precum si multe proiecte. Toate acestea fac astazi din Franta primul investitor, cu o suma totala care depaseste un miliard de euro (sau de dolari). Franta va continua sa investeasca in Romania? Ati putea sa dezvaluiti citeva proiecte cititorilor nostri? Asa cum v-am mai spus, nu Franta investeste, ci fiecare companie in parte. Iar intreprinderile franceze au investit mult in Romania in anul 2000. Ma gindesc la Vivendi, care a obtinut concesiunea apelor din Bucuresti si Ploiesti. De altfel, exista proiecte pentru Timisoara (Suez Lyonnaise), Pitesti si alte citeva orase - in acest mare domeniu, investitiile vor continua. Exista apoi domeniul aeronauticii. Poate ati aflat, Eurocopter negociaza preluarea uzinei IAR Ghimbav, de linga Brasov. Sint in curs si proiecte privind desfacerea bunurilor de larg consum. De exemplu, un magazin Carrefour, adica un hipermarket - cel mai mare magazin care va functiona in Romania -, isi va deschide portile la inceputul lui 2001. Piatra de temelie s-a pus pe 5 iulie 2000. Se vor face, de asemenea, investitii in domeniul imobiliar al birourilor, in cel al hotelurilor, al energiei electrice si, mai tirziu, al gazului. Nu numai anul acesta, ci si in urmatorii doi-trei ani vor avea loc investitii franceze substantiale. Dar intreprinderile sint cele care le negociaza, si deci ele le vor face publice la momentul pe care il considera oportun. Carrefour, despre care v-am vorbit, a organizat, pe 5 iulie, o conferinta de presa in cursul careia grupul si-a prezentat oficial proiectul. Pentru a avea un termen de comparatie, ar fi interesant sa cunoastem cifrele investitiilor franceze in celelalte tari ale fostului bloc comunist. Cele mai recente cifre oficiale globale de care dispunem sint cele pentru anul 1998. In Europa Centrala si Orientala, inclusiv CSI (adica buna parte din fosta URSS), Franta a investit in 1998 aproximativ 13 miliarde de franci. Din intreaga Europa de est, investitiile cele mai mari s-au facut in Polonia, si anume aproape 9 miliarde de franci. A doua destinatie a investitiilor franceze a fost Romania: este vorba despre aproape 2 miliarde de franci pentru acelasi an. Dar frapant este faptul ca in toate celelalte tari investitiile franceze sint net inferioare. Cind vom avea cifrele pentru 1999, aceasta realitate va fi si mai pregnanta, cu Romania in pozitia a doua, inaintea tuturor celorlalte tari din zona. Ati calatorit prin tara? Ce impresii ati cules? Ce relatii ar putea exista intre Romania si Franta in materie de agricultura? Am calatorit mult prin Romania. Si cu placere. Gasesti in provincie, uneori mai mult decit in Bucuresti, aceasta aspiratie catre Europa si spre Franta. Ma intilnesc de fiecare data cu elevii liceelor bilingve - la Constanta, la Brasov, sau la Iasi, unde am fost, de pilda, in urma cu mai putin de o luna. Am sentimentul ca in aceste licee, in aceste orase, unde ma intilnesc si cu autoritatile, oamenii cunosc foarte bine Franta. Ati vorbit despre agricultura. E un mare pariu, caci Romania are o capacitate agricola puternica si legaturile au inceput sa se teasa pentru ca Franta este la rindul ei o tara cu o agricultura competitiva. Exista deja doua feluri de legaturi. Mai intii, relatia intre ministere: exista patru consilieri francezi la Ministerul roman al Agriculturii, aceasta in cadrul programului PHARE. Ei se ocupa de domenii diverse, ca programul SAPARD, destinat amenajarii rurale, domeniul veterinar - esential pentru ca astazi consumatorii sint foarte atenti la calitatea produselor si la securitatea alimentara care depind de un bun control veterinar - si, desigur, de reforma globala a ministerului care trebuie pregatit pentru politica agricola comuna din UE. Iar in al doilea rind sint legaturi intre producatorii agricoli din cele doua tari: exista deja numeroase colaborari, mai ales in domeniul vinului - producatori francezi au investit in Romania -, exista si relatii intre sindicate. Recent, un inalt responsabil de la FNSEA (Federatia Sindicala a Exploatantilor Agricoli), principala organizatie profesionala agricola din Franta, a venit in Romania si a avut intilniri cu omologii sai. Pe ansamblu deci, putem vorbi despre o cooperare de anvergura in domeniul agricol. Ne-ati putea preciza care sint prioritatile Frantei in perioada in care va detine presedintia Uniunii Europene, mai ales in ceea ce priveste extinderea UE catre Est? Prioritatile presedintiei franceze sint trei la numar. Mai intii, intarirea polului economic pe care il constituie Uniunea Europeana gratie monedei ei si cresterii ei economice. Acest pol economic trebuie, de altfel, sa fie echilibrat de o "agenda sociala", de o intarire a Europei sociale. A doua prioritate este o Europa mai apropiata de cetateni, cu obiective ca protectia mediului, imigratia (pe tema justitiei si afacerilor interne a avut loc o reuniune ministeriala la Marsilia), drepturile omului, cu o Carta in pregatire. Cea de-a treia prioritate se refera la intarirea Europei pe plan mondial. E nevoie de o Europa care sa functioneze mai bine, sa continue sa se extinda si sa dispuna de mijloace de aparare proprii - o conferinta interguvernamentala in acest sens va avea loc la Nisa. Obiectivul principal pentru Europa de est este, fara indoiala, extinderea. In ceea ce priveste Romania, se vor deschide patru noi capitole de negocieri. E vorba si de problema acquis-ului comunitar, de pregatirea pentru intrarea in UE - in fiecare tara exista o strategie de preaderare, cu programe si ajutoare. Pentru Romania si Bulgaria se pune problema vizelor. Speram sa ajungem la o hotarire in aceasta problema. Dupa cum stiti, exista o propunere a Comisiei Europene de a suprima obligativitatea vizelor de scurta durata. Franta este favorabila, dar trebuie obtinuta o majoritate calificata la nivelul Consiliului, iar pentru aceasta Romania trebuie sa prezinte toate garantiile ca a luat masurile necesare pentru intarirea controlului la frontierele proprii. PETRU ROMOSAN 