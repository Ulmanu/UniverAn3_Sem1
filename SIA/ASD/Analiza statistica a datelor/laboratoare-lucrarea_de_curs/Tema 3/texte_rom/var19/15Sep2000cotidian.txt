 Acrobatie la puscarie Un detinut de la Penitenciarul din Botosani a stat miercuri dupa-amiaza, timp de aproape trei ore, cocotat pe antena de emisie-receptie a puscariei. Initial, detinutul Mihaita Onofrei, din Suceava, a amenintat ca nu va cobori pina nu-i va fi satisfacuta cererea de mutare in alta celula. Fara a negocia in vreun fel cu detinutul, conducerea penitenciarului a lasat un subofiter inarmat sa il pazeasca la baza antenei inalte de circa 35 de metri. Dupa trei ore de "evolutie" la barele metalice ale antenei, obosit, Mihaita Onofrei s-a hotarit sa renunte la originala forma de protest. In consecinta, a coborit de pe antena si s-a predat docil gardianului, acceptind sa se intoarca in celula. DORIN BEJENARU Sarbatoarea mustului la "Jaristea" La gradina JARISTEA, precum in Bucurestiul de-altadat', incepe sarbatoarea mustului care coincide cu sarbatorirea Sfintei Mucenite Agatha, sub obladuirea Manastirii Antim. Taraful CRAII DE CURTE VECHE va cinta muzica specifica acestui festin, in care, potrivit testamentului lasat de Antim Ivireanu, o fata saraca si cinstita va primi un costum national si 30 de bani La CAFENEAUA LITERARA DINES, din Parcul Carol, vineri, de la ora 18.00, un program folcloric cu taraf si solisti, urmat, de la ora 20.00, de muzica de dans cu formatia INTERMEZZO. Simbata si duminica, de la ora 18.00, muzica usoara si de dans cu grupul ATLAS in recital, plus invitati surpriza La GREEN HOURS 22, simbata de la ora 21.00, concert extraordinar sustinut de ANCA PARGHEL & GUESTS In Regie, clubul PUB 18, gazduieste duminica, de la ora 21.00, recitalul formatiei ROATA, condusa de neobositul SORIN CHIFIRIUC La CLUB A, program normal de weekend: "Nopti albe" - vineri si simbata, iar duminica - "Weekend Party" cu DJ Mircea Oculeanu La CASA de CULTURA a SINDICATELOR din GALATI se desfasoara Festivalul International CONSTELATII DUNARENE. Vineri este sectiunea de interpretare, simbata - cea de creatie si duminica - gala. Fiecare seara se va incheia cu recitaluri sustinute de nume consacrate ale scenei romanesti CIRCUL GLOBUS isi deschide stagiunea 2000/2001 cu spectacolul "Tara Jucariilor", simbata, de la ora 18.00. Alte doua spectacole au loc duminica, la orele 15.00 si 18.00. Pretul biletelor este de 30.000, 35.000 si 40.000 de lei. ( A.R.) Scolile alternative intra in procesul de acreditare Incepind cu acest an scolar, unitatile de invatamint alternativ din Romania (scolile de tip Waldorf, Step by Step, Freinet, Montessori si Planul Jena) vor intra in procesul de acreditare. Ministrul educatiei, Andrei Marga, a semnat ieri Ordinul nr. 4517 prin care a fost aprobat Regulamentul de organizare si functionare a invatamintului alternativ de stat si particular. Potrivit documentului, elevii care urmeaza cursurile unei astfel de scoli vor sustine, la sfirsitul fiecarui ciclu scolar, examen national de capacitate, respectiv bacalaureat, ca si cei de la invatamintul clasic. Infiintarea unei astfel de scoli se face de catre inspectoratele scolare, respectiv MEN, pe baza avizului Comisiei Nationale pentru Alternative Educationale (CNAE). Noua comisie a fost constituita ieri tot prin ordinul ministrului si va avea in componenta 21 de membri, cadre didactice din invatamintul preuniversitar, inspectori de specialitate din minister si din inspectoratele scolare. Regulamentul de functionare a scolilor alternative prevede ca elevii din unitatile de invatamint care isi inceteaza activitatea se pot transfera in alte scoli din sistemul clasic de educatie, dupa ce au sustinut, daca va fi cazul, examene de diferenta. Cei de la scolile de stat se vor putea transfera tot la scoli de stat, iar cei de la particular, numai in acelasi tip de unitate scolara. Cadrele didactice care vor sa predea la scolile alternative trebuie sa faca dovada absolvirii unor cursuri in domeniul pedagogiei alternative si sa aiba recomandarea unei institutii sau organizatii recunoscute de MEN. Persoanele care au fost indepartate din invatamint in urma aplicarii prevederilor Statutului personalului didactic nu pot fi cadre didactice in invatamintul alternativ de stat. ROBERTA VORNICU Asta seara, de la ora 20.00, Prima TV te provoaca: "Vrei sa fii miliardar?" "Vrei sa fii miliardar?" va intreaba postul de televiziune Prima TV. Aceasta emisiune-concurs va debuta astazi, de la ora 20.00, prilej de a afla cum te poti imbogati peste noapte si in Romania.Totul tine insa de noroc, de istetime, dar si de rapiditate in gindire. Conceputa dupa un format care a cucerit milioane de telespectatori de pe intreg mapamondul, emisiunea "Vrei sa fii miliardar?" este un concurs de cunostinte generale, ce va va tine cu sufletul la gura pina in ultima clipa. Iar cel care ii va conduce pe concurenti pe drumul spre miliardul de lei este nimeni altul decit prezentatorul Virgil Iantu. (S.E.) Fostul candidat PSM la Primaria Baia de Fier si-a dat foc Un fost functionar al Primariei Baia de Fier din judetul Gorj s-a autoincendiat miercuri dupa-amiza in curtea casei, sub privirile vecinilor. Petre Zamfir Litoi avea 69 de ani si a candidat in vara la functia de primar al comunei Baia de Fier din partea PSM, dar nu a fost pe placul consatenilor. Batrinul ramasese vaduv acum citiva ani si locuia singur, reusind cu greu sa se ocupe de gospodarie. Acum doua luni el le-a marturisit cunoscutilor ca sufera de o boala care-i provoaca dureri insuportabile. Miercuri dupa-amiaza, Litoi a luat un afis cu imaginea sa din campania electorala si, pe spatele acestuia a scris citeva cuvinte de adio, prin care-i motiva gestul sinucigas. El amintea faptul ca traieste in saracie si nu poate sa-si trateze boala, cerind iertare copiilor pentru durerea pe care o sa le-o provoace. Apoi si-a turnat pe haine doi litri de benzina si si-a dat foc. Desi vecinii au sarit in ajutorul sau, flacarile n-au putut fi stinse imediat si i-au provocat batrinului arsuri in proportie de 90% din suprafata corpului. El a murit la spitalul din Novaci, dupa doua ore. CLAUDIA TIPLUICA Scandal la SC Subansamble Auto SA Sfintu-Gheorghe Directorul si liderul sindical, acuzati de deturnare de fonduri Parchetul General a preluat cercetarea cazului "Subansamble Auto", in care directorul societatii si liderul de sindicat sint acuzati de deturnare de fonduri in valoare de peste 1 miliard de lei, a declarat pentru "Evenimentul zilei" seful Inspectoratului de Politie al Judetului (IPJ) Covasna, colonelul Ioan Stoica. Serviciul Politiei Economice din IPJ si-a inceput cercetarile la SC Subansamble Auto SA luna trecuta, in urma unei sesizari anonime care continea mai multe capete de acuzare, majoritatea legate de deturnare de fonduri, in spatele careia s-ar afla, printre altii, directorul general Tiberiu Lates si directorul comercial Ion Maniga, ultimul indeplinind totodata si functia de presedinte al sindicatului din societate. O alta acuzatie este aceea ca, in perioada 1998-2000, membrii conducerii Subansamble Auto SA si-au acordat prime si compensatii in valoare de mai multe miliarde de lei. Primele si compensatiile ajungeau la 30 de milioane de lei pe luna, in timp ce muncitorii primeau cel mult 700.000 de lei. De asemenea, o serie de tranzactii cu produse ale Subansamble Auto au fost efectuate prin firme-capusa apartinind unor apropiati ai societatii. O astfel de firma-capusa este chiar cea a fiului lui Maniga, Ciprian (SC Man Cip SRL Sfintu Gheorghe). Dupa informatiile pe care le detinem, exista nereguli si in contabilizarea mijloacelor fixe si altor bunuri de inventar. Astfel, o serie de utilaje si instalatii apar in unele evidente, iar ulterior dispar din documente. Scandalurile financiare au loc pe fondul privatizarii societatii covasnene, inclusa prin hotarire de guvern in programul de privatizare prin intermediul agentilor de privatizare. Pe 4 aprilie a.c., muncitorii de la Subansamble Auto SA au cerut directorului executiv responsabil cu vinzarile din FPS Bucuresti, Dan Predoiu, ca salariatii firmei sa poata cumpara pachetul majoritar de actiuni si sa se renunte la intermedierea agentului de privatizare american Barrets Group, dar au fost refuzati. La vremea respectiva, societatea, la care FPS detine 61% din pachetul de actiuni, avea datorii si penalitati insumate la 86-96 de miliarde de lei, 42 de miliarde pe stocuri, 6-7 miliarde de lei/luna productie neterminata, dar si 64 de miliarde de lei de incasat de la diversi beneficiari. Conducerea Subansamble Auto SA nu recunoaste datoriile mostenite de la fosta conducere. PETER DOMOKOS Primul manual romanesc de politologie Politica a devenit un fenomen omniprezent al vietii noastre cotidiene. Cu toate acestea, ea continua sa fie cea mai insuficient studiata materie, dat fiind ca vechile programe scolare din timpul comunismului contineau materii de indoctrinare, si nu stiinta politica. Un colectiv al Societatii Academice din Romania (SAR), coordonat de Alina Mungiu-Pippidi, conferentiar la Facultatea de Stiinte Politice a S.N.S.P.A., a redactat primul manual de politologie pentru liceu care a fost publicat in aceasta vara de editura Polirom. Materia a fost introdusa optional de Ministerul Educatiei din acest an pentru elevii claselor IX-XII in cadrul CDS (Curiculum la Decizia Scolii). Materia poate fi predata de actualii profesori de educatie civica, de profesorii de stiinte sociale de orice tip, de diriginti si mai ales de absolventii noilor facultati de stiinta politica. "Manualul trece in revista tot ceea ce trebuie sa stie un adult despre politica, de la rolul partidelor la tipurile de Parlamente, Constitutii si organizatii internationale. Exemplele sint din viata contemporana romaneasca pentru a facilita intelegerea elevilor. Manualele sint simple si usor de folosit, desi volumul de informatii e foarte mare. E la latitudinea profesorilor daca vor sa-l utilizeze cum l-am scris noi sau doar ca o baza documentara care pina acum lipsea. Va mai trece un timp pina cind sa existe deschidere in scoli pentru a invita pe tinerii absolventi de stiinte politice sa predea chiar ei, dar pina atunci profesorii aflati deja in sistem cred ca se pot descurca perfect cu acest manual", a declarat Alina Mungiu-Pippidi. Manualul a fost testat experimental in circa 50 de clase in cadrul unui program al SAR finantat de organizatia World Learning. In urma cu citiva ani SAR, a editat si un Ghid al Parlamentarilor. O femeie din Falticeni i-a cerut primarului sa-i gaseasca barbat Primarul municipiului Falticeni, Ghiorghi Cornia, a fost pus, recent, in fata unei situatii mai neobisnuite, o femeie care a venit in audienta solicitindu-i, nici mai mult nici mai putin, decit sa-i gaseasca un barbat. Femeia i-a povestit primarului ca, in urma cu citiva ani, a luat in gazda un barbat. In scurt timp, barbatul a dovedit ca se ridica la nivelul pretentiilor proprietarei, astfel incit, din chirias, a devenit partener de viata al celei care il luase in gazda. Relatia dintre cei doi nu era, insa, legalizata. In urma cu citeva zile, femeia a considerat ca, chiriasul nu mai corespunde standardelor ei. I-a cerut sa plece, dar el a refuzat, asa incit, femeia a apelat la primul gospodar al urbei pentru a-i gasi un barbat care sa-l inlocuiasca pe actualul, din toate punctele de vedere. Ghiorghi Cornia i-a explicat, insa, ca primaria nu se ocupa de astfel de probleme, asa ca ingrata sarcina a revenit tot femeii care venise in audienta, plina de sperante. TIBERIU AVRAM La Europa FM, Viata se schimba cu Mihai Stanescu Noua campanie publicitara Europa FM va fi realizata de cunoscutul umorist Mihai Stanescu. Pastrind sloganul "Viata se schimba", campania va ilustra schimbarile ce vor avea loc in viata noastra in aceasta toamna. Realizata in stilul inconfundabil al umoristului, campania se va baza pe multiplele sensuri ale cuvintului "post". Aceasta va demara duminica seara, o data cu lansarea grilei de toamna Europa FM, cind va avea loc si concertul Chris de Burgh. Sub insemnele "Incepem mileniul impreuna", Europa FM vine, in aceasta toamna, cu doua concepte noi: un serial care va prezenta Misterele Mileniului si un top al celor mai cunoscute piese ale secolului ce va fi realizat prin intermediul ascultatorilor. (I.D.) Se scufunda "Ardealul" O furtuna musonica de o intensitate deosebita, pornita in cursul noptii de miercuri, 13 septembrie a.c., cu vinturi de peste 100 km/ora si ploi torentiale ce au ridicat cu peste doi metri cota fluviului Pussur, din Bangladesh, a pus in mare dificultate stabilitatea Cargoului "Ardeal", esuat cu aproape doua saptamini in urma pe un banc de nisip. Nava are cirma ingropata in nisip, iar vintul ce sufla in rafale a fortat-o sa se incline periculos de mult. Seful firmei de scafandri "Onacva", Dorel Constantin Onaca, cel care coordoneaza operatiunea de salvare a vasului, ne-a declarat, prin telefon, ca pina la sosirea celor doua remorchere angajate pentru dezesuare a reusit achizitionarea unor parime noi cu care a legat din nou vaporul la mal incercind sa previna rasturnarea. Cargoul "Ardeal", de 87 tdw, este retinut de autoritatea din Bangladesh de mai bine de un an pentru un litigiu de marfa. DAN MIHAESCU A murit pentru ca medicamentele erau in alta sectie Ana Szighet in virsta de 61 ani, internata la Spitalul nr. 1 din Craiova, a suferit ieri un stop cardiac si a decedat, medicii neputind-o salva din lipsa medicamentelor. In momentul crizei cardiace, medicii au constatat ca in sectie nu au atropina si adrenalina, medicamente considerate ca fiind de supravietuire. Toata lumea a plecat sa caute prin alte sectii, numai ca, asa cum spune dr. Alexandru Camenita, seful Sectiei neurochirurgie, "cind in final s-au gasit, femeia n-a mai putut fi salvata, cu toate eforturile specialistilor din sectie". Fara sa explice de ce medicamentele nu erau acolo unde era nevoie de ele, doctorul Camenita acuza existenta unei adevarate "mafii a halatelor albe", care "dirijeaza toate licitatiile de medicamente, in urma carora se negociaza comisioane pentru medicamente foarte scumpe, in loc sa existe preocuparea pentru asigurarea celor necesare". ION SPANU MI incepe tiparirea si difuzarea cartilor de alegator Gen. Nicola Tibacu, consilier al ministrului de interne, a anuntat ieri, in cadrul briefingului MI, ca tiparirea noilor carti de alegator va incepe saptamina viitoare. Intr-o prima faza vor fi tiparite patru milioane de carti de alegator pentru persoanele care au intrat in posesia cartii de identitate pina la data de 10 septembrie. Cei care detin buletine eliberate intre 10 septembrie-20 octombrie vor beneficia ulterior de carti de alegator. Distribuirea acestora se va face de catre sectoristi sau pot fi ridicate direct de la Birourile de Evidenta Informatizata a Persoanei. In plus, cartile ramase nedistribuite vor fi trimise sectiilor de votare si pot fi ridicate de cetateni chiar in ziua votarii. In cazul pierderii acestora, se elibereaza, gratuit, duplicate. (A.G.) Handicapatii sint pusi pe drumuri din ordinul SSPH Brambureala provine din dorinta institutiei de a statua doua notiuni: cea de invalid si cea de persoana cu handicap Din cauza schimbarii legislatiei, mii de persoane cu handicap sint puse pe drumuri. Ordinul 66 din mai 2000, emis de Secretariatul de Stat pentru Handicapati (SSPH), scoate din categoria acestora pe cei care au avut vreodata carte de munca si au dobindit infirmitatea dupa terminarea studiilor (maximum la virsta de 26 de ani). Aceste persoane sint considerate invalide si au alte drepturi decit cele care decurg din incadrarea la persoane cu handicap. Pensia de invaliditate este de 700.000 de lei pe luna, persoanele din aceasta categorie beneficiind si de o reducere de 50 la suta pe transportul urban. Cei cu handicap au doar 400.000 de lei lunar, in schimb au gratuitate la abonamentul TV, pe transportul in comun (de suprafata si pe metrou) si pentru citeva calatorii cu trenul. Caile disperarii "Cel care a desfasurat o activitate, a avut contract de munca si a patit un accident, la serviciu, acasa sau oriunde altundeva, este considerat invalid", ne-a declarat directorul de Asistenta Speciala de la SSPH, dr. Paulian Sima. "In schimb, daca persoana respectiva nu a lucrat niciodata si sufera un accident, este incadrata la persoane cu handicap, chiar daca are virsta peste 26 de ani". Din cauza schimbarii legislatiei, cei care au avut pina in iunie a.c. certificate de handicapat, sint nevoiti acum sa bata drumurile pentru a face alte acte, necesare incadrarii in categoria persoanelor cu invaliditate. Pina se termina alergatura pentru noile acte, cu toate stampilele si semnaturile de rigoare, trec citeva luni bune. Timp in care persoanele invalide sau cu handicap ramin fara veniturile de care ar beneficia, in mod normal, conform legii. "S-or fi gindit ca-mi cresc degetele la loc" In urma unui accident de munca, Petruta Deleanu, 49 de ani, din Bucuresti, a ramas fara miini. Dupa o perioada de somaj in care s-a luptat cu saracia, Petruta Deleanu a acceptat sa munceasca orice, numai sa cistige un ban in plus. A fost angajata, cu doar 500.000 de lei pe luna, dar cu carte de munca, la o firma particulara de fabricat flacoane de mustar. Aici, in februarie 1999, a patit si nenorocirea care a lasat-o invalida pentru tot restul vietii. "Masina la care lucram s-a defectat si mi-a prins amindoua miinile intre doua placi de metal. Din reflex, mi-am retras miinile dintre placi, dar degetele mele au ramas acolo. Firma mi-a platit spitalizarea, apoi am primit certificatul de persoana cu handicap gradul I, pe un an". Petruta Deleanu este de parere ca cei care se ocupa de eliberarea acestor certificate "profita de faptul ca oamenii nu cunosc bine legile si nu le acorda toate facilitatile de care, in mod normal, ar beneficia". Cind i s-a dat certificatul anul trecut nu i s-a spus ca fiica ei poate primi salariu de insotitor, desi aceasta o ingrijeste de mai bine de un an. Pe linga toate acestea, de citeva luni, Petruta a aflat ca nu mai are dreptul nici macar la certificatul de handicapat: conform noilor dispozitii legale, ea este considerata invalida. Pentru ca nu mai are nici o mina, Petruta Deleanu nu poate face nimic fara ajutorul fiicei sale. "Nu pot gati, nu pot sparge nici un ou, nu pot curata cartofi, deci nu pot sa ma hranesc", povesteste ea. Anul acesta, cind s-a prezentat la comisia din str. Labirint, la SSPH din Sectorul 3, pentru prelungirea valabilitatii certificatului sau eliberarea altuia, Petruta a fost refuzata. "Mi s-a spus ca nu am handicapul din scoala sau din nastere si, deci, nu ma mai incadrez la nici un grad. Probabil s-au gindit ca, intr-un an, imi cresc degetele la loc...", spune Petruta Deleanu. Ea este convinsa ca "toate acestea se intimpla pentru ca statul romn vrea sa aiba inregistrati cit mai putini handicapati, ca sa intre mai usor in UE. Chiar daca realitatea este alta. Altfel nu-mi explic aceste schimbari". Danut Cobila risca sa-si piarda locul de munca Danut Cobila, in virsta de 41 de ani, din Bucuresti este si el "victima" a recentei decizii a SSPH. De la 34 de ani, vederea ii este partial afectata. Are o leuconevrita progresiva, boala care afecteaza nervul optic. Pina in acest an el a beneficiat de un certificat care atesta ca este persoana cu handicap. "Cind m-am prezentat la Comisie, luna trecuta, mi s-a spus ca nu ma mai incadrez in noua lege pentru ca am dobindit handicapul dupa virsta de 26 de ani. La insistentele mele, mi s-a dat un certificat in care se spune ca diagnosticul meu nu mai corespunde normelor legale", ne-a spus Danut Cobila. Pentru ca nu mai are certificat, el risca sa-si piarda locul de munca. "Lucrez la Ministerul Transporturilor si, fara certificat, s"nt obligat sa lucrez la calculator, activitate pe care problemele cu ochii ma impiedica sa o desfasor", povesteste Cobila. Spre deosebire de Petruta Deleanu, lui nici macar nu i s-a spus daca are dreptul la statutul de invalid. GETA ROMAN TATIANA DABIJA Muzica de cartier pune la incercare ambitia "baietilor de baieti" Trupele hip-hop se intrec in injuraturi De citiva ani, in Romania a explodat fenomenul hip-hop, al muzicii de cartier, "subcultura", cum le place sa spuna celor care o propaga. Fenomenul a nascut fani infocati si adversari neinduplecati. "Razboiul" se duce inclusiv pe Internet. Pe linga paginile fanilor, au aparut site-uri precum "Anti Cartier", despre care "Evenimentul zilei" a mai scris de curind. Un site despre care liderii hip-hop din Romnia, BUG Mafia, spun ca nu se simt vizati. "Consideram ca cel care l-a facut vrea si el sa fie bagat cumva in seama". Problema, spun cei care au crescut cu Phoenix, e ca, in acest fel, noile generatii au pseudomodele culturale, ca stiu pe dinafara texte cel putin idioate, pe baza carora nu se poate incropi o educatie. Pe de alta parte insa, fiecare generatie are gusturile si tendintele ei, cu care poti sau nu sa fii de acord. Nicolae Manolescu: "Versurile sint cretine" Ce aduce muzica hip-hop din punct de vedere cultural? Profesorul Nicolae Manolescu este de parere ca acest fenomen este doar "o acnee muzicala juvenila, o buba care trece" si isi exprima speranta ca hitul verii, "Lasa-ma, papa, la mare,/ Vreau distractie si soare", nu a devenit deviza generatiei. "Versurile sint atit de cretine incit mi-e greu sa cred ca pot avea vreo influenta asupra tinerilor", spune profesorul Manolescu. Dr. Florin Tudose, medic psihiatru la Spitalul Universitar Bucuresti, afirma ca "aceasta muzica le ofera adolescentilor modele fara practica sociala. Versurile sint facute pentru acei tineri necopti, care cred ca ceea ce spun solistii in cintece chiar se intimpla". Parintii sint tentati sa dea vina pe Atomic TV, acuzat ca difuzeaza prea multa muzica de tip nou. Ana Calin, director de relatii cu Casele de discuri si cu trupele, lamureste problema: "Nu noi decidem ce videoclipuri intra pe post sau nu, ci casele de discuri cu care avem contract. Ele impun trupele, noi nu facem decit sa le difuzam". b.u.g. Mafia: "Atita timp cit se vinde, inseamna ca e bine ce facem" "Muzica de cartier face parte dintr-o subcultura", spun cu mindrie cei care o propaga. In ochii criticilor acestui gen, hip-hop-ul romanesc poarta vina de a fi vulgar si de a instiga la violenta. Sint invocate texte precum: "Delincvent la 15 ani,/ Omoara-i pe toti: Pe fraieri, pe jmecheri, pe oricine poti.../ Pune mina pe pistol... Hai, trage-le-n cap.../ Fa-o asa cum trebuie, cum toti jmenarii o fac..." Pentru fani, aceste texte si melodiile care le insotesc sint totul: "Mi-a placut hip-hop-ul de cind a aparut. B.U.G. Mafia e cea mai tare trupa, am toate albumele lor", declara Rasvan, un fan infocat. Altii sint satui de hip-hop-ul romanesc: "Sint satul ca hip-hop-ul sa fie asociat cu trupele astea si cu termeni ca baiat de cartier, smenar, mafiot. As vrea ca lumea sa afle ca hip-hop-ul este cu totul altceva decit un text plin de injuraturi in care este povestita viata plina de aventuri a unor baietasi din Salajaaaaan care omoara 16 fraieri pe secunda si au impresia ca nimeni nu-i ca ei. Eu locuiesc in Salajan si, in afara de o infinitate de cocalari, nu prea e nimic pe-aici", spune un fan al hip-hop-ului cintat in alte tari. Printre trupele de gen umbla zvonul ca ar fi mai tari cei care injura mai mult si mai bine. Rezultatul: "Cind simti mirosul banilor cedezi,/ Mai ales cand, n-ai ce p... mea sa pierzi", cinta o trupa oarecare. Cei mai tari la injuraturi par insa tot cei de la B.U.G. Mafia: "Tot ce-am invatat am invatat pe strada/ Baga-mi-as p... tu n-o sa intelegi vreodata" sau: "Doar o miscare-n plus si glontul pleaca-n cap/ Baga-mi-as p...-n ma-ta, am un 9 si te fac.../ Nu te f... cu-al meu 9..." sau "Sugi p... si cu curu' si cu gura". Vlad Irimia (B.U.G. Mafia) are o explicatie pentru asemenea texte: "Atita timp cit se vinde, inseamna ca e bine ce facem". Brugner a scos o piesa, intitulata pretentios "Trilogia cunoasterii - partea I", in care se ia de cei care nu-i apreciaza muzica. "Nu stiti ce-i aia rap, dar vreti subiecte noi in ziare/ Ceea ce scrieti voi imi rareste paru' dupa picioare". Costin (K-Gula), de la R.A.C.L.A., are o parere oarecum surprinzatoare despre textele hip-hop: "Ascultind piesele astea, copiii incearca sa ajunga ca noi si de multe ori se ajunge la violenta". Dr. Florin Tudose considera ca trupele hip-hop ofera "modele unor golani care nu au avut acces la cultura si care au un nivel de viata vegetativ. Ei cinta realitatea directa, isi racnesc instinctele. Asta nu inseamna ca influenteaza cu adevarat stilul de viata al tinerilor". Exista si formatii care iau peste picior hip-hop-ul. Ca$$a Loco, din Bistrita Nasaud, se distreaza de minune cind e vorba de facut versuri. "Sint Fat-Frumos,/ Am palosu' gros,/ Pe Ileana o caut pe un cal rapciugos./ Sint cel mai tare, am pieptul bengos!/ Fat-Frumos, fii mai serios!". Leonard Muha, de la Ca$$a Loco, nu este impotriva muzicii de cartier: "Cultura rap & hip-hop mentine o stare de spirit de care nu cei ce traiesc in cartiere sint vinovati... Daca si asta ar disparea, ar ramine doar cu mizerie, intuneric si umilinta". TATIANA DABIJA Pentru a supravietui, Familia Niculae vinde nuci ca sa-si cumpere piine In apropierea Sibiului, pe soseaua de centura, oamenii fac bani vinzind nuci. Verzi, cu pielita inca galbena. Copiii stiu ca simburele e mai bun fara pielita, alb, curat. Degetele care au curatat insa nuca sint galben-verzui. Si cine mai are rabdare sa se spele pe miini? Dincolo de placerea rontaitului, nucile pot fi toamna si sursa de bani. Pentru ca dealurile din jur sint pline de resurse. Iar unii chiar traiesc din asta. Pe soseaua din aceasta zona este greu sa gasesti un loc de parcare, in caz ca vrei sa tragi pe dreapta, sa-ti mai dezmortesti oasele. Intr-una dintre parcarile amenajate rudimentar la poalele unui deal sta o familie intreaga de culegatori. Caruta ii asteapta cuminte la marginea padurii. Pe jos, sta turceste capul familiei. Barbatul brunet, cu parul cret si ceva barba e inconjurat de trei gramezi de nuci. Ia cite o nuca din gramada verde, o curata de coaja cu un cutitas mic si o pune intr-una dintre gramezile bej-aurii. Din gramezile de nuci curatate, femeia si copiii lui isi incarca pungile de plastic si ii asteapta pe soferi. 15.000 de lei punga de nuci. Dimineata, Niculae si familia lui se duc la cules. Incep devreme. La sase dimineata, barbatul este deja cocotat in copac. Incepe sa scuture nucile de pe crengi. Nevasta lui si copiii le culeg de pe jos. Apoi cauta un loc in care sa le vinda: "Trebuie sa fie un vad bun. Sa treaca multe masini si sa fie oameni de la oras, care n-au nuci in curte. In plus, trebuie sa fie asa incit sa poata opri masina. Sa nu cumva sa faca accident sau sa incalce vreo regula de circulatie. Sa parcheze omul masina, mai cumpara nuci, mai stam de vorba... se mai odihneste de atita condus", spune Niculae. Cel mai mic dintre copii, Manut, cum ii spun parintii, are cinci ani. E cam rahitic. Familia este foarte saraca si nici unul dintre ei n-a mai mincat carne de la Craciun. Manut nu are nici macar prea multe dorinte si daca si-ar vinde nucile ar da banii parintilor. Iar daca totusi ar putea pastra pentru el 15.000 de lei, spune ca si-ar cumpara piine. Nici dulciuri, nici jucarii. Piine. Culegatorii de nuci stau pe marginea soselei de centura pina seara la apusul soarelui. Uneori, Manut si familia lui reusesc sa vinda mai multe pungi de nuci si cistiga si cite 60.000 de lei pe zi. Alteori, doar 15.000. Dar chiar si singura punga de nuci vinduta dupa o zi intreaga le asigura strictul necesar pentru a supravietui: piinea si apa. Si in fiecare toamna, familia lui Niculae isi cistiga traiul de pe urma padurii. Iar miinile lui Manut poarta deja amprenta culegatorilor de nuci: o culoare galben-verzuie si un miros vag de iod. LAURA LICA Trafic cu locuri de veci Un cavou cu cripta in Cimitirul Bellu se vinde cu 6.000 de dolari Achizitionarea unui loc de veci a devenit, in ultimii ani, un adevarat lux pentru romani. Nu mai este un secret pentru nimeni ca, pentru a face rost de un loc de veci, trebuie sa stringi bani din timp. Mii de dolari. Dupa '89, in Romania s-a dezvoltat o adevarata piata a locurilor de veci. Chiar mult mai prospera decit cea imobiliara. Vinzarea locurilor de veci este ilegala In Capitala, functioneaza Administratia Cimitirelor, aflata in subordinea municipalitatii, care gestioneaza 14 cimitire. In mod normal, bucuresteanul ar trebui sa apeleze la aceasta institutie de la care ar trebui sa obtina un loc de veci contra unor taxe de aproximativ 700.000 de lei. In aceste taxe sint incluse atit transportul la cimitir, cit si sapatul gropii. Dupa 7 ani, locul de inhumare astfel obtinut poate fi luat in concesiune, pentru o perioada nelimitata de timp. Prin urmare, cel care a obtinut locul de veci devine concesionar, in nici un caz proprietar, deci nu are drept de vinzare. Cu toate acestea, ziarele sint pline de anunturi care demonstreaza existenta unei adevarate piete a locurilor de veci. Cum, legal, tranzactiile cu locuri de veci sint interzise, intreprinzatorii folosesc oficial termenul de "donatie". Cei care au nevoie pot gasi locuri de veci la preturi care iti taie respiratia, in functie de cimitir, de pozitia mormintului, de felul in care este amenajat. De la 10-12 milioane de lei, cit costa cel mai ieftin, in Cimitirul Metalurgiei, la 2.000-3.000 de dolari in Ghencea. Un cavou cu cripta din Cimitirul Bellu se vinde cu 5.000-6.000 de dolari. Daca aranjamentul trebuie facut in pripa si n-ai timp sa iei la rind ziarele pentru a gasi un loc de veci, mai exista o solutie: groparii. Cu ei te poti intelege asupra pretului si, daca dai citeva sute de dolari, poti obtine o pozitie bunicica in cimitir. "Este o adevarata mafie, dar nimeni nu a facut nimic pentru eliminarea ei" Administratia Cimitirelor nu face altceva decit sa se vaite ca nu mai sint locuri. "Ne confruntam cu o criza acuta. De ani intregi, noi nu mai avem locuri. Doar in Cimitirul Straulesti mai sint locuri libere. Dar nici acolo prea multe. Municipalitatea stie de aceasta criza, dar n-are ce sa faca. Nu sint bani pentru extinderea cimitirelor, iar pentru construirea altora noi, nici atit. Avem un proiect pentru extinderea cimitirelor Metalurgiei si Domnesti si asteptam bani de la Primaria Capitalei pentru demararea lucrarilor", ne-a declarat Florin Gridan, directorul Administratiei Cimitirelor. Despre traficul cu locuri de veci, conducerea Administratiei n-a vazut, n-a auzit: "N-am vazut anunturi in ziar pentru vinzarea locurilor de veci. Este ilegala vinzarea lor pentru ca nimeni nu este proprietar pe locurile de veci, ci numai concesionar. Noi sintem singurii care putem da locuri de veci, nici o alta institutie sau persoana fizica". Pe de alta parte, Catalin Chirita, viceprimarul general al Capitalei, sustine ca in cimitirele bucurestene exista suficiente locuri de veci, insa sint prost gestionate. "Administratia Cimitirelor nu are nici macar o situatie a locurilor de veci din cimitire. Spune, din start, ca nu sint locuri. Dar nu exista, de fapt, o cadastrare a cimitirelor, o impartire a lor. Este o adevarata mafie, dar nimeni nu a facut nimic pentru eliminarea ei", a precizat Chirita. Cita vreme Administratia si Municipalitatea nu reusesc sa se puna de acord, pentru bucuresteni nu se intrezaresc decit doua variante: fie sa aplice metoda indicata de fostul primar al sectorului 2, Vladimir Popescu - ingroparea mortilor in picioare - fie sa plateasca pentru un cavou cit ar da pe o garsoniera. MONA STOICA Melodia "Doar o zi", premiata la Mamaia, provoaca Incendiu in Foisorul de Foc Chitaristul Cezar Zavate spune ca piesa ii apartine, ceea ce confirma si Liliana Fedorca Furtul de idei in lumea muzicii a existat si va exista in intreaga lume. Insa, la noi, fenomenul tinde sa se extinda ca o plaga in acest domeniu. Poate ca nu intimplator, acest gen de hotie se numeste in limba romana plagiat. Iata ca drepturile de autor, care i se cuvin exclusiv compozitorului unei melodii, provoaca al nu stiu citelea scandal in ultimii ani. De data aceasta, marul discordiei este reprezentat de piesa "Doar o zi", interpretata de formatia Foisorul de Foc, care a obtinut Premiul doi la Sectiunea creatie a Festivalului Mamaia. Pentru aceasta melodie isi cer dreptul de autor chitaristul grupului, Cezar Zavate (29 de ani), dar si solistul vocal Marius Popa (21 de ani), care sustine ca este coautor. Piesa va fi prezenta pe albumul de debut al "Foisorului", care va fi lansat saptamina viitoare de Media Services. Vali: "Piesa a fost prelucrata si n-a mai ramas nimic din ideea initiala" Dar sa incepem cu inceputul. Cu citeva zile in urma, Vali Rotari (41 de ani), liderul trupei, l-a sunat pe chitarist si i-a spus: "Daca vrei sa obtii drepturile morale asupra piesei, nu mai faci parte din formatie". Cezar s-a conformat si nu a mai venit la repetitii. Conform spuselor lui Vali, cintecul a fost compus dupa o idee a lui Cezar, care a fost prelucrata de Marius, astfel ca n-a mai ramas aproape nimic din varianta initiala. La inceput, membrii trupei, mai putin Cezar, au hotarit ca pe album melodia sa fie semnata Foisorul de Foc. Recent, s-a stabilit ca pe caseta vor aparea drept compozitori ai piesei Cezar si Marius. Cezar: "Sint de acord sa impartim drepturile financiare, nu si pe cele morale" Pe de alta parte, Cezar Zavate, care a mai compus piese pentru diverse interprete, ca de exemplu Luminita Anghel si Liliana Fedorca, spune ca muzica ii apartine si a fost compusa in urma cu un an: "Am fost de acord sa impartim banii la cinci. Deci nu tin la drepturile financiare, dar pe cele morale nu le impart cu nimeni. Marius a facut textul pentru aceasta piesa, dar muzica e a mea. Am pierdut nopti sa compun melodia asta si nu-mi convine ce se intimpla. In 1999 am cintat-o in fata mai multor colegi de breasla, printre care se numara baietii de la «The Fifties», grupul vocal al lui Stefan Banica jr., si Liliana Fedorca". Liliana Fedorca: "Adevarul e de partea lui Cezar" Tinind cont de faptul ca Foisorul de Foc a luat fiinta in luna ianuarie a acestui an, faptul ca interpreta Liliana Fedorca a ascultat melodia inca de anul trecut devine un element-cheie in miniancheta realizata de "Evenimentul zilei" cu privire la aceasta incercare de plagiat. Pentru a putea face lumina in caz, am contactat-o pe Liliana Fedorca. Iata ce ne-a declarat ea: "Da, am ascultat-o in noiembrie '99, cintata de Cezar. Mai mult, am invatat-o pe dinafara pentru ca se potrivea foarte bine cu vocea mea si voiam neaparat sa o cint. Dar nu am putut obtine acordul compozitorului - Cezar Zavate. Am ascultat melodia si la Mamaia, in interpretarea Foisorului de Foc si suna la fel. Chiar daca i s-ar fi adus modificari, melodia e tot a lui. Eu sint prietena cu toti baietii din formatie, dar adevarul e de partea lui Cezar". LIVIU SERBANESCU 