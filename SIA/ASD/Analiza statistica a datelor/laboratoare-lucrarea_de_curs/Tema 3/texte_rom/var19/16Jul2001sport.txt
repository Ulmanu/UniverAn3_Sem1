 Desi a fost invins ieri de Hakkinen, Lui Schumi nu-i mai poate lua nimeni sampania Marele Premiu de Formula 1 al Marii Britanii, disputat ieri pe circuitul de la Silverstone, a constituit rabufnirea de orgoliu al fostului campion mondial, Mika Hakkinen, care a reusit sa treaca primul linia de sosire. Momentul decisiv al cursei si, poate, al acestei editii de campionat mondial s-a consumat in primul tur, cind Jarno Trulli (Jordan) l-a acrosat pe David Coulthard (McLaren Mercedes), amindoi fiind nevoiti sa abandoneze. Acest incident coroborat cu locul doi obtinut de Michael Schumacher, a stabilit practic noul campion mondial, in persoana germanului, fiind greu de crezut ca David va putea recupera diferenta de 37 de puncte in ultimele sase curse ale sezonului. Podiumul a fost completat de celalalt pilot de la Ferrari, Rubens Barrichello. Pe locurile 4,5 si 6 s-au situat Juan Pablo Montoya (Williams) si cei doi piloti de la Sauber, Kimi Raikkonen, respectiv Nick Heidfield. In clasamentul general al pilotilor conduce Michael Schumacher, cu 84 de puncte, urmat de David Coulthard (47 de puncte) si Rubens Barrichello (34 de puncte). La constructori, Ferrari a acumulat 118 puncte. Pe locul doi se situeaza Mclaren, cu 66 de puncte, pozitia a treia fiind ocupata de Williams care a strins 46 de puncte. IULIAN ICHIM Sportul Studentesc are, in sfirsit, antrenor Andone, salariu anual de 80.000 de dolari Ioan Andone este de ieri noul antrenor al echipei de fotbal Sportul Studentesc. Intelegerea a fost realizata dupa o scurta convorbire intre fostul tehnician al divizionarei B FC Bihor si Vasile Siman, presedintele Consiliului de Administratie din Regie. "Astazi, la ora 12.00, vom organiza o conferinta de presa, al carei scop va fi anuntarea noului antrenor. El este Ioan Andone", ne-a declarat ieri finantatorul "studentilor", Vasile Siman. Andone, care simbata-seara si-a reziliat contractul cu FC Bihor, va fi unul dintre cei mai bine platiti antrenori din Divizia A, salariul sau anual urmind sa depaseasca suma de 80.000 de dolari, sustin surse din anturajul "alb-negrilor". LAURENTIU CIORNEI Scrisoare catre Idris Un baietel de noua ani a ramas, de citeva zile, fara tata. Intr-o dupa-amiaza portocalie de iulie, cu arsita pravalita-n cascada, cei doi au iesit la joaca intr-un parculet din Titan, dupa care s-au intors acasa, imbujorati de efort, la ora la care orasul isi pune pijamaua si se pregateste sa dea binete Lunii. Parintele se simtea deja rau, dar a asteptat, parca, sa adoarma copilul, stingindu-se apoi ca un tipat de pescarus in noapte. Idris - asa il cheama pe baiat - si-a aniversat ieri ziua de nastere. N-a vrut nici tort, nici bicicleta, nici masinuta. Doar pe tati inapoi. "Dar o minge de fotbal vrei, puiule?" Copilului au inceput sa-i straluceasca ochii inecati in lacrimi. "O minge de fotbal? Si sa scrie Dinamo pe ea? Da..." Pentru "ros-albii" din Stefan cel Mare si, in ultima instanta, pentru sportul-rege, raspunsul pustiului sfisiat de durere inseamna mai mult decit o finala de Liga Campionilor. Pentru ca dragostea si emotia n-au arbitru, nu se pot truca si nu pot fi obtinute nici macar cu metenolon. De astazi, micutul o sa mearga iarasi in parculet, cu mingea lui cea noua, pe care scrie Dinamo. O s-o tina strins la piept, asteptindu-si tatal sa apara dintre leagane. Idris, poate tati n-o sa vina, dar nu trebuie sa plingi. E acolo, sus, printre stele, si, daca ar putea, ar alerga spre tine si te-ar stringe in brate. Si ati schimba citeva pase impreuna, cu mingea pe care, cu siguranta, ti-ar fi adus-o chiar el de ziua ta... ALIN PAICU Fan infocat al echipei de fotbal Newcastle, Un preot englez l-a inlocuit pe Dumnezeu cu Bobby Robson! Un preot catolic pasionat de fotbal, suporter al echipei Newcastle United, din Premier League, a decis sa inlocuiasca mai multe cuvinte din cintecele religioase cu altele din repertoriul stadioanelor. Glyn Evans, in virsta de 42 de ani, care tine slujbe la biserica "Saint Andrew" din Newcastle (nordul Angliei), a avut aceasta idee datorita iubirii sale uriase pentru culorile formatiei pregatite de Bobby Robson, care il are in atac pe Alan Shearer. "Shine Jesus shine" (Lumineaza, Jesus, lumineaza) a devenit "Score, Shearer, Score" (Marcheaza, Shearer, marcheaza), iar "To God Be The Glory" (A lui Dumnezeu este gloria) a ajuns "To Bob Be The Glory" (A lui Bob este gloria). Preotul incearca sa-i convinga pe fani sa interpreteze alaturi de el aceste cintece. "Sint sigur ca lumea se va opune aceste idei si ca va fi socata, dar sper sa-si schimbe mentalitatea", a declarat preotul Glyn Evans. DANIEL NAZARE "D'Artagnan" s-a insurat simbata cu fata pe care o iubeste de sase ani Doamna Covaliu isi doreste cinci copii Sezonul pirostriilor in sportul romanesc a continuat simbata, protagonist fiind Mihai Covaliu. Campionul olimpic in proba de sabie, titlu obtinut anul trecut, la Sydney, s-a cununat cu fata pe care o iubeste de sase ani, colega sa de la lotul national de scrima, Irina Draghici. Cununia civila a avut loc la Oficiul Starii Civile al sectorului 6. Cei doi si-au jurat, apoi, credinta in fata lui Dumnezeu la Biserica Sf. Spiridon, slujba fiind efectuata de un sobor de preoti avindu-l in frunte pe parohul Marius Cojocaru. Toti invitatii au petrecut ulterior la restaurantul "Casa Doina". Cei doi s-au cunoscut in iulie 1995, pe cind se aflau in cantonament la Busteni, relatia dintre ei infiripindu-se o luna mai tirziu, cind s-au reintilnit la mare. Decizia de a se casatori a venit de la sine, dupa patru ani de prietenie. Propunerea din partea lui Mihai a venit exact de ziua de nastere a Irinei, cind campionul s-a decis sa-i faca drept cadou un inel de logodna. Laura Badea a tinut aproape Primii sositi la biserica au fost nasii Vilmos si Reka Szabo, nume de referinta in scrima romaneasca de performanta. Reka e componenta de baza a lotului de floreta feminin, clasat pe locul trei la Campionatele Europene de la Koblenz, competitie incheiata cu o saptamina in urma. Apoi au aparut si ceilalti invitati: Ana Pascu, presedinta Federatiei Romane de Scrima, Laura Badea si celelate componente ale lotului olimpic, Paul Novac, secretarul general al FRS. In jurul orei 15.00 au aparut si mirii. Mihai Covaliu a venit cu Fordul Mondeo pe care l-a primit anul trecut drept recompensa pentru aurul olimpic, in timp ce mireasa a fost adusa de celalalt nas, Alexandru Chiculita (antrenorul lui Mihai), intr-un Volskwagen Bora. Rochia de mireasa a fost creata la Casa Ellis. Creatoarea Elena Laslean a declarat: "Am realizat o rochie de mireasa nonconformista pentru o fata moderna. Vrem ca, acum, in mileniul trei, sa imbunatatim ideea de mireasa". Tot creatii ale Casei Ellis au purtat si nasa, Florina Chiculita, si presedintele FRS, Ana Pascu. Dupa un moment de asteptare, Mihai si Irina au pasit vadit emotionati in fata preotilor. Laura Badea, care a facut si ea acest pas nu cu mult timp in urma, fiind acum insarcinata in luna a patra, a declarat la iesirea din biserica: "Le urez "Casa de piatra"! Le doresc, de asemenea, sa aiba o casnicie fericita. Nu vreau sa le dau eu un sfat acum, cind se afla la inceputul convietuirii in doi, pentru ca au parintii linga ei si acestia sint in masura sa o faca". Emotii mai mari ca la Sydney Mirele a spus ca a trait cele mai mari emotii din viata, mai mari decit cele consumate in finala de la Sydney: "Am intirziat astazi la cununia religioasa, dar sper sa atingem la timp alte tinte pe care ni le-am propus in viata. Imi doresc sa fiu sanatos, sa pot face sport in continuare si sa aduc multe medalii pentru Romania. Imi doresc, de asemenea, sa se inteleaga toata lumea cel putin la fel de bine cum ma inteleg eu cu Irina", a incheiat Mihai. Mireasa a fost cea care a pus, insa, punctul pe "i": "Imi doresc sa fim amindoi sanatosi si sa avem cit mai multi copii. Cinci chiar, daca va fi posibil", a declarat Irina Draghici. Desi se adunasera destule tinere la baza scarilor, mireasa a decis ca va arunca buchetul la restaurant, considerind ca acolo lupta va fi mai strinsa. Petrecerea s-a desfasurat cu incepere de la 18.00, la "Casa Doina". Cei doi nu se hotarisera unde vor petrece luna de miere, urmind sa se hotarasca saptamina aceasta. Se pare ca tinerii casatoriti vor opta, spun apropiatii, pentru Insulele Tenerife. IULIAN ICHIM Chivu: "Daca stau de vorba cu un barbat, asta inseamna ca sint poponar?" Pe strada lui Lobont a iesit soarele Internationalul Bogdan Lobont, portarul echipei olandeze de fotbal Ajax Amsterdam, a aparat, simbata, pentru a doua oara consecutiv, poarta "lancierilor", intr-un nou joc de verificare, desfasurat in compania unei formatii de amatori, partida cistigata de fosta campioana a Europei, cu 7-1. Dupa mai bine de un an si jumatate de la sosirea sa in Olanda, fostul titular al echipei nationale a Romaniei adunase 60 de minute intr-o partida oficiala pentru Ajax. Timp de 12 luni a fost rezerva veteranului Fred Grim, iar sase luni a fost nevoit sa absenteze din cauza unei grave accidentari. Pentru tinarul goalkeeper hunedorean au venit, se pare, si vremuri bune. Co Adriaanse, antrenorul principal al "lancierilor", este, dupa toate probabilitatile, hotarit sa-i dea credit lui Lobont pentru sezonul care se apropie. In partida de simbata, Cristian Chivu, capitanul echipei nationale a Romaniei, nu a evoluat, preferind sa se menajeze dupa o accidentare mai veche. O data cu preluarea banderolei de capitan al "tricolorilor", Chivu da semne ca se maturizeaza pe zi ce trece. Banateanul a inceput sa fie din ce in ce mai deranjat de povestile cu fete frumoase, istorii al caror personaj principal este. Ultimul zvon a aparut la citeva zile dupa nunta lui Cosmin Contra, spunindu-se ca jucatorul de la Ajax a fost facut praf de o blonda superba. "Am stat de vorba cu o fata si atit", se plingea ieri Cristi Chivu. "Pai, daca stau la taclale cu un barbat, asta inseamna ca sint homosexual? Deja ma obosesc povestile despre viata mea personala. Cind se va intimpla ceva serios, o sa dau sfoara-n tara". ADI DOBRE Sporting i-a intocmit lui Niculae o fisa cu toate pasele gresite Antrenorul de judo Constantin Niculae, tatal atacantului roman al echipei de fotbal Sporting Lisabona, s-a intors vineri din Portugalia. "Sensei" a fost placut impresionat de primirea de care a avut parte fiul sau in momentul in care a facut jonctiunea cu gruparea "leilor". "Nicu e dorit la Sporting si asta conteaza foarte mult pentru el. A marcat in turneul sustinut de nationala Romaniei in Portugalia si probabil ca a fost tinut minte de atunci. De asemenea, golurile marcate in meciul cu Ungaria au cintarit si ele foarte mult. Pentru cit a intins el coarda in timpul negocierilor, nu ma asteptam sa fie asa de bine primit. Chiar si conducerea clubului a fost placut impresionata de primirea pe care i-au facut-o suporterii. Nimeni nu se astepta sa fie intimpinat cu atita caldura. Cei de la Sporting il urmaresc de multa vreme pe Nicu. Au fise complete cu el, in care este cuprins pina si numarul de pase gresite", ne-a relatat ieri "Sensei". Constantin Niculae isi pastreaza functia de antrenor la CS Dinamo, insa a renuntat la functia de preparator fizic al fotbalistilor din Soseaua Stefan cel Mare. "Nu mi s-a propus sa devin antrenor la sectia de judo de la Sporting, club care are 23 de sectii", a mentionat Niculae-senior. Ca sa fie concentrat asupra activitatii la Sporting, golgeterul ultimei editii a Diviziei A a refuzat sa-si ia cu el in bagaje CD player-ul. "Are cu el un dictionar si ghete de joc", a marturisit parintele ex-dinamovistului. "Nu m-am obisnuit cu Nicu in echipamentul verde, cu toate ca aceasta culoare inseamna tinerete. Miine (n.r. - astazi) au programate doua antrenamente, iar a doua zi urmeaza sa plece in Belgia", a spus fostul mare campion de judo, mentionind ca fiul sau va primi astazi un telefon mobil din partea clubului. DANIEL CONTESCU Bölöni a invins pe Kaiserslautern cu 3-0 Romanii, aclamati de portughezi Ladislau Bölöni si Marius Niculae au pasit cu dreptul la noua lor echipa, simbata, cind Sporting Lisabona a invins Kaiserslautern cu 3-0 (1-0), in partida de prezentare a "leilor" pentru sezonul 2001-2002. Stilul de joc imprimat lusitanilor de Loti a stirnit entuziasmul intregii prese locale, care s-a intrecut in superlative la adresa evolutiei celor de la Sporting. "Ola, Leii!", titreaza "O Jogo", care spune ca Bölöni si-a asezat elevii intr-un "4-4-2 rapid, tehnic si direct pe poarta. In fata unui adversar dificil, antrenorul roman a contat pe o sistematizare tactica si pe un joc rapid, pe poarta. (...) "Leii" arata o crestere senzationala in joc". Marius Niculae a intrat pe teren in minutul 66. Desi n-a inscris, tinarul atacant i-a multumit pe jurnalistii portughezi. "Niculae a confirmat", a consemnat acelasi "O Jogo". "Cind Niculae, una dintre atractiile noptii, a intrat pe teren, Kaiserslautern ramasese deja in zece jucatori, dupa eliminarea lui Hristov. Atacantul roman, aclamat puternic de fani, a incercat sa inscrie un gol, dar fara succes". Sub titlul "Festival la prezentarea oficiala", un alt cotidian, "Record", a punctat ca jocul" a confirmat talentul lui Quaresma si explozia lui Niculae, dar amindoi s-au supus stilului de joc al echipei: ordonat, corect, agresiv. O formatie care promite". (M.U.) Dinamo a remizat simbata cu Ismailia Dinamo a remizat simbata cu egiptenii de la Ismailia, 1-1 (1-1), in prima partida din turneul international organizat de "ciinii rosii" pe stadionul "Lia Manoliu". Fotbalistii pregatiti de Ion Marin au deschis scorul in minutul 26, prin Mihalcea, care a transformat un penalty acordat degeaba de arbitrul Alexandru Deaconu. Africanii au egalat opt minute mai tirziu, prin Ibrahim, autorul unui gol senzational, voleu din afara careului mare, executie care l-a lasat "masca" pe Prunea. Dinamovistii au controlat ostilitatile de-a lungul intregului meci, dar fara sa-si concretizeze superioritatea, in jocul romanilor observindu-se lipsa omogenitatii, dar si lipsa de valoare a citorva dintre cei testati. Conducatorul de joc al "ciinilor", Romulus Buia, s-a achitat bine de sarcini doar in prima jumatate de ora, pentru ca, apoi, sa dispara din joc. "Vinturam jucatorii", explica "Sapaliga" Ultimele 45 de minute au fost un adevarat fiasco, garnitura secunda a "ciinilor", intrata pe parcurs, oferind celor aproximativ 7.000 de privitori un spectacol penibil. Ion Marin a utilizat, impotriva egiptenilor, urmatoarea formula de echipa: Prunea - Kirita (min. 73 Iordache), Lupescu (min. 45 V. Nastase), Onut - Bolohan (min. 45 Ciurar), Buia (min. 57 Tames), Fl. Pirvu (min. 67 Naidin), Semeghin (min. 60 Zicu), Tilvan (min. 67 I. Ilie) - Cl. Dragan, Mihalcea (min. 46 Manta). Jocul vicecampionilor a fost urmarit din tribuna de selectionerul Gheorghe Hagi si de ambasadorul Egiptului la Bucuresti. Dupa meci, Ion Marin n-a parut alarmat de prestatia modesta a elevilor sai. "Era normal, ma asteptam la o evolutie mai slaba, pentru ca venim dupa perioada de pregatire de la munte. Sintem intr-un moment de incercari, in care vinturam jucatorii si ii alegem pe cei buni. N-am stabilit inca formula definitiva pentru campionat. Vom putea discuta despre un "unsprezece" stabil si un stil de joc cristalizat abia dupa turneul din Iugoslavia". In cel de-al doilea meci al zilei, Zamalek, echipa egipteana care detine Cupa Campionilor Africii, a invins formatia franceza Saint Etienne cu 1-0. Asta-seara sint programate alte doua partide: Zamalek-Ismailia (de la ora 18.30) si Dinamo-St. Etienne (ora 20.30). MATEI UDREA Halagian vorbeste despre aranjamente "Nu-mi place cuvintul "blat". Eu le-as numi parteneriate" Florin Halagian e un personaj aparte in fotbalul romanesc. In urma cu trei decenii, prin toamna lui 1971, a fost numit antrenor principal la FC Arges. Avea numai 32 de ani, dar asta nu l-a impiedicat sa aduca primul titlu de campioana pentru echipa din orasul prunilor. Au mai urmat un titlu cu gruparea pitesteana, un altul cu Dinamo si doua finale de Cupa, ambele pierdute, cind antrena Craiova si FC National. Revolutia l-a prins la cirma uneia dintre cele mai hulite echipe din fotbalul romanesc, Victoria. Cind Armeanul e gata sa preia pe cineva, fotbalistii formatiei respective iau drumul bisericii si se roaga la Dumnezeu sa le fie bine. Cind el isi incheie misiunea, patronul rasufla usurat, iar jucatorii fac chef. Controversat si aprig, lui Halagian ii place sa spuna des ca "dragostea trece prin stomac". Fara contract ferm de la sfirsitul anului trecut, cind a parasit Ceahlaul, cel care se poate lauda cu faptul ca e singurul tehnician care a reusit sa-l struneasca pe marele Dobrin sta linistit si pare convins ca, mai la toamna, se va gasi un club, aflat la greu, dispus sa apeleze la serviciile si relatiile sale. "Sint antrenor la echipa Ligii" Domnule Halagian, s-a incheiat pauza de vara, iar dumneavoastra tot n-aveti echipa. Cum n-am? Pai, nu sint, dom'le, antrenor la echipa Ligii? Si cu ce se ocupa aceasta echipa? A, ca n-am reusit inca sa facem un calendar precis, cu date si adversari, asta e alta problema si chiar regret lucrul acesta. Inainte de finalul campionatului facusem o lista cu oferte pentru mai multe meciuri amicale si chiar primisem un raspuns favorabil pentru un turneu cu trei meciuri in Brazilia. Organizatorii programasera insa respectivul turneu chiar acum, in perioada asta de pregatiri. N-am putut onora, fiindca nici o echipa nu ti-ar fi pus jucatorii la dispozitie tocmai acum, cind fiecare vrea sa-i aiba pe toti la un loc, ca sa stie pe cine conteaza in noul sezon... Totusi, de ce n-ati preluat o echipa din primul esalon? Discutii au fost, dar ba nu s-au inteles ei cu mine, ba nu m-am inteles eu cu ei. Ne-am impotmolit si cind a venit vorba de valoarea contractului, dar si la pretentiile mele vizavi de lotul de jucatori. "La virsta si cariera mea e normal sa pun conditii" Cu cine, concret, nu v-ati inteles? Dom'le, n-as vrea sa dau nume, ca oamenii si-au angajat intre timp antrenori si nu vreau sa zica respectivii "uite, ba, astia au tratat cu Halagian, si abia dupa ce nu s-au inteles cu Armeanu' s-au gindit si la mine..." Se spune ca presedintii de cluburi va ocolesc fiindca aveti pretentii prea mari, puneti anumite conditii... Ce inseamna aia "pretentii mari"? Chiar daca au fost mari, eu zic ca m-am achitat fata de ele. Si e normal sa pun conditii, fiindca am o virsta si o cariera care nu-mi mai permit sa merg asa, cu ochii inchisi, oriunde. Nici la Bistrita nu v-ati duce cu ochii inchisi? De ce la Bistrita? Faptul ca eu sint bun prieten cu Jean Padureanu nu inseamna ca, gata, m-as duce acolo, asa cum s-a tot vehiculat. Pai, eu n-am stat din cauza distantei mari fata de casa la Piatra Neamt, unde erau conditii foarte bune, si ma duc la Bistrita? "Cind, cum si cui ii dai banii, asta e important" Au fost mai putine blaturi in editia cu 16 echipe, decit in cele cu 18? Mie, unul, nu-mi place termenul asta, "blat". Eu le-as numi parteneriate. Oricum, ca sa va mai spun ceva, nu conteaza daca ai bani, negri sau albi, conteaza sa stii cind, cum si, mai ales, cui sa-i dai. Cit despre editia asta cu 16 echipe, eu zic ca s-a jucat mai bine ca in altele, dar eu sint pentru 18 echipe, fiindca in formula cu 16 formatii prea sint multe pauze. Voi, ziaristii, ati scris ca un campionat cu 16 echipe e mai corect, dar asta nu se datoreaza atit numarului de formatii, cit obligativitatii ca retrogradatele sa faca un anumit numar de puncte. Uite, de exemplu, Mediasul poate o mai fi dat pe ici, pe colo, dar nu-si putea permite sa dea peste tot, ca se stringea o penalizare de n-o mai recupera in vecii vecilor... Cu dumneavoastra antrenor, Brasovul a tras sa scape de retrogradare, in vreme ce fara Halagian a mers in cupele europene... Asta-i buna! Pai, cind m-am dus eu la Brasov, erau intr-o situatie critica. Plus ca veneau imediat dupa promovare si nu prea imi amintesc eu o nou-promovata care in primul an, hop, in cupele europene! Dar nu se intreaba nimeni ca poate Halagian i-a pus un pic pe picioare pe brasoveni? Oricum, atunci cind m-a adus, domnul Neculaie s-a orientat bine, va spun eu... "Prin anii 50, am fost sergent major de militie" Cum vedeti numirea lui Hagi la echipa nationala? Buna, dom'le. Cum il stiu eu pe Hagi, va face treaba. E echilibrat, e ambitios, astia tineri il admira si-l vor asculta. Ce i-as recomanda eu lui Hagi e sa nu incerce sa-i faca pe jucatori sa evolueze asa cum a facut-o el. Asta a incercat si Ozon, de exemplu, si i-a fost imposibil. Oricum, cred ca nici lui Hagi nu i-ar conveni sa aiba in lot numai jucatori valorosi cum a fost el. Fiindca in acest caz ar avea 11 vedete, dar n-ar avea echipa. Va temeti in cazul in care va va fi publicat dosarul de Securitate? Asta ne mai lipsea, dom'le, sa ni se publice dosarele! Nu mi-e frica, dom'le, cum sa-mi fie? Eu am fost citiva ani sergent major de militie pe vremea cind jucam la Dinamo, la Dinamo Obor, la Dinamo Pitesti... Asta era prin '50. Si asa erau toti jucatorii. Dupa care n-am mai avut treaba cu gradele. Nici la Victoria n-am avut grad, desi era clubul militiei. Oricum, chiar daca n-am facut niciodata caz din asta, eu am fost dintre cei care au avut de suferit cind au venit comunistii la putere... "Ma descurc in orice conditii" Adica? Pai, adica tata era negustor adevarat si cind a venit nasolia a predat tot. Tinea un magazin de delicatese-coloniale, cu parfumuri scumpe aduse de prin toata Europa, si, peste drum, o mercerie, cu costume, covoare... Iar acasa, o camera plina cu aur... A predat tot, pina la ultimul gram. Asa ca nu mi-e frica mie de dosarele astea... Nici cu PCR-ul n-am avut eu mare treaba. Eu am avut un singur partid, Partidul Armenesc, unde sint si presedinte, si membru. Da' ce-ar fi daca se da drumul si la dosarele ziaristilor? Ce-ar fi? Sa vedem si noi dosarele alora care mergeau peste tot cu Victoria, cu Dinamo, cu Steaua, cu Flacara Moreni... Pina cind credeti ca veti ramine in afara circuitului primei divizii? Pina cind pe la vreo echipa vor incepe problemele. Poate acum oamenii s-au gindit ca eu ma descurc in orice conditii, chiar si in plin campionat. Oricum, e nebunie mare in fotbalul romanesc... Daca a ajuns un club ca Rapid si un patron cu pretentii, precum Copos, sa-si bata joc de propriii jucatori, e rau. E rusinos sa ajungi pina aici. Eu inteleg, nu mai ai nevoie de cineva, nici o problema, dar da-i ce ai sa-i dai si gata! Interviu realizat de DANIEL NANU Rednic se muta in fosta vila a lui Sechelariu Dumitru Sechelariu, omul care taie si spinzura la FCM Bacau, a reusit sa-l convinga pe Mircea Rednic sa se mute cu toata familia in urbea lui Bacovia. Desi i-a spus noului tehnician al moldovenilor ca locuinta va fi o "surpriza", surse din anturajul conducerii ne-au informat ca "Puriul" va locui in fosta vila a primarului, una dintre cele mai luxoase din intreg judetul, situata pe Strada Progresului, in vecinatatea Stadionului "Nicolae Paduraru". "Galben-albastrii" s-au intors aseara din Ungaria si, timp de o saptamina, vor efectua un stagiu de pregatire la Slanic Moldova. La final, Mircea Rednic va renunta la mai multi componenti ai lotului, urmind sa ramina cu doar 18 jucatori de baza. De fapt, conducerea a dorit initial sa renunte la opt fotbalisti, considerati vinovati de retrogradare, insa "Puriul" a cerut sa-i vada pe toti componentii lotului si abia dupa aceea sa se opereze disponibilizari. "Seche" a sarbatorit simbata, la un gratar, implinirea a 43 de ani, in localitatea Motoseni, aflata la 70 de kilometri de Bacau. Primarul, un mare impatimit al pescuitului, s-a relaxat alaturi de cei mai buni prieteni ai sai, intr-o zona renumita prin bazinele sale piscicole. DANIEL NAZARE Sükür a lovit cu pumnul un fan italian Fotbalistii turci de la echipa italiana de fotbal Internazionale Milano au avut parte de o primire rece din partea fanilor lombarzi, la revenirea lotului. Masina cu care Hakan Sükür, Okan si Emre (ultimii doi transferati in interesezon) au sosit in cantonamentul de la Appiano Gentile a fost inconjurata de aproximativ 20 de suporteri ai Interului, care au inceput sa-i fluiere si sa-i injure. "Plecati acasa, turci de rahat! N-avem nevoie de voi!", le-au strigat celor trei jucatori fanii. Conform martorilor oculari, Hakan Sükür a coborit din automobil si i-a aplicat un croseu in plina figura unuia dintre recalcitranti. Gestul fostului atacant de la Galatasaray i-a iritat si mai mult pe fani, care au inceput sa dea cu pumnii si picioarele in automobilul condus de Sükür. Doar interventia prompta a carabinierilor i-a salvat pe fotbalistii turci de la linsaj. ( S.T. ) Hagi a tras o fuga la Ploiesti Gheorghe Hagi, antrenorul primei reprezentative de fotbal a Romaniei, a fost prezent ieri dimineata, la ora 11.00, pe Stadionul "llie Oana" din Ploiesti, pentru a urmari partida amicala dintre Petrolul si FC Arges. Hagi a fost insotit de "secundul" sau, Gabi Balint. Cei doi au sosit linga sonde neanuntati, surprinzind publicul prezent in tribunele batrinului stadion. Desfasurat pe o vreme caniculara, care a influentat jocul ambelor formatii, meciul s-a incheiat la egalitate, 0-0. Hagi s-a intretinut pret de citeva minute si cu Marin Barbu, tehnicianul Petrolului, cei doi discutind despre fotbal. Antrenorul "tricolorilor" a urmarit atent desfasurarea ostilitatilor si a plecat cu citeva nume notate in caietul sau. Unul dintre remarcati a fost, se pare, Ionut Irimia, portarul "gazarilor". La FC Arges a debutat, printre altii, si Cristian Vlad, achizitionat de la Dinamo, care a evoluat timp de 30 de minute. ADI DOBRE Flick-flack Chilavert, intre coperti Scriitorul Roa Bastos a decis sa scrie o carte despre Jose Luis Chilavert, portarul echipei nationale a Paraguayului, recunoscut pentru golurile sale marcate din lovituri libere sau din penalty-uri. Bastos, unul dintre cei mai cunoscuti scriitori din Paraguay, detinator al Premiului Cervantes, a luat aceasta hotarire intrucit Chilavert este o celebritate in statul sud-american. Scriitorul a ramas impresionat de faptul ca la editia din 1999 a "Cupei Americii", organizata de Paraguay, Chilavert nu a participat, considerind ca banii dati de guvern pentru aceasta competitie puteau fi folositi mai degraba pentru sanatate. (D.N.) Petrodolari pentru Vogts Berti Vogts, fostul antrenor al echipei nationale de fotbal a Germaniei, a devenit noul selectioner al primei reprezentative a Kuweitului. Vogts, in virsta de 54 de ani, ii succede in functie cehului Dusan Uhrin, care a fost destituit recent din cauza rezultatelor slabe din ultima perioada. Conform secretarului general al federatiei din Kuweit, Mohammed Othman, tehnicianul german va avea un salariu lunar de 50.000 de dolari, dar si o prima de indeplinire a obiectivului de 300.000 de dolari. Ca jucator, Vogts a fost campion mondial cu Germania, in 1974, adunind 96 de selectii. In perioada 1990-1998, el a condus selectionata Germaniei, cu care a cucerit titlul continental (1996). Berti Vogts s-a aflat in sezonul trecut la cirma celor de la Bayer Leverkusen, insa a fost dat afara ca urmare a evolutiilor nesatisfacatoare ale echipei. (D.N.) Jordan si-a reluat antrenamentele! Vehiculata tot mai des in ultima vreme, posibila revenire a lui Michael Jordan pe terenul de joc capata pe zi ce trece o doza tot mai mare de veridicitate. Presa de peste Ocean a dezvaluit ca, incepind de joi, Jordan (38 de ani) se antreneaza alaturi de baschetbalistii de la Washington Wizards, club al carui presedinte si coproprietar este inca de anul trecut. "Michael nu si-a pierdut deloc din dexteritatea care l-a facut cunoscut. In momentul in care isi va recapata conditia fizica, sint convins ca va redeveni vedeta ligii", a declarat Doug Collins, antrenorul celor de la Washington. "Air America" a evitat sa dea ochii cu reprezentantii presei, parasind sala de antrenament pe o usa dosnica.(S.T.) FC Brasov - Rapid 1-2 (1-0) La primul joc dupa vacanta, echipa de fotbal Rapid Bucuresti a invins FC Brasov cu 2-1 (0-1). Golurile giulestenilor au fost marcate de proaspetele achizitii Dulca (min. 70) si Soava (min. 83). Gazdele (meciul s-a disputat pe terenul brasovenilor) au punctat, in minutul 11, prin Emerich Vascko, un fost rapidist. Viorel Hizo, antrenorul principal al gruparii bucurestene, a inceput meciul cu urmatoarea formula: Dolha - Maldarasanu, Iencsi, Maftei, Dulca, Crivac - Sabau, Soava, Bogdanovici - Pancu, Schumacher. (L.C.) [33][pl.dll?rid=expresro] 