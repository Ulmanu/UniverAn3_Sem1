 Fred si Barney se intorc cu faimosul chiuit - "yaba daba doo" "The Flintstones" este primul film care exploateaza gloria serialului de desene animate omonim, aducind insa o noutate: celebrele personaje Fred Flintstone, Barney Rubble, Wilma si Betty sint actori in carne si oase. O considerabila desfasurare de buget pentru alegerea actorilor, pentru scenografie, decoruri, costume, machiaj si, nu in ultimul rind, efectele speciale, toate puse in slujba reconstituirii vremurilor preistorice arhicunoscute din serialul de televiziune care a avut momente de glorie acum 30 de ani in America. Chiar daca pe afis se gasesc staruri indiscutabile ca John Goodman, Rosie O'Donnell, Elizabeth Taylor sau Kyle MacLachlan, nu putine au fost vocile care au sustinut ca Rick Moranis nu era potrivit pentru rol, fiind mult prea slab pentru rolul lui Barney, iar lui Rosie O'Donnell, celebra moderatoare de show-uri tv, i s-a reprosat ca era mult prea grasa pentru rolul lui Betty. Cu toate acestea, varianta cu actori a faimoaselor desene animate "The Flintstones" a stirnit curiozitatea publicului de pretutindeni, incasind peste 350 de milioane de dolari. Costumele au fost create dupa regula "fara pantofi, fara lenjerie intima, fara mineci, fara finisaje", majoritatea fiind lucrate manual. Peste 700 de costume au fost concepute pentru intreaga distributie si aproape 3.000 de figuranti au fost imbracati in stilul preistoric. O munca titanica ce se vede in produsul finit. "The Flintstones" este programat de Romania 1 diseara, de la ora 20.55. CORNELIA POPESCU Florin Calinescu loveste din nou Dupa o pauza de doua saptamini, Florin Calinescu revine la locul de munca (PRO TV), incepind de astazi (ora 22.00), in calitate de moderator si realizator al emisiunii de divertisment "Chestiunea Zilei". Noii politicieni vor fi chemati "la raport" pentru a fi cunoscuti mai bine de cei care i-au ales, iar cele mai in voga personalitati din showbiz, din viata sociala, precum si cele din alte domenii de interes public vor onora cu prezenta cea mai vizionata emisiune de televiziune din tara. Invitatii editiei de astazi sint Dan Ioan Popescu (ministrul industriei) si Ioan Rus (ministrul internelor). (S.E.) O stim din "Avocatii" Lara Flynn Boyle si-a facut un tatuaj sub buric Lara Flynn Boyle, cea care interpreteaza rolul seducatoarei asistente a procurorului districtual din serialul "Avocatii"(PRO TV), are un hobby: sa-si faca tatuaje. Momentan, superba actrita are doar doua desene, o cruciulita (amplasata undeva pe glezna piciorului sting) si un trifoias (acesta se afla in zona pelviana), dar se pare ca de-abia a prins gustul lor, asa ca lista ramine deschisa. Mai nou, Lara a reusit sa o convinga pe matusa ei, care tocmai a implinit onorabila virsta de 85 de ani, sa se lase tatuata. Matusa si-ar dori un trifoi, dar n-a precizat si locul unde urmeaza a fi executat. (S.E.) Dragoste de taina Vegas, in amor cu Daniel Robu De citiva ani de cind Daniel Robu se afla in atentia publicului, niciodata nu s-a vorbit despre viata lui amoroasa. Intr-un interviu pe care ni l-a acordat in mai 1999, Daniel spunea doar ca a fost "ingenuncheat" de o violonista din Timisoara, fara sa dezvaluie insa identitatea acesteia. Timpul a trecut si a aparut in peisaj Vegas, o violonista care cinta vocal pop britanic, avind ca element inedit vioara. Vegas este de loc, din Timisoara si colaboreaza profesional cu Daniel Robu care ii scrie textele pieselor. Coincidentele sint totusi prea multe. Si n-a fost prea greu sa avem confirmarea: cei doi sint iubiti de multi ani, dar se straduiesc din rasputeri sa ascunda acest lucru. ANCA BADEA Autor al celebrei carti "Noua dezordine amoroasa", Pascal Bruckner vine la Bucuresti La invitatia Institutului Francez, celebrul scriitor Pascal Bruckner se va afla la Bucuresti in perioada 21-25 ianuarie a.c., pentru a sustine o conferinta prilejuita de traducerea in limba romana a cartii "Euforia perpetua", aparuta la Editura Ideea Europeana. Autorul celebrelor volume "Noua dezordine amoroasa", "Tentatia inocentei" - pentru care a primit Premiul Medicis in 1995 - si "Hotii de frumusete" (Premiul Renaudot in 1997), va discuta la Institutul Francez, luni, 22 ianuarie, ora 19.00, despre fericirile si nefericirile omului contemporan, aceasta fiind si tema celei mai recente carti a eseistului francez. IRINA DUMITRESCU La Timpuri Noi - un basist nou In urma despartirii de Catalin Razvan ("diferente de preocupari"), grupul rock Timpuri Noi si-a completat componenta cu Florin Barbu de la Blazzaj. Dupa citeva saptamini de repetitii "la singe", Florin si-a insusit repertoriul de concert al formatiei. Asta pentru ca, intre 18 ianuarie si 10 februarie, cei de la Timpuri Noi se vor afla intr-un turneu national: 12 concerte in Bucuresti, Pitesti, Ploiesti, Craiova, Timisoara, Oradea, Cluj, Iasi, Bacau si Constanta. Spectacolele din Capitala sint programate in zilele de 20 ianuarie (End Zone) si 10 februarie (Backstage). ALEX REVENCO Desi primesc gratuit "in pachetul de programe" emisiunile Romania 1 si TVR 2, Abonatii "la cablu" trebuie sa achite separat abonamentul la Televiziunea Romana Toti cei care detin un televizor devin automat abonati ai serviciului public al SRT Orice familie care are in casa un televizor este obligata, prin lege, sa plateasca o taxa de abonament catre Societatea Romana de Televiziune (SRT) pentru ca se presupune ca receptioneaza programele difuzate de aceasta. Daca inainte de 1990 nu te puteai "bucura" decit de programele Televiziunii Romane, dupa aceea, insa, piata s-a diversificat prin aparitia unor posturi si programe private care acum au si acoperire nationala, precum si a unor societati de distributie prin cablu a programelor TV, care retransmit programe romanesti si straine. Tot din 1990, nici un comerciant de aparatura audio-video nu a mai conditionat vinzarea televizoarelor de prezentarea, de catre cumparator, a dovezii ca este abonat al Televiziunii Romane, asa cum se intimpla inainte. Prin urmare, la ora actuala, sint telespectatori care nu au platit niciodata abonamentul la Societatea Nationala de Televiziune. Dintre ei, multi s-au abonat la "televiziunile prin cablu" si cred ca, avind contract cu o astfel de societate, se afla in deplina legalitate, chiar daca nu platesc abonamentul catre televiziunea nationala. Acestia risca sa scoata din buzunar, atunci cind sint descoperiti, peste doua milioane de lei: o amenda de 50.000 de lei si despagubiri civile in valoare de 2.160.000 de lei. "De ce Televiziunea Romana nu s-a gindit sa colecteze taxa prin societatea de cablu?" Conform legii, simplul fapt ca o persoana detine un televizor il transforma in abonat al Societatii Romane de Televiziune, fie ca este sau nu abonat la o societate de televiziune prin cablu, fie ca urmareste sau nu emisiunile difuzate de TVR. Adica, il obliga la plata taxei de abonament, care, la aceasta ora, este de 30.000 de lei pe luna/familie. Aceasta trebuie achitata la posta. "Posta Romana" nu face acest serviciu gratis, ci in baza unui contract de mandat (primeste comision). Intrucit legislatia obliga societatile de televiziune prin cablu sa puna la dispozitia SRT lista cu abonatii proprii, televiziunea nationala are acum posibilitatea sa-i depisteze pe cei care se sustrag de la plata abonamentului. Numai ca omul de rind crede ca, daca plateste abonament "la cablu", nu mai trebuie sa plateasca si la SRT. Si nici nu i se pare firesc sa faca doua drumuri: la posta si la televiziunea prin cablu. "De ce Televiziunea Romana nu s-a gindit sa colecteze taxa prin societatea de cablu? Daca tot platesc un abonament acolo, de ce mai trebuie sa platesc in plus alti bani? Televiziunea Romana ar trebui sa-si retina banii din abonamentul pe care il platesc eu la cablu, nu sa ma puna pe mine sa mai fac un drum la posta", ne-a declarat o abonata de la societatea de televiziune prin cablu "Astral", care a dorit sa ramina anonima. "Familiile sint obligate sa-si plateasca singure abonamentul la TVR" Nedumerirea abonatei de la "Astral" este impartasita muteste de numerosi abonati, convinsi altminteri ca platesc de doua ori pentru programele televiziunii de stat. Impresia acestora este infirmata insa de conducerile societatilor de televiziune prin cablu "Astral" si "RCS" din Bucuresti care ne-au declarat: "Conform legii, familiile sint obligate sa-si plateasca singure abonamentul la Televiziunea Romana". Cu toate acestea, in pachetele de programe oferite de toate televiziunile prin cablu figureaza si cele doua ale SRT, adica TV Romania 1 si TVR 2. In legatura cu acest aspect, Catalin Ilias, director la filiala Bucuresti a societatii "Astral", ne-a comunicat: "Toate societatile de televiziune prin cablu preiau si distribuie gratuit programele televiziunii publice. Exista, in acest sens, o decizie a Consiliului National al Audiovizualului din 1994 care ne obliga sa le preluam si sa le retransmitem". Numai ca in contractele pe care aceste societati le propun clientilor lor nu este precizat nicaieri acest lucru, astfel incit abonatii platesc si receptioneaza minimum zece programe, din care doua sint obligatoriu cele ale SRT. Un abonat este astfel obligat sa aiba programele TVR 1 sau TVR 2, chiar daca nu le vizioneaza. Catalin Ilias ne-a mai spus ca nu exista, in prezent, nici o modalitate de a intrerupe, la cererea clientului, un anumit program. "Noi incercam acum sa imbunatatim reteaua pentru a oferi noi pachete de programe, adica sa le grupam dupa anumite teme - stiri, muzica, arte, documentare etc. - dar aceasta oferta va fi gata peste un an si jumatate, poate doi ani". MIHAELA BALEA EUGENIA MIRCESCU Pentru a face rost de bani, Galatenii isi vind bibelourile si carpetele persane Un bibelou cu "tarancute" sau cu "pitici" ajunge pina la 100.000 de lei; O carpeta cu "Rapirea din serai" se vinde cu 150.000 de lei Galatenii isi vind diverse bunuri prin anunturi date la "mica publicitate". Ei vind bunuri pe care le-au agonisit in decursul anilor: colectiile revistelor "Magazin istoric", "Urzica", "Arici pogonici", televizoare cu lampi sau radiouri vechi de zeci de ani. La mare pret sint si bibelourile, in special seriile care erau cu citiva ani in urma "la moda": "Tarancuta", "piticii", "ciobanii chinezi", "balerinele". Carpetele persane se afla si ele in topul bunurilor vindute de galateni pentru a face rost de bani. "Rapirea din serai" tine de cald Lipsa tot mai acuta de bani i-a facut pe unii galateni sa se debranseze, mai intii, de la agentul termic, apoi si de la apa calda. Altii au refuzat sa mai primeasca chiar si curent electric, sperind ca astfel vor face economie si ca banii vor fi mai multi pentru mincare si medicamente. La Galati, somajul se umfla ca o gogoasa, malul baltii Catusa a devenit un fel de tabara de refugiati pentru oamenii ramasi fara locuinta, iar cantina sociala este neincapatoare in fata avalansei de solicitari. Unii galateni incearca acum sa isi vinda anumite bunuri prin "mica publicitate". "Vind televizor cu lampi, radio cu lampi, bibelouri cu chinezi si carpete persane" - suna unul dintre anunturile de la "mica publicitate". Ion Mordoras are 67 de ani, este pensionar si traieste intr-un apartament de doua camere cu sotia sa, Saftica, tot pensionara. Cei doi au un venit lunar de 1,7 milioane, bani proveniti din pensii. "Toti banii se duc pe medicamente, care sint scumpe, nu mai ramine nimic pentru mincare, hai, ca de imbracat ne imbracam cu ce avem. Noi, intr-o viata de om, am tot adunat diverse lucruri". Saftica Mordoras a fost mereu mindra de colectia ei de bibelouri "Am avut peste 100 de piese, cele mai multe din portelan. Mi-a fost greu, dar n-am avut incotro, le-am vindut incet-incet, doar asa am putut face rost de bani. Bibelourile din seria cu chinezi ajung pina la 100.000 de lei. E o nimica toata daca ma gindesc ce bani am dat pe ele pe vremuri, mai ales ca se vindeau pe sub mina. Dar acum nu mai sint la moda, asta e. Am ajuns sa o traiesc si pe asta, e umilitor, nu-i asa? Dar trebuie sa traim". Sotii Mordoros au dat pe nimic un radio vechi de cind au aparut radiourile, un televizor cu lampi. "Radio l-am dat pe nimic, era o adevarata piesa de muzeu. L-a cumparat un colectionar, dar nu mi-a dat mare lucru pe el", spune pensionarul Ioan. Unele lucruri le-au vindut prin "mica publicitate", dar si mai multe le-a vindut Ioan Mordoras la talcioc, duminica. "Am vindut si vreo cinci carpete persane cu "cocori" si cu "Rapirea din serai", le-am vindut cu 150.000 de lei, unii oameni le pun pe pereti ca tin de cald. Aveam si un tablou cu "Fata care plinge", astea erau in mare voga odata", spune Ioan Mordoras. Cei doi soti spun ca au o multime de prieteni, pensionari ca si ei, care isi vind lucrurile din casa. "Vinde fiecare ce a strins intr-o viata. Ce a agonisit fiecare. Unii vind timbre, clasoare, altii ilustrate vechi de zeci de ani, unii isi vind fotografiile de familie ori bijuterii din argint sau aur, care a mai avut", spune Ioan Mordoras. "Mica publicitate" e tot un fel de tirg. La talcioc, zeci de pensionari incearca sa negocieze un pret mai bun pentru un lucru agonisit cu zeci de ani in urma. ALINA COMSA-DURBACA Elevi stimulati cu sume umilitoare Inteligenta platita cu 17.000 lei! "Acordarea de burse din bugetul de stat reprezinta o forma de sprijin material vizind atit protectia sociala, cit si stimularea elevilor care obtin rezultate foarte bune la invatatura si disciplina", se stipuleaza in legea care reglementeaza aceasta activitate. Cei mai saraci si cei mai silitori elevi bucuresteni sint "protejati si stimulati" de statul roman cu 31.000 de lei si, respectiv, 17.000 de lei pe luna. Bursa: un caiet si citeva piini Patrascu Constantin este elev in clasa a VI-a A la Scoala generala nr. 6 din Bucuresti. Este suferind, motiv pentru care beneficiaza de o bursa medicala de 31.000 de lei pe luna. Stie ca mama lui, cind primeste acesti bani, mai pune ceva de la dinsa si-i cumpara un caiet. Chirita Rustem, de la aceeasi scoala, este cu un an mai mare. Si el este beneficiarul "protectiei" statului, de la care primeste lunar tot 31.000 de lei. La el, insa, situatia este mult mai complicata pentru ca mai are o sora, iar mama si tata nu mai primesc de mult ajutorul de somaj. Ce face el cu bursa? "Mai nimic. Nu poti decit sa cumperi citeva piini sau un caiet, doua". Cuantumul burselor atribuite elevilor in anul scolar 2000/2001 a cunoscut o crestere "spectaculoasa": de la 15.000 de lei, bursele de merit si de studii, in septembrie 2000, la... 17.000 de lei in decembrie, iar cele sociale, de la 30.000 de lei, la... 31.000 de lei, in conditiile in care inflatia, practic, le-a anulat, fara drept de apel, efemerul efect stimulator sau de protectie. Pentru decembrie, Inspectoratul Scolar al Municipiului Bucuresti (ISMB) a transmis o circulara prin care anunta ca bursele de merit si de studii pentru aceasta luna vor fi de 94.000 de lei, iar cele sociale - 184.000 de lei. Pina acum, insa, copiii nu au primit nici un leu, si, nu de putine ori, derizoriile sume au fost platite cu intirziere. Mai mare daraua decit ocaua Pentru a primi cei 17.000 de lei de la stat, parintii sint nevoiti sa piarda timp si sa cheltuiasca de cel putin trei ori mai multi bani (peste 40.000 de lei!) cu actele pe care trebuie sa le cuprinda dosarul de bursa. Astfel, ei trebuie sa depuna o cerere, copii de pe certificatele de nastere ale copiilor si ale fratilor acestora, adeverinta de venit sau de somaj, adeverinta de la circa financiara ca nu au venituri din alte surse, declaratii pe propria raspundere legalizate la notariat cum ca situatia prezentata este reala, la care se adauga, in cazul celor bolnavi, procesul-verbal al anchetei sociale efectuate de dispensarul teritorial. Iar daca elevul provine dintr-o familie de revolutionari, e nevoie si de copii dupa certificatul de revolutionar, dupa paginile din Monitorul Oficial nr. 100/7.03.2000, in care apare nominalizata persoana care solicita bursa, de adeverinta de la Secretariatul de Stat pentru Problemele Revolutionarilor din Decembrie 1989 si de declaratia pe propria raspundere ca imediat ce apare brevetul semnat de presedintele Romaniei il va prezenta in copie comisiei de burse din unitatea scolara. Asociatia Umanitara Romana Bernadette a trimis la sfirsitul anului trecut un protest Ministerului Educatiei Nationale in care solicita recalcularea cuantumului burselor si arata ca "este umilitor ca sa fie tratati ca paria aceasta categorie de elevi, care si ei reprezinta viitorul Romaniei". Desi toata lumea considera ca bursele acordate in anul acesta scolar celor mai silitori si celor mai saraci elevi din Bucuresti sint jignitoare (in semestrul al doilea al anului scolar 1999/2000, bursele de merit si de studii au fost de 60.000 de lei, iar cele sociale de 89.000 de lei!), situatia nu se va schimba prea curind. "Sintem obligati sa ne incadram intr-un anumit fond primit de la Buget. Este adevarat ca persoanele fizice si cele juridice ar putea sprijini institutiile scolare, prin acordarea unor fonduri, dar in ultimul an nu au mai fost asemenea cazuri. Din nefericire, in ianuarie, se va reveni la cuantumul din luna noiembrie, iar pina la noul Buget, bursele nu vor putea fi majorate", ne-a declarat Dora Grigore, sefa Biroului program si retea scolara de la ISMB. DUMITRU MANOLACHE Sindicalistii constanteni sustin ca MApN, SRI si SIE au luat cu japca patrimoniul SC "Neptun-Olimp" Privatizarea celei mai mari si mai rentabile societati de turism de pe litoralul romanesc este "Neptun-Olimp". Aceasta a intrat de mult in obiectivul FPS (actualmente APPPS), dar si a unor persoane care vor sa investeasca pe bani putini. Dar, mai exista si alte institutii ale statului care, in urma unor hotariri de guvern, incearca sa intre in posesia unei felii cit mai consistente. Una dintre acestea este Armata, care a achizitionat - ilegal, in acceptiunea salariatilor - o parte a Complexului "Doina", respectiv, Policlinica si bazinul, iar Regia Autonoma - Administratia Patrimoniului Protocolului de Stat - hotelul si restaurantul cu acelasi nume, fara ca AGA sa-si dea acordul. Asemenea practici nu sint singulare: din patrimoniul statiunii au fost "luate cu japca" si alte active. Astfel, Hotelul "Maramures" a fost vindut Serviciului de Informatii Externe pentru suma de 10,2 miliarde lei, Hotelul "Crisana" a fost preluat de SRI, iar de complexurile "Agat", "Rubin" si "Coral" din Aurora se intereseaza deja mai multe institutii. "Ceausescu era un mic copil" O data demarata actiunea de preluare a Complexului "Doina" de catre MApN si RA-APPS, in baza Hotaririi de Guvern nr. 1305/2000, sindicatul de la "Neptun -Olimp" prin liderul sau, Odet Dezideriu Dudas, a pornit o adevarata campanie de reintregire a patrimoniului SC "Neptun". Au fost inaintate citeva memorii in care se arata ca preluarea de catre MApN a Policlinicii si bazinului, si de catre Patrimoniul de Stat a hotelului si restaurantului este complet ilegala. In fapt, exista doar acordul de principiu al AGA, pretul de transmitere a activelor nefiind discutat, chiar daca la un moment dat se supralicitase pretul de vinzare pina la 150 de miliarde de lei, sperindu-se ca in acest fel nu se va vinde. Liderul de sindicat de la "Neptun-Olimp" sustine ca stie precis ca, in timp ce se emitea HG nr. 1305/2000, au fost anulate alte doua acte normative aflate in proiect, care ar fi permis cumpararea activelor de catre cei care le aveau in contract de inchiriere, si un altul prin care CEC asigura alocarea sumelor necesare cumpararii, cu dobinda relativ mica. Nu este posibil, spune Dudas, "ca serviciile secrete, Armata, sa ia tot din statiune, Ceausescu era un mic copil cu activele pe care le avea". EMILIAN ANDREI BOGDAN GABRIEL Bref -Tomus si-a inscenat moartea ca sa-si cistige nevasta. Aflat in proces de divort cu sotia lui, Ioan Tomus a recurs la un gest macabru pentru a-si salva casnicia. El si-a anuntat propriul deces intr-un cotidian din Timisoara, fixind locul inmormintarii in localitatea Crai Nou, satul sau natal. "Mortul din ziar" este casatorit de 15 ani, dar in ultima perioada relatiile cu sotia sa au devenit tensionate pentru ca Tomus se apucase de bautura. In septembrie, anul trecut, a fost citat la Judecatoria Timisoara in proces de divort intentat de sotie. "Am vrut sa vad daca o sa plinga dupa mine si o sa poarte basma cernita", a spus Tomus. El n-a mai avut insa rabdare sa apara anuntul mortuar in presa locala si i-a telefonat sotiei spunindu-i: "sa citesti atenta ziarul de miine", dupa care, rizind, i-a inchis telefonul. (Sergiu Miat) - Costica si-a violat mama de doua ori in aceeasi zi. Costica Luca (25 de ani) din comuna Tansa, judetul Iasi, a fost arestat la sfirsitul saptaminii trecute pentru viol si incest. Maria Luca (53 de ani) a declarat subofiterilor postului de politie din localitate ca, pe 10 ianuarie, a fost batuta si violata salbatic de fiul ei de doua ori in aceeasi seara. Daca va fi gasit vinovat, Costica Luca risca o pedeapsa de pina la 20 de ani de puscarie. (Catalin Dumitrescu) - Donatie de computere la gradinita "Hillary Clinton". Peste 450 de copii care invata la gradinita "Hillary Clinton" din cartierul Drumul Taberei din Capitala vor beneficia de un laborator performant de informatica. Compania DHL Worldwide Express Romania si ambasadorul James Rosapepe au facut o donatie de computere MacIntosh Gradinitei nr. 57, "botezata" Hillary Clinton dupa ce a fost vizitata, in 1997, de fosta Prima Doamna a Statelor Unite ale Americii. "Acest laborator de informatica face posibila folosirea unor metode educationale alternative pentru dezvoltarea creativitatii si inteligentei copiilor", a spus Ioana Dragomirescu, directoarea gradinitei. (G.R.) - Studentii de la "Bioterra" continua cursurile. Consiliul National de Evaluare Academica si Acreditare a desemnat ieri componenta unei comisii care sa analizeze situatia de la Universitatea "Bioterra" din Bucuresti. Potrivit declaratiei prof. Ioan Mihailescu, presedintele CNEAA, "studentii care sint la ora actuala inmatriculati la aceasta universitate isi vor continua studiile ca si pina acum". (Roberta Vornicu) - Subofiter, acuzat ca si-a violat fiica vitrega. Parchetul Militar din Craiova a primit joi seara o reclamatie din partea Mihaelei Enache, in care aceasta il acuza pe sotul ei, Aurel Enache, ca ar fi violat-o pe fiica sa, Mihaela, in virsta de 15 ani. Mihaela Enache il acuza pe subofiter ca intretine de peste patru ani, relatii sexuale cu fiica sa vitrega, adaugind ca aceasta este gravida in luna a sasea. Purtatorul de cuvint al Corpului de Armata "Mihai Viteazul", Constantin Cioiu, a declarat ca pina la solutionarea cazului de catre Parchet, subofiterul va fi pus la dispozitia organelor de ancheta. (Ion Spanu) - Politia a stabilit: crima si sinucidere In cazul de la TIrgu-MureS. In cazul accidentului produs duminica in padurea Maiad, de linga Tirgu-Mures, politistii au dat verdictul: crima si sinucidere. Mehmet Yalcin, 35 de ani, a omorit-o pe Letitia Mariana Craiu, 24 de ani, tragindu-i un glonte in cap. In timp ce se fac pregatiri pentru transportarea cadavrului in Turcia, Gulistan Yalcin, sotia lui Mehmet, internata in spital unde asteapta sa nasca, nu stie adevarul decit pe jumatate. Ea a aflat doar ca Mehmet a fost impuscat si este in coma la spital. Mehmet si Gulistan sint verisori buni. Acesta a adus-o in Romania si au stat mai intii in Bucuresti, la Tirgu-Mures mutindu-se doar in septembrie 2000. (Cora Muntean) - Un caraus numit in fruntea Transporturilor Rutiere. Ministrul Lucrarilor Publice, Transporturilor si Locuintei, Miron Mitrea, l-a destituit, ieri, pe directorul general al Directiei Generale a Transporturilor Rutiere, Leon Mondocea. In locul acestuia a fost numit Sergiu Ionescu, fost vicepresedinte al Asociatiei Carausilor Particulari din Romania. Ministrul Mitrea a considerat ca fostul director general a distribuit defectuos autorizatiile de transport international si carnetele CEMT. Se pare ca schimbarea conducerii directiei a fost facuta la solicitarea asociatiilor carausilor, care, in mai multe rinduri, au protestat in legatura cu faptul ca se comercializau ilegal carnete, contra unei sume cuprinse intre 6.000 si 10.000 de dolari. (Iuliana Anghel) Batut de mama pina a paralizat Un copil in virsta de patru ani a paralizat in urma batailor frecvente primite de la mama lui. Cristian Stavarache a fost internat la Spitalul de Urgenta Bucuresti chiar in ziua de Craciun, cu diagnosticul hemoragie cerebrala, care cuprindea doua treimi din emisfera stinga a creierului, ulcer de stres si paralizie pe partea dreapta. Pe 4 ianuarie 2001, Cristian a fost transferat la Spitalul de Copii "Grigore Alexandrescu", unde se afla si acum in stare foarte grava. "Este cel mai grav caz de agresiune din partea unor parinti intilnit in ultimii trei ani. Desi ulcerul de stres a fost rezolvat, starea de sanatate a copilului a ramas critica din cauza malnutritiei severe - el cintareste numai 9 kilograme, in loc de 21, cit ar trebui sa aiba", a declarat ieri dr. Coriolan Ulmeanu, directorul Spitalului "Gr. Alexandrescu". "Problema recuperarii paraliziei si a alterarii cerebrale va ramine de actualitate inca unul sau doi ani", a precizat dr. Ulmeanu. Dupa aceasta perioada, copilul urmeaza sa fie ingrijit intr-o sectie de recuperare neurologica, dupa un consult pe care medicii de la "Gr. Alexandrescu" il vor face impreuna cu colegii lor de la Sectia de Neurologie a Spitalului "Al. Obregia". Cristian Stavarache provine dintr-o familie numeroasa din satul Plavia, comuna Iordacheanu, judetul Prahova. El mai are inca patru frati si "se pare ca mama lor ii bate frecvent", a mai spus dr. Ulmeanu. Directorul spitalului a sesizat Directia pentru Protectia Drepturilor Copilului Prahova, unde deja s-a inceput anchetarea cazului. TATIANA DABIJA Taranii din Horgesti-Bacau platesc curentul dupa cheful inspectorilor Mihai Bejan, care are doar o camera, fara aparatura electrocasnica, are de platit 5,4 milioane de lei 30 de sateni din comuna Horgesti, judetul Bacau, au primit recent facturi pentru energia electrica cu sume incredibil de mari fata de consumul apreciat de ei drept real. In conditiile in care taranii folosesc citeva becuri si uneori un radio sau un televizor, cei 30 au de plata peste doua milioane de lei fiecare pentru trei luni. In top se afla Mihai Vartic, care este somat sa achite o factura de 7.018.275 de lei, pentru perioada 14 august-30 noiembrie. El ar fi consumat in acest timp 1.448 de kilowati/ora, adica o medie de 413 kilowati/ora lunar. Vartic a fost in pragul infarctului cind a citit factura, el stiind ca in ultimii trei ani a consumat cite 130 de kWh lunar. "Asta-vara mi s-a stricat frigiderul si nu mai folosesc decit un aparat de radio, din cind in cind, si un televizor, pe linga cele trei becuri de 40 W pe care le am in casa", povesteste el amarit. Electrica i-a adus in pragul disperarii si pe alti tarani. Catalin Mihaila are de platit 3,066 milioane de lei, Costel Miciiala - 4,5 milioane de lei, Vasile Ichim - 2,3 milioane de lei, desi ei nu inteleg cum si la ce au folosit atita curent electric. Cazul cel mai ilar este insa al lui Mihaita Bejan, care are o locuinta formata dintr-o singura camera, cu un bec chior si un radio, fara alta aparatura electrocasnica, dar are de platit 5,4 milioane de lei pentru energia electrica. In schimb, exista si o serie de sateni care, desi au consumat curent electric in mod normal, pe factura, la suma de plata este inscrisa cifra zero. Pentru aceasta situatie naucitoare, purtatorul de cuvint al Sucursalei de distributie Bacau a societatii Electrica, Manuela Dragomir, gaseste citeva explicatii. In cazul lui Mihai Vartic, ea crede ca poate fi vorba despre o defectiune la instalatia electrica, din cauza careia se produce o atingere undeva, iar contorul o inregistreaza la consum. Despre erorile posibile in celelalte 29 de cazuri, Manuela Dragomir considera ca de vina ar putea fi actualul sistem de tarifare. Ea a spus ca, in sate, cititorul de contor din partea Electrica vine o data la sase luni. Astfel, facturile se intocmesc pe baza consumului lunar aproximat pe baza consumurilor precedente si nu al celui real. Regularizarea intre ce s-a consumat efectiv si ce s-a platit drept consum prezumat se face la fiecare jumatate de an. Potrivit locuitorilor din Horgesti, lucrurile nu s-au petrecut asa si in comuna lor, intrucit nu au mai vazut un cititor de contor de peste trei ani. Ceea ce inseamna ca, la Electrica, vreun functionar poate preconiza consumul si scrie notele de plata dupa buna lui inspiratie. Manuela Dragomir i-a sfatuit pe oamenii care au ceva de reclamat sa se prezinte la sediul Sucursalei Electrica din Bacau, cu buletinul de identitate, ultima factura si indexul contorului pentru a se face lumina in aceasta chestiune. CLAUDIU TARZIU 