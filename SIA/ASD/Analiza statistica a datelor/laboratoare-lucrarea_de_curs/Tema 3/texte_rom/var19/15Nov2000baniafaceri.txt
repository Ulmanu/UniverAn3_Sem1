 Pentru ca pretul carnii de porc sau de vita este indeajuns de piperat, Romanul consuma 10,5 kilograme de pasare anual Cererea efectiva de carne de pasare a crescut anul trecut fata de 1998, cu aproape 30%, releva un studiu efectuat de compania americana Land O'Lakes. Producatorii din avicultura pun aceasta tendinta pe seama ofertei mai mari si a preturilor relativ mici, comparativ cu alte produse din carne. Potrivit datelor Uniunii Crescatorilor de Pasari, in Romania, consumul anual de carne de pasare se ridica la 10,5 kilograme/ locuitor (n.r. - de la 18 kilograme /locuitor in urma cu 10-15 ani), iar cel de oua, la 120-130 de bucati/locuitor. Consumul de carne de pasare a avut o scadere mai putin drastica in ultima perioada, comparativ cu cel al carnii de porc, care a ajuns in prezent la 18 kilograme pe locuitor, de la peste 45 de kilograme pe locuitor, la inceputul anilor '90. Desi, in comparatie cu alte sortimente de carne, cea de pasare se afla printre preferintele romanilor, consumul anual al populatiei se afla la jumatatea celui al locuitorilor statelor din Uniunea Europeana. Franta este liderul european la consumul de carne de pasare, in aceasta tara consumindu-se anul trecut ceva mai mult de 20 de kilograme pe locuitor. Carne de pui, de sapte ori pe luna, oua de douazeci de ori Studiul realizat de Land O'Lakes, dedicat aviculturii, releva ca romanii consuma carne de pui de aproape sapte ori pe luna, iar oua de circa 20 de ori pe luna. Cu o frecventa mult mai scazuta in consumul populatiei urbane se regaseste carnea de curcan, gisca si rata pe care romanii o consuma de circa doua ori pe luna. Consumatorii prefera sa cumpere carnea de pui cel mai adesea din magazinele alimentare (53%), dar si de la macelarie (28%). Alte locuri de achizitionare a carnii de pui ar mai fi pietele (8%), supermarket-urile (7%), sau direct de la tara (2%). Un segment foarte mic de populatie prefera sa cumpere carnea de pui din magazinele tip cash&carry, precum si alte tipuri de unitati comerciale. In ceea ce priveste ouale, cei mai multi romani le cumpara de la magazinele alimentare (46%), dar si din piete (38%). Restul prefera sa procure ouale din mediul rural (7%), macelarie (5%), supermarket (3%), respectiv din alte locuri (1%). Criteriile dupa care consumatorii se ghideaza atunci cind aleg carnea de pui sint in primul rind pretul si producatorul si abia apoi sint luate in considerare ambalajul, greutatea si modul de prezentare a produsului. Importurile de carne de pasare s-au redus cu 45% Anul trecut, piata carnii de pasare din Romania s-a cifrat la 120.000 de tone, in crestere cu 50.000 de tone fata de 1998. Importurile de carne de pasare s-au redus cu 45% in 1999 fata de anul precedent, dar au reprezentat 17% din cererea efectiva de carne de pasare. De asemenea, anul trecut importurile de oua s-au redus semnificativ, la circa 90 de milioane de bucati, ca urmare a tarifelor vamale si a preturilor de referinta ridicate, pe fondul devalorizarii monedei nationale. In primul semestru al anului in curs, comertul Romaniei cu produse avicole a inregistrat un declin. Astfel, deficitul balantei comerciale s-a situat la - 1,03 milioane de dolari la carnea de pasare in viu, la -1,21 milioane de dolari la carnea de pasare in carcasa si la -0,9 milioane de dolari la oua. Principalele state spre care s-au indreptat exporturile avicole romanesti au fost Italia (71%) si Republica Moldova (29%) - pasari vii, Olanda (45%) si Germania(43%) - carne de pasare, Bulgaria (84%) - oua. In schimb, importurile de produse avicole au provenit din Ungaria (42%), Olanda (22%), Franta (15%) - pasari vii, Ungaria (24%), Thailanda (16%), Marea Britanie (15%), Olanda (11%), Belgia (9%), Brazilia (8%), SUA (7%) - carne de pasare, Republica Moldova (75%), Germania (1%) - oua. NICOLETA BURTAN Patronul Cibela Group, in colimatorul "vatafului" de creante bancare AVAB a pornit cruciada impotriva lui Viorel Popa Procesele cistigate la Curtea de Apel Brasov de catre Agentia de Valorificare a Activelor Bancare (AVAB) impotriva lui Viorel Popa i-au dat curajul sa inceapa executarea silita a celei mai mari parti din averea strinsa de acesta, prin imprumuturi luate de la diverse banci. Zis si facut: AVAB scoate la vinzare prin licitatie publica in ziua de 29 noiembrie 2000 pachetul de 25.603 actiuni, reprezentind peste 23% din capitalul social al societatii Ambasador. Valoarea nominala a unei actiuni este de 25.000 lei, iar pretul de pornire a licitatiei este de 290.290 lei/actiune. Pachetul de actiuni oferit spre vinzare are o valoare totala de peste 7,4 miliarde lei. Ambasador, ce activeaza in domeniul turismului, are un capital social in valoare de peste 2,7 miliarde lei, actiunile scoase la vinzare de AVAB reprezentind participatia societatii Cibela Group. Tot pentru data de 29 noiembrie este anuntata si licitatia pentru vinzarea pachetului de 1.882.800 actiuni, reprezentind peste 1% din capitalul social al Libra Bank. Valoarea nominala a unei actiuni este de 1.000 lei, iar pretul de pornire a licitatiei este de 200 lei/actiune. Pachetul de actiuni oferit spre vinzare are o valoare totala de peste 376 milioane lei. De asemenea, dupa judecarea ultimelor recursuri, dar pina la sfirsitul anului, AVAB va scoate la vinzare si actiunile detinute de Viorel Popa sau firmele sale la Hotel Europa, de pe litoralul romanesc, la Hotelurile Alpin si Soimul din Poiana Brasov, pe care, de cind au fost trecute la AVAB, Popa a incercat sa le vinda altor firme, care in fond erau tot ale sale, precum si pachetul de actiuni detinut la Finansbank. GABRIELA TINTEANU Comunicat de presa Daewoo Motor Coreea, in procedura de reorganizare judiciara Informatiile promovate de catre unele agentii internationale de presa si preluate de catre mass-media din Romania, in legatura cu situatia companiei Daewoo Motor Coreea, sint de natura sa induca o serie de confuzii in opinia publica romaneasca. Falimentul este o institutie juridica, reglementata prin lege, asupra careia se poate pronunta numai instanta judecatoreasca. Informatiile privind starea de faliment a unei companii, facute de catre jurnalisti, persoane apartinind unor agentii de presa sau din conducerea altor societati comerciale sau bancare, nu au nici o acoperire fara existenta unei hotariri definitive pronuntata de catre o instanta judecatoreasca. A sustine in continuare ca Daewoo Motor Co. a fost declarata oficial in faliment sau ca a intrat in faliment reprezinta un neadevar. Afirmatia corecta este ca Daewoo Motor Co. se afla in procedura de reorganizare judiciara. Legislatia coreeana privind insolvabilitatea cuprinde legea reorganizarii judiciare, legea reglementarii si legea falimentului, care constituie in acelasi timp etape posibile ale procesului juridic de restructurare financiara. Pentru referinta pot fi studiate prevederile din legislatia romaneasca, similare cu cea internationala, precum Legea nr. 64/1995 privind procedura reorganizarii judiciare si a falimentului. Trecerea la procedura reorganizarii judiciare a fost un demers strategic intreprins in mod intentionat si de buna credinta de Daewoo Motor impreuna cu creditorii si guvernul coreean. Scopul acestui proces pozitiv serveste la redresarea Daewoo Motor ca o companie viabila si profitabila si creeaza conditiile pentru accelerarea procesului de vinzare a companiei catre un nou proprietar, precum General Motors. Procedura de reorganizare judiciara va incepe pe baza cererii introduse de catre Daewoo Motor la tribunal. Aceasta procedura va asigura protejarea companiei impotriva actiunilor pe care le-ar putea declansa creditorii, precum si micsorarea influentei sindicatelor. Sub autoritatea instantei judecatoresti si cu sprijinul guvernului coreean se vor derula platile catre subcontractorii companiei, ceea ce va asigura continuarea procesului de productie al autoturismelor si al distributiei pieselor de schimb si componentelor pe piata coreeana si cea internationala. Aceeasi procedura de reorganizare judiciara a fost parcursa in trecut si de catre Kia Motor Co. si Samsung Motor Inc., inainte de a fi vindute altor companii, diferenta fiind aceea ca din punct de vedere al avantajelor comparate de ordin organizatoric Daewoo Motor Co. dispune de un cadru mult mai favorabil. Ca rezultat al actualului proces de reorganizare, Daewoo Motor Co. va redeveni o companie puternica si sanatoasa, capabila sa produca in continuare autoturisme intr-o gama diversificata de modele si la un inalt nivel calitativ. Dupa cum am mai informat opinia publica, Daewoo Automobile Romania SA dispune de un stoc optim de piese de schimb si componente pentru acoperirea necesitatilor de productie. Astfel, procesul de reorganizare judiciara nu va afecta in nici un fel activitatea companiei romanesti. 