 Litoral 2001 Rasarit cu masaj la sini Revenirea timpului frumos, dupa citeva zile innorate, a fost salutata ieri dimineata, pe plaja de la Neptun, cu aplauze. De fapt, primul rasarit de soare de dupa zilele noroase a fost aplaudat: o multime de tineri, dar si oameni trecuti de prima tinerete au asteptat cu sufletul la gura primii zori de ziua. Alarma in privinta insolatiei a fost data deja, temperatura urmind sa se ridice simtitor la orele prinzului. Inca de la ora 7.00, doi masori musculosi imbiau turistele la o repriza de relaxare. Danny, unul dintre ei, a anuntat si oferte promotionale: pentru gagicile misto, cu sini ca lumea si fese asisderea, lucrarea e gratuita. Trebuie doar sa se lase pe miinile lor. Cei doi au anuntat ca au o metoda speciala de masare a sinilor si declara ca nu se sfiesc sa o aplice turistelor care fac topless. Oricum, vreo citeva chiar au facut cure de ridicat sinii, in apa mai rece a marii, asa cum au citit ele ca e recomandat chiar in paginile "Evenimentului zilei". "Are efect reteta astora de la "Bulina rosie"", declara, admirindu-si sinii, Leny, o juna venita pe litoral tocmai de la Vaslui. VLAD MACOVEI CRISTIAN OPREA Metode de cuplare rapida Chelnerii de la terasele si restaurantele din statiunea Jupiter au descoperit si pun in practica o metoda originala de "agatare" a femeilor maritate cu barbati in virsta. La finalul notei de plata, ospatarul adauga fraza "Pentru relatii suplimentare si eventuale reclamatii, formati numarul de telefon". Totdeauna in aceasta fraza este inserat numarul de mobil al chelnerului, iar nota, adusa pe o farfurioara, este asezata ostentativ in fata "tintei", chiar daca sotul acesteia o va achita. Unii dintre picolii care folosesc aceasta metoda devin in ziua libera pe care o au dupa 20 de ore de munca "domni de companie". Dupa cum am aflat de la unul dintre ospatari, care a dorit sa ramina anonim, multe doamne ascund in posete notele de plata, sub pretextul tinerii unei evidente a cheltuielilor efectuate in concediu. TIBERIU DUMITRESCU Callatis 2001 Seara latino in portul turistic din Mangalia Scena-scoica a devenit ieri punctul de intilnire a celor mai apreciate trupe si solisti de muzica latino ai momentului, printre care Pepe, Fuego, Bosquito, Blondy si Laurentiu Cazan. Mii de persoane s-au adunat sa urmareasca Super Callatino, cel de-al doilea spectacol din cadrul Festivalului "Callatis 2001", majoritatea amatorilor de ritmuri "fierbinti" grabindu-se spre scena-vapor cu mult inainte de ora de incepere, pentru a asista si la repetitii. Pe scena, baietii de la Axxa si fetele de la Alize, doua trupe absolut nedespartite, care ar putea chiar sa se inrudeasca, avind in vedere relatia strinsa intre Dinu Maxer (foto) cel-care-face-fetele-sa-ofteze, si "omoloaga sa" de la Alize, Nicoleta Luciu. Orasul Mangalia a trait ultimele zile in ritmul Festivalului Callatis, manifestare care se bucura de un succes deosebit, atragind un public numeros, turisti, localnici sau persoane venite pe litoral special pentru a participa la acest eveniment. Cei mai matinali dintre amatorii de evenimente culturale au fost prezenti ieri dimineata in Piata Unirii, unde studentii papusari de la Academia de Teatru si Film prezinta zilnic spectacole de papusi. Pe seara, in Complexul Prezident a avut loc vernisajul expozitiei de pictura Sanda Sudor, in timp ce pe plaja, la terasa "Crazy Mind", alias "La stuf", continua seria lansarilor in cadrul Tirgului Estival de Carte: Doina Jela, "Lexiconul negru", si Jean Celeste Dimitrescu, "Ca sfintul Lazar tiris-grapis". DIANA EVANTIA BARCA Fetele de la Angels, incognito in parcul de distractii Fetele din trupa Angels, aflate in turneu pe litoral, adora parcul de distractii, desi nu isi pot permite sa piarda prea mult timp aici, in primul rind din pricina programului supraincarcat si apoi pentru ca nu pot face un pas fara sa fie asaltate de admiratori. "Daca avem timp mergem in parcul de distractii din Saturn", spune Monica, precizind ca ea este "curajoasa trupei". "Cel mai bine e in montagne-rousse. Ador sa zbor cu masinuta si, uneori, reusesc sa o "corup" si pe Raluca. Ea e mai fricoasa. S-a intimplat ceva cu adevarat haios cu ceva timp in urma. Am reusit, cu chiu, cu vai, sa o conving pe Raluca sa urce in trenulet si, desi la inceput facea pe viteaza, s-a speriat infiorator inca inainte de a ajunge in virful primei pante. A inceput pur si simplu sa tipe, astfel incit cei de la montagne-rousse au oprit masinuta", povesteste Monica. Trupa Angels cinta in absolut toate gradinile de vara de pe litoral, de la Mangalia si pina la Mamaia, insa, ca majoritatea artistilor veniti "la munca", nu ar putea spune cu siguranta unde vor avea urmatorul recital. De cele mai multe ori sint anuntate doar cu citeva ore inainte de spectacol. DIANA EVANTIA BARCA Flaviu Crisan si Aurelian Sandulescu trag de placere Conditia fizica a inceput sa ii preocupe si pe prezentatorii stirilor de dimineata de la ANTENA 1. Deveniti prieteni foarte buni la putin timp dupa ce au inceput sa lucreze impreuna, Flaviu Crisan si Aurelian Sandulescu au luat decizia de a face "miscare cu orice pret". Si pentru ca li s-a parut cea mai la indemina alegere, cei doi si-au indreptat atentia si pasii inspre clubul Dinamo. Partea interesanta este ca nici unul dintre ei nu stia exact ce sport si-ar dori sa practice. Asa se face ca Flaviu si Aurelian au luat "sporturile" la rind. Au trecut pe la bazinul de inot si pe la sala de fitness, unde insa au aflat cu surprindere ca nu se mai pot inscrie din lipsa de locuri. Mai mult sau mai putin intimplator, vedetele ANTENEI 1 au ajuns la tir, unde, desigur, inghesuiala nu era chiar atit de mare. Soarta cuplului de prezentatori nu este insa foarte cruda. Cei doi au antecedente serioase in domeniul armelor de foc, atit timp cit, nu de mult, ei au facut echipa la un campionat al presei la tir. Ca sa nu mai adaugam ca amindoi au trecut prin experienta stagiului militar. OTILIA MIHAILOV HBO, ora 20.00 "Prietenii si vecinii tai" In cel de-al doilea film al sau, "Prietenii si vecinii tai", regizorul Neil LaBute isi plaseaza actiunea in citeva dormitoare dintr-un cartier rezidential american. Scopul sau este de a surprinde cit mai bine imaginea conduitei discutabile a sfirsitului de secol XX. El exploreaza - si demoleaza - intimitatea relatiilor dintre soti, vecini si chiar prieteni. Din coloana sonora a filmului fac parte trei piese Metallica. Astfel, LaBute a reusit o premiera, deoarece nici una dintre creatiile celebrei formatii rock nu a mai figurat intr-un soundtrack pina la "Prietenii si vecinii tai". Membrii formatiei Metallica au acceptat licentierea cintecelor lor abia dupa ce au citit scenariul si au vizionat "In the Company of Men", primul sau film. Din distributie fac parte Jason Patric, Ben Stiller si Nastassja Kinski. OTILIA MIHAILOV Prezentatori la "Vara pentru 2", Oana cu "miau", Bogdan cu "ham" Oana Zavoranu si Bogdan Ghitulescu, cuplul de prezentatori ai magazinului "Vara pentru 2", de pe TVR 2, au cel putin un lucru in comun: iubesc animalele. Daca o asculti pe Oana vorbind despre motanelul ei, Marty, incepi sa intelegi cum vine "prietenia dintre om si animal". Marty e un Sacra de Birmania, care a intrat in viata Oanei acum 5 ani. "A fost dragoste la prima vedere", isi aminteste focoasa prezentatoare. Marty e "Scufita lui mamica", dar mai ales "Regele". Adica, spune Oana, "tot ce imi apartine e al lui, iar el poate face orice". Bineinteles, Marty the King are deja urmasi la tron. Opt fete si-un baiat din relatia cu Bianca, o pisica beton. Oana povesteste cum l-a adus pe baietel acasa, dar n-a fost chip sa-l tina, pentru ca Marty "era terorizat" si gelos. Motanul e gelos si pe prietenul Oanei. "Cind stam lipiti unul de altul, Marty se baga intre noi si-l impinge cu labutele". Partenerul Oanei de prezentare, Bogdan Ghitulescu, are un catel (3 luni) zgubilitic. Tony ii e numele si de fel e din Anglia. Pe buletin scrie asa: Bobtail sau ciobanesc englezesc. "Tony e un mic terorist" si cu asta Bogdan a spus jumatate din ceea ce i se-ntimpla in casa. Tony a mincat plantele, Tony a ros totul, lui Tony a inceput sa-i creasca parul si sa nu i se mai opreasca. Vorba lui Bogdan, "are 30 de kile ciinele si 30 de kile blana". Pina la urma, Tony e o pacoste agreabila. Asa terorist cum e, "Tony ma face sa uit de problemele zilnice". RADU MEIROSU Puci la "Monitorul de Suceava" Intreaga echipa a ziarului, in frunte cu conducerea, a infiintat o noua publicatie In cursul zilei de ieri, intreaga echipa a "Monitorului de Suceava" a aparut sub umbrela unui nou ziar, "Obiectiv". Chiar sub titlul publicatiei, un chenar in care era inscris urmatorul mesaj: "Pentru suceveni: un ziar cu nume nou, aceiasi oameni. Si nimic altceva". O data cu rasfoirea ziarului, cititorii au constatat ca machetarea este aceeasi cu a "Monitorului de Suceava" si ca intreaga echipa, incepind cu conducerea si terminind cu difuzarea, este acum la "Obiectiv". Surprinzatoarea transformare este motivata de situatia in care se afla publicatiile "Monitorul". La sfirsitul anului trecut, actionarul majoritar, Sorin Ovidiu Vantu, a impus conducerii tuturor ziarelor "Monitorul" din tara o franciza originala. Astfel, cei care au preluat ziarele locale, sub o alta firma, de regula directorul si redactorul-sef, erau obligati prin contract sa plateasca o taxa lunara pentru folosirea numelui de "Monitorul". Taxa diferea de la judet la judet, in cazul Sucevei fiind marita, in ultima luna, la 11.000 de dolari. Afacerea a mers fara probleme in campania electorala. Acum insa, reclamele s-au imputinat si incasarile au scazut. In aceasta situatie, conducerea "Monitorului de Suceava" a infiintat, peste noapte, un nou ziar, la care a trecut cu intreaga echipa, avind alaturi o parte din fosta conducere a Trustului Nord Est, de la Iasi, care a inceput editarea publicatiilor "Monitorul". Surse din cadrul "Monitorului" ne-au declarat ca se pregateste aceeasi miscare si in alte judete ale Moldovei. In cursul serii de ieri urma sa aiba loc o intilnire a conducerilor ziarelor "Monitorul" din intreaga Moldova, la Bacau, unde avea sa se stabileasca o strategie comuna. Replica la actiunea "monitoristilor" suceveni a aparut in jurul orei 10.00, cind pe tarabe si-a facut aparitia, in mod surprinzator, "Monitorul de Suceava". Acest ziar are pe prima pagina o precizare, in care se spune ca "Din motive tehnice, tirajul cotidianului "Monitorul" a fost, astazi, mult sub cererea pietei. Ne cerem scuze abonatilor prejudiciati, asigurindu-i ca vom remedia in cel mai scurt timp deficientele aparute". "Monitorul de Suceava" de ieri nu are, insa, stiri locale. Conform informatiilor noastre, a fost tiparit la Bucuresti, imediat dupa ce s-a aflat ca ziarul sucevean nu a mai intrat in tipografia de la Iasi. "Monitorul de Suceava" are o noua conducere, o noua redactie, total necunoscute sucevenilor. Conducerea "Obiectiv" a refuzat ieri sa faca orice declaratie, anuntind organizarea unei conferinte de presa in cursul zilei de astazi. TIBERIU AVRAM Calatorie in Bulgaria - aventura pe banii si riscul tau Atentie la banditii si vamesii de la sud de Dunare Povestile despre banditii bulgari care ataca la drumul mare autoturisme si autocare pline cu turisti sint bine cunoscute in Romania. Deghizati in politisti sau, conform multor relatari, in strinsa colaborare cu adevaratii purtatori de caschete, banditii ataca indeosebi noaptea, pe soselele putin circulate. Dar, de fapt, soselele bulgaresti sint pustii si in miezul zilei. Cea mai periculoasa zona, judecind dupa numarul de cazuri relatate, este cea din jurul Sofiei. Este insa bine sa circulati cu atentie, oriunde va aflati in tara vecina. In orice caz, cel mai important sfat de care trebuie tinut seama este acela de a nu circula pe timp de noapte si de a nu opri la semnalele suspecte. Nu circulati pe rutele secundare, chiar daca vi se par a fi mai scurte. Pericolul de a fi atacati este mai mare si, in plus, drumurile sint extrem de proaste. Daca de banditii bulgari mai poti scapa, nu acelasi lucru se poate spune despre taxele piperate percepute la vama. Doar trecerea cu masina printr-o balta - operatiune pompos denumita "dezinfectie" - costa 40 de marci. Alte taxe sint percepute pentru drumuri (un fel de "taxa Basescu" ), pentru "ecologie" sau pentru un cupon statistic, pe care sint trecute numarul masinii si cite persoane calatoresc. O trecere prin vama bulgareasca poate costa circa 70 de marci si nu stii niciodata daca ti s-a cerut pretul corect, fiindca acesta nu rezulta din chitantele primite. Interesanta este taxa de pod, perceputa in vama de la Ruse. Daca de la Giurgiu la Ruse traversarea costa 21.000 de lei, invers costa 7 dolari. Ceea ce ar insemna ca, de la bulgari la romani, Dunarea e de zece ori mai lata decit invers. Atentie la hirtiile primite in vama! Acestea trebuie pastrate cu sfintenie, pierderea cuponului statistic putind fi sanctionata cu amenda de 3000 de marci! Bineinteles, in vama nimeni nu-ti atrage atentia ca hirtiile respective trebuie pastrate. In afara de banditi si de vamesi - de acestia din urma n-aveti cum scapa - pe teritoriul Bulgariei trebuie sa fiti foarte atenti la restrictiile de viteza, cele mai absurde de pe fata Pamintului. Nu trebuie sa va mire o restrictie de 40 km/h, la coborirea dintr-un virf de panta, in afara localitatii. Dati dovada de atentie si atunci cind, pe o sosea neteda ca-n palma, intilniti o restrictie de 30 km/h, pentru... drum cu denivelari! Cu cit restrictia e mai absurda, cu atit mai mari sint sansele ca acolo sa fie instalat un radar. Partea proasta este ca, uneori, semnul de sfirsit al restrictiei poate fi gasit cale de vreo zece kilometri si radarul poate pindi oriunde. Este bine sa aveti pregatiti niste dolari sau niste marci, in hirtii mici, pentru achitarea eventualelor amenzi. In orase aveti mari sanse sa va rataciti. Multe indicatoare lipsesc. Dupa cum spun localnicii, de vina sint tiganii localnici, care au observat ca tabla indicatoarelor transmite caldura in mod uniform, fiind excelenta pe post de gratar. ( O.N. ) Nota: Ii invitam pe cititorii care au trecut prin mari peripetii in Bulgaria (dar si pe cei care au auzit despre acest gen de aventuri de la rude sau cunostinte) sa ne scrie pe adresa redactiei, in speranta ca-i vom pune astfel in garda pe viitorii calatori in tara vecinilor de la Sud de Dunare. Bila alba/Bila neagra Razvan Theodorescu, ministrul culturii Spre deosebire de colegii sai de cabinet, care s-au aratat extrem de nervosi fata de cererile de retrocedare inaintate de Casa Regala, ministrul culturii si-a pastrat echilibrul. El a recunoscut ca, din punct de vedere istoric, Castelul Peles apartine Casei Regale a Romaniei. Una este sa recunosti evidenta si sa soliciti din partea Casei Regale un act de donatie in sprijinul interesului public, asa cum a procedat ministrul culturii, si cu totul altceva este sa reactionezi in stil mitocanesc, precum ministrul administratiei publice, Octav Cozmanca. Astazi, guvernul urmeaza sa-si formuleze pozitia oficiala fata de cererea Regelui Mihai privind retrocedarea Castelului Peles si a altor imobile. Ramine de vazut ce va avea cistig de cauza: normalitatea lui Razvan Theodorescu sau lipsa de maniere a lui O. Cozmanca. O. Cozmanca, fruntas PSD Ministrul Cosminca primeste cea de-a doua bila neagra consecutiva, de data aceasta pentru ca, facindu-se purtatorul de cuvint al partidului, a lasat sa se intrevada o sustinere politica pentru eliberarea lui Miron Cozma. Cozmanca a afirmat ieri ca sentinta in cazul Cozma este o fortare a justitiei. Declaratia liderului PSD vine intr-un moment in care presedintele tocmai a supus analizei juristilor o cerere de gratiere a lui Cozma, intocmita de C.V. Tudor. De fapt, analizind reactiile politice legate de cazul Cozma, reiese ca numai PRM si PSD sustin - e adevarat, pe tonalitati diferite - eliberarea "Luceafarului huilei". Declaratia lui Cozmanca pune serios sub semnul intrebarii sinceritatea pozitiei oficiale a PSD privind renuntarea la orice legaturi politice cu formatiuni de orientare nationalist-extremista. Pe scurt Precizare Pe data de 30 iulie a.c., ziarul nostru a publicat articolul "Judecatoarea Afrasinei a "teleportat" un teren din sectorul 6 in sectorul 1", semnat de Vasile Surcel. Dintr-o greseala a autorului, articolul reflecta doar pozitia uneia dintre partile implicate in conflictul legat de dobindirea terenului aflat in Str. Apusului nr. 64, sectorul 6. Pentru aceasta autorul a fost sanctionat, iar ziarul nostru regreta, fara a intelege prin aceasta ca una dintre parti ar avea mai multa dreptate decit cealalta. In ciuda improprietatilor aparute pe parcursul procesului, raminem la convingerea ca este de datoria justitiei sa duca pina la capat anevoioasa operatiune de stabilire a adevarului. Copil cazut de la etajul patru Luca Stavri, in virsta de doi ani si sase luni, a fost adus, marti, la Spitalul "Dr. Dimitrie Bagdasar", dupa ce cazuse de la etajul patru. Potrivit politiei, cind a ajuns la spital, copilul era deja mort. Primele cercetari au aratat faptul ca Luca a iesit in fuga in balcon si s-a sprijinit de balustrada prevazuta cu geam armat deteriorat. Acesta s-a desprins insa din rama, iar baiatul a cazut de la balcon. ( I.A. ) Hoti de gazolina La limita dintre comunele Lalosu si Fauresti, politistii au ratat prinderea in flagrant a peste 20 de hoti de gazolina. Acestia perforasera conducta magistralelor de transport al produselor petroliere Ticleni-Ploiesti cu un burghiu de patru milimetri. La venirea politistilor, hotii au avut timp sa puna dopul la orificiul de la conducta si sa fuga cu o caruta. In punctul numit "Balta Mare" politistii au descoperit 22 de bidoane din plastic, de capacitati diferite, cinci dintre ele fiind pline cu gazolina. ( M.M. ) Calcata de ambulanta Galenia Haramus, o batrina de 81 de ani, din localitatea hunedoreana Nadastia de Sus, a incercat marti sa traverseze strada printr-un loc nemarcat si fara sa se asigure. Femeia nu a mai reusit sa ajunga insa pe partea cealalta, fiind surprinsa si accidentata de o masina a ambulantei. Politistii spun ca soferul, Aurel Ghila, 47 de ani, a condus corect. Mai mult, deplasindu-se la o interventie, soferul folosea mijloacele de semnalizare sonore si luminoase. ( V.B. ) Gardieni karatisti Penitenciarul Iasi primeste, pina vineri, inscrieri pentru constituirea unei trupe speciale de interventie in cazuri de forta majora, cum ar fi evadari, revolte, escaladari de ziduri sau cladiri. Purtatorul de cuvint al Penitenciarului Iasi, maior Manuela Patrascu, a declarat ca au prioritate practicantii de arte martiale sau soldati din alte unitati militare. Reamintim ca, in ultimii ani, penitenciarul iesean s-a confruntat cu mai multe cazuri de indisciplina din partea detinutilor si cu evadari spectaculoase. ( C.D. ) Bebelus asfixiat in perna Un copilas de numai patru luni din Odobesti-Vrancea a murit sufocat intre perne. Cadavrul sugarului a fost gasit marti seara de tatal sau, Marian Cocalca. Baietelul Marius Florin s-a rostogolit si, pentru ca era imobilizat in scutece, nu a mai putut sa se intoarca. Cind s-au dus sa vada daca micutul este bine, tatal sau l-a gasit rece. Marius era primul copil al familiei Cocalca care il ingrijise ca pe ochii din cap. Din nefericire, un moment de neatentie s-a dovedit a fi fatal. ( S.V. ) In Panciu, apa e mai scumpa decit vinul Orasul Panciu, din judetul Vrancea a ramas de citeva saptamini fara apa de baut. Din cauza consumului mare din agricultura, dar si a faptului ca in rezervoarele de alimentare cu apa a orasului debitele au scazut foarte mult din cauza secetei prelungite, in mai multe cartiere din oras apa curge cu tiriita, doar o singura data pe saptamina. Chiar si la blocurile din oras, apa se furnizeaza dupa un program strict, iar oamenii au ajuns sa rabde de sete. "Facem de garda sa vedem cind dau drumul la apa ca sa ne facem provizii. Apa la sticla nu ne permitem sa cumparam ca e mai scumpa decit vinul", ne-au spus mai multi localnici din cartierul Sasu Nou. Un litru de vin se vinde cu 3.500 de lei, iar o sticla cu apa minerala costa pe putin 10.000 de lei. ( S.V. ) Comunicat de presa Oferta irezistibila la CONNEX, pentru serviciile pe baza de abonament CONNEX lanseaza "O oferta plina de viata", altfel spus, o oferta promotionala irezistibila pentru impatimitii de comunicare. Pachetul contine, indiferent de abonamentul ales, 20 de minute gratuite pe luna, pina la sfirsitul anului, precum si noul telefon Siemens C30, la numai 849.000 lei*. Cele 20 de minute gratuite sint valabile pentru convorbirile nationale in reteaua CONNEX, sint nereportabile si nu includ mesaje SMS, apeluri catre numere speciale sau gratuite, apeluri data/fax si WAP. Oferta CONNEX include, pe linga abonamentele de afaceri si cele standard, si noul abonament promotional de 5$, in care costul unui apel national este de 20 centi pe minut catre orice retea, indiferent de ora sau zi. De asemenea, "O oferta plina de viata" cuprinde si CONNEX CENT, un abonament lunar de 7.5 USD pe luna, singurul cu care se poate vorbi in reteaua CONNEX pe parcursul intregului weekend la pretul de 1 cent pe minut, in limita a 500 de minute de convorbiri lunare. Oferta este valabila pina la data de 9 septembrie, in toata reteaua de vinzari CONNEX, la orice reprezentanta de vinzari CONNEX sau la orice dealer CONNEX. * Pretul include TVA; valabil doar cu conectare la CONNEX, in limita stocului disponibil. Pentru informatii suplimentare, accesati www.connex.ro Copii otraviti cu matraguna Aflati in vacanta la Cimpulung Moldovenesc, 44 de copii si 3 educatoare de la Caminul Elena Doamna din Botosani, au avut nevoie de ingrijiri medicale, dupa ce, din necunoastere, au consumat matraguna. Ei erau cazati la Hotelul BTT iar luni, au plecat pe dealul Deia pentru a culege fructe de padure. Fara sa le cunoasca, ei au cules si consumat fructe de matraguna, iar in seara aceleasi zile au acuzat cu totii greturi, fiind solicitata imediat o ambulanta. Florin Andrei (13 ani) si educatoarea Aurelia Bordeianu, au fost internati in Spitalul municipal Cimpulung Moldovenesc intrucit erau intr-o stare mai grava. TIBERIU AVRAM Sugari intoxicati cu nitriti La mai putin de o saptamina dupa ce o fetita de numai doua luni a murit intoxicata cu nitriti, alti doi sugari au fost internati in stare critica la Spitalul nr. 1 din Craiova. In toate cele trei cazuri, mamele si-au hranit copiii cu lapte praf preparat cu apa infectata din fintini. Constanta Nica, in virsta de 20 ani, din comuna Circea, are doi baieti, unul, de 1 an, iar celalalt, de doua luni. Tanta a batut drumul Craiovei, timp de citeva luni, ca sa aduca pentru baietelul cel mare apa curata, intrucit fusese avertizata de medici sa nu foloseasca cea din fintina din fata casei. In cazul sugarului, insa, femeia nu s-a mai obosit sa procedeze la fel. Luni seara, Tanta i-a pregatit micutului lapte praf cu apa infectata. Spre dimineata, copilul a inceput sa se invineteasca si sa respire din ce in ce mai greu. Mama a anuntat Salvarea abia dupa 10 ore. Chiar in momentul in care Ambulanta a ajuns cu micutul Marian Claudiu la spital, o alta Salvare aducea la spital un sugar de o luna si 10 zile, din comuna Mirsani, intoxicat tot cu nitriti. Daniela Jalba, 16 ani, a recunoscut ca si-a hranit copilul cu apa toxica. Medicii au reusit sa stabilizeze starea celor doi sugari internati la Spitalul Judetean din Craiova insa sint inca sceptici in ceea ce priveste evolutia sanatatii lor. La adulti, intoxicarea cu nitriti nu reprezinta un pericol foarte mare. In concentratie ridicata, insa, pentru sugari poate fi fatala. Cea mai mare parte a nitritilor ajung in apa prin poluari industriale sau ca urmare a folosirii in agricultura a fertilizantilor pe baza de azot. Sudul Olteniei este recunoscut ca avind apa din pinza freatica poluata cu aceasta substanta toxica. BOGDAN BERNEANU Sinucidere la spital Un iesean internat la Spitalul "Sf. Spiridon" s-a sinucis ieri dimineata pentru ca aflase ca era bolnav de hepatita. Traian Lungu (46 de ani) s-a aruncat de la etajul al doilea al spitalului. Diagnosticul sau arata ca era infectat cu virusul Hepatitei B, starea pacientului fiind extrem de grava. "Dimineata, pe la ora 5.00 am auzit ca pacientul s-a trezit si s-a dus la baie. Una dintre infirmiere a observat ca barbatul s-a inchis inauntru, dar nu i s-a parut nimic suspect. Dupa ceva timp am fost anuntati ca bolnavul s-a aruncat pe geam si cadavrul sau este jos pe ciment", a declarat Margareta Nichitus, asistenta sefa la Spitalul "Sf. Spiridon". Sinucigasul, care a mai fost internat de trei ori la Spitalul de Psihiatrie din Iasi, a lasat un mesaj scris pe usa toaletei. "Am fost la un consult ORL si acolo am fost infectat. Dumnezeu imi este martor, ma omor!". Politistii ieseni au preluat cercetarile in acest caz. CATALIN DUMITRESCU Editia de Transilvania Prefectura interzice "pirjolirea" miristilor Avind in vedere pericolul privind afectarea calitatii aerului, distrugerea vegetatiei limitrofe arborescente in zonele invecinate fondului cinegetic, precum si posibilitatea izbucnirii unor incendii, prefectul de Salaj, Tiberiu Marc, a emis un ordin prin care se arata ca "sint interzise aprinderile voluntare ale miristilor dupa recoltarea plantelor paioase de catre proprietarii sau administratorii terenurilor". Aprinderile de miristi se pot realiza numai in anumite situatii si cu aprobarea autoritatilor locale, dupa luarea masurilor de avertizare si supraveghere permanenta. CAMELIA BUHASCHI Ursul in tabara de la Lapusna In tinutul de basm din "Tara Lapusnei", aflat pe tarimuri muresene, vin in fiecare vara sa se racoreasca la munte zeci de elevi din tara. Anul acesta ei au insa parte de un oaspete mai special care apare seara si se infrupta cu resturile de mincare din pubelele de gunoi. Este vorba despre un urs care nu a atacat pe nimeni. De multe ori, copiii stau la pinda ca sa-l vada. Multi dintre ei, ajunsi prea aproape de Mos Martin, au tras insa o spaima grozava. ADRIANA MACSUT Consilierii din Laslea vs Adrian Nastase Consiliul local al comunei Laslea nu este de acord cu ordinul prim-ministrului Adrian Nastasea privind comasarea scolilor unde sint putini elevi. In ultima sedinta, consilierii au votat o hotarire prin care se interzice comasarea scolii din comuna cu cea din Nou Sasesc, unde invata 16 copii. "Cu toate ca Ministerul Educatiei si Cercetarii a aprobat cumpararea unui mijloc de transport pentru copiii din Nou Sasesc ca ei sa poata invata in Laslea, Consiliul local nu este de acord", ne-a declarat inspectorul scolar general Constantin Catrina. Consilierii au trimis la Inspectoratul Scolar Judetean din Sibiu o copie a hotaririi si un "pomelnic" de motive. In Nou Sasesc, cei 16 copii sint in clasele a V-VI si a VII-a. Cei care invata in clasele V-VI sint nevoiti sa faca orele simultan, iar clasa a VIII-a nu exista. FELIX DAMIAN Incendii la turbarii Un ordin recent al ministrului agriculturii interzice arderea miristilor. Incalcarea acestor prevederi legale atrage dupa sine sanctionarea contraventinala drastica a proprietarilor de terenuri agricole. In opinia sefului Inspectoratului pentru Protectia Mediului, Somoy Peter, judetul Harghita reprezinta, din acest punct de vedere, o situatie aparte. Arderea miristilor, mai ales in zona Ciuc si Gheorgheni, provoaca, pe linga poluari majore ale aerului si distrugerea florei si faunei specifice, si aprinderea solului cu turba. In ultimii patru ani, turbariile din zona Ciuc, in special, au ars masiv, generind o depasire considerabila a indicatorilor admisi privind poluarea aerului din municipiul Miercurea Ciuc si imprejurimi. DOINA TEGLAS Angajatii primariei, in concediu medical pe litoral Ingrijorat de diagnosticele grave, aflate pe certificatele de concediu medical a patru angajati, primarul tirgumuresean Dorin Florea, medic de meserie, a dat telefon la spital, dar a aflat dupa o scurta investigatie ca respectivii subalterni erau bine mersi la mare. Florea a refuzat sa dea publicitatii numele impricinatilor, dar a precizat ca va trece "la vinatorea derbediilor care sint functionari publici" si va merge pina la desfacerea contractelor de munca ale bolnavilor inchipuiti precum eroul lui Moli?re. Florea a mai adaugat ca va sta el insusi la capatiiul subalternilor bolnavi, dar ca nu suporta sa fie mintit. ADRIANA MACSUT Directia de Sanatate Publica, pusa pe jar Decesul copilului de numai sase luni, din comuna Cozma, a pus pe jar Directia de Sanatate Publica Mures. Directorul general al acestei institutii, Florin Butilca, a demarat un amplu program de controale la toate dispensarele, spitalele si unitatile sanitare de pe cursul superior al Muresului. De asemenea, sint vizate si dispensarele din comunele muresene Ibanesti, Hodac si Gurghiu, precum si Spitalul si Serviciul de Ambulanta din Reghin. Toare aceste controale au fost comandate in urma decesului lui Catalin Pop, in virsta de numai sase luni, in ambulanta care il transporta la Spitalul din Reghin fara avea medic sau asistenta la bord. DRAGOS BARDOSI Febra retrocedarii a cuprins si Tirgu-Mures Sediul politiei este revendicat de sotul liberalei Mona Musca Aproape toate cladirile importante din centrul Tirgu-Muresului sint revendicate de fostii proprietari. In urma intrarii in vigoare a Legii 10/2001, Primaria Tirgu-Mures a inregistrat 400 de cereri de revendicare a imobilelor nationalizate, fata de 900 la cit se asteptau edilii urbei. Acestia se asteapta insa ca in urma prelungirii termenului-limita pentru aplicarea legii sa mai fie depuse cel putin 200 de noi cereri. Primarul Dorin Florea sustine ca, intr-adevar, fostii proprietari merita sa isi revendice imobilele si chiar sa le primeasca, insa spune ca in cazul constructiilor pe care Primaria Tirgu-Mures le-a reabilitat va cere mostenitorilor sa achite contravaloarea lucrarilor efectuate. Retrocedarea celebrului "colt Corso" ridica deja mari probleme. Dupa ce, intr-o prima faza, cladirea Corso a fost retrocedata fostilor proprietari, acestia au vindut-o la pretul cu 12 miliarde de lei unui cunoscut medic din Turgu-Mures. Acesta nu s-a putut bucura in prea mare liniste de noua achizitie pentru ca, nu de mult, au aparut alti fosti proprietari ai cladirii, care au inaintat toate formele necesare redobindirii imobilului. De asemenea, in Tirgu-Mures este revendicat si sediul Politiei municipiului din str. Borsos Tamas nr. 16, cel care o revendica fiind sotul deputatei PNL Mona Musca. La nivel judetean, Prefectura Mures a inregistrat, pina ieri, 724 de notificari, inaintate prin executori judecatoresti, in scopul acordarii de despagubiri pentru imobilele care nu pot fi restituite in natura. Pe linga acestea, exista alte 125 de cereri de retrocedare pentru imobile in care isi desfasoara activitatea institutii publice. In 29 din cele 125 de imobile isi au sediul unitati sanitare, in 49 institutii de invatamint, iar 10 sint sedii de primarii. DRAGOS BARDOSI Riuri poluate de palincarii La nivel national, Salajul este renumit pentru celebra "palinca de Zalau", o licoare care i-a dus faima chiar si peste hotare. "Apa de foc" se produce, in general, in distilerii particulare care in ultimii ani s-au inmultit precum ciupercile dupa ploaie. Majoritatea se afla linga albiile riurilor, iar reziduurile rezultate in urma "procesului tehnologic" sint deversate in apa, producind grave fenomene de poluare. Din datele Inspectoratului pentru Protectia Mediului Salaj, din cele 700 de distilerii oficiale care functioneaza pe raza judetului, numai 30 au autorizatie de mediu. CAMELIA BUHASCHI Hotii, afisati in fata primariei Pentru ca pedepsele sint prea mici, primarul din Sura Mica Sibiu incearca sa combata hotia prin rusine Pentru ca in mediul rural furtul de pe cimp a devenit un lucru banal si la indemina, primarul comunei Sura Mica, din judetul Sibiu, ii leaga pe hoti in fata primariei, ca sa-i vada toata lumea. Primarul Mircea Marcu si-a facut citeva copii la xerox, cu care a confectionat niste pancarte pe care scrie HOT. De citeva saptamini, impreuna cu politia, consilierii locali fac noaptea razii pe cimp si ii surprind pe cei care incearca sa fure legume, griu sau porumb. Primii hoti ghinionisti au aparut acum citeva zile, cind primarul le-a agatat de git pancartele cu titlul HOT si i-a lasat in fata primariei citeva ore pina au fost vazuti de toata lumea din comuna. Linga hoti sint asezate si obiectele sau legumele furate. Aceste metode de pedepsire prin rusine sint aplicate si in municipiul Sibiu, mai ales in retelele de supermarketuri, unde hotii de chilipiruri sint la ei acasa. Intr-unul din aceste supermarketuri, pozitionat in centrul orasului, seful de unitate a introdus inca de la infiintare metoda de pedepsire a hotilor prin rusine. In fiecare zi sint prinsi doi-trei hoti, iar ceea ce surprinde cel mai mult este ca acestia sint, in proportie de 70 la suta, studenti, unii chiar la Facultatea de Drept. Seful magazinului le agata hotilor de git, asemenea primarului din Sura Mica, pancarte pe care scrie "Am furat din magazin". FELIX DAMIAN Gaterele pot provoca o catastrofa ecologica Dupa poluarea de la iazul Novat, locuitorii din Borsa nu s-au cumintit, continuind samavolnic poluarea cu reziduuri de gater (rumegus, scoarta de lemn) in apele curgatoare proprii. Privatizarea a generat deschiderea a sute de centre de debitare grosiera a lemnului din zona Borsa, Viseu, Poienile de sub Munte, fara ca patronii sa fie obligati sa ia masuri de stocare si respectare a normelor de protectie a mediului. Malurile riurilor si vailor sint efectiv indiguite cu mormane de rumegus, asteptind cresterea nivelului apei, care sigur va "spala" in aval urmele infractiunii ecologice. Chiar daca legislatia in vigoare este acceptabila, aplicarea ei este deficitara lipsind politia ecologica, deoarece institutiile cu atributii de protectia mediului fiind prea numeroase asteapta masuri din partea celorlalte intr-un cuvint nu-si fac datoria. Autorizatiile de functionare a gaterelor se obtin prea usor, iar dezastrul pe care il produc in timp este mult mai mare decit profitul din aceasta activitate. Milioanele de hectare de padure "rase" si vindute ieftin cad prada mafiei lemnului, ducind astfel la catastrofe ecologice. VASILE TIVADAR "Drumul Matasii" trece prin Sibiu Membrii expeditiei "Drumul Matasii" au ajuns ieri la Sibiu unde i-au uimit pe trecatori cu frumusetea masinilor care au strabatut intreaga Asie. Din cei 11 "exploratori", plecati de la Pekin la 1 iunie, la Sibiu au ajuns ieri doar 5 masini. Doi automobilisti au "cedat" pe drumul spre Turcia, 3 masini s-au defectat la Breaza, iar un automobilist a plecat direct la Paris, urmind sa se intilneasca cu restul membrilor la Berlin. Expeditia a pornit din centrul Pekin-ului, din China, si se va sfirsi la Poarta Brandenburg din Berlin. Conducatorul caravanei, Dieter Röhll, ne-a declarat ca drumul a adunat 16 mii de kilometri prin 12 tari. "Am trecut prin foarte multe locuri interesante si am reusit sa ajungem acum la Sibiu, de unde ne vom continua drumul spre Berlin". Marcile care au infruntat Asia sint dintre cele mai renumite: Peugeot, MG, Citroen, Jaguar si Mercedes. Caravana a inclus si un camion pentru asistenta tehnica. La sosirea in Sibiu, caravana a facut un tur al orasului, dupa care masinile au ramas in Piata Mare, spre deliciul iubitorilor de masini vechi. Automobilele sint din preajma anilor 1930 si fac parte din colectii particulare. Grupul a format o asociatie numita "Drumul Matasii" care a mai facut acest drum in 1997. FELIX DAMIAN A luat foc stropita cu diluant Brasoveanca Elena Butnaru, in virsta de 31 de ani, a fost internata de urgenta marti seara, cu arsuri de gradul II si III pe 90% din suprafata corpului. Femeia se zbate intre viata si moarte, iar medicii brasoveni ii acorda foarte putine sanse de supravietuire. Tinara povesteste ca, marti, s-a apucat sa stearga cu diluant petele de vopsea de pe geamuri si parchet care ramasesera dupa ce, cu o zi inainte, sotul sau vopsise usile si tocurile ferestrelor. Ea s-a intrerupt din treaba, la un moment dat, si s-a dus la bucatarie sa fumeze o tigara si sa faca de mincare. Femeia povesteste ca in timp ce stergea cu diluant petele, s-a stropit pe bluza dar nu si-a dat seama ca ar putea lua foc. Elena Butnaru s-a dus la bucatarie, iar primul lucru pe care l-a facut a fost sa aprinda aragazul. In acel moment, bluza i-a luat foc, iar flacarile au cuprins hainele din material sintetic cu care era imbracata. Elena a inceput sa tipe dupa ajutor. Imediat a venit sotul, care se afla in baie, si a aruncat peste femeie mai multe carpete. Cu toate acestea, din cauza hainelor din material sintetic care s-au topit foarte repede, Elena Butnaru a suferit arsuri foarte grave, care i-ar putea fi fatale. Sotul Elenei Butnaru spune ca au o fetita care se afla la bunici si nu stie cum va reactiona in momentul in care isi va vedea mama desfigurata. IOANA CERNA Primaria de flori Timisorenii care au trecut in ultimele zile pe linga primaria orasului au avut parte de o surpriza de proportii: intregul edificiu era acoperit de muscate multicolore. "In politica de refacere a fatadelor cladirilor reprezentative din oras a intrat si primaria. Administratia municipala se afla intr-o cladire construita inaintea celui de-al doilea razboi mondial, ce avea ca destinatie o scoala cu profil comercial. Noi vrem sa redam Timisoarei aspectul de altadata, cind era cunoscuta in Europa ca Mica Viena. Acest mod de ornamentare florala a cladirilor este un specific austriac si al germanilor din landul Bavaria", ne-a declarat Dorel Borza, viceprimarul orasului de pe Bega. Unica in Romania, Primaria de flori de la Timisoara a devenit admirata din exterior, locuitorii orasului sperind sa admire acum si activitatea din interior. SERGIU MIAT Rezervatie naturala pe bani Delegatia permanenta a Consiliului Judetean Cluj a decis ca Rezervatia Cheile Turzii sa fie vizitata doar contra unei taxe. Adultii vor plati 20.000 de lei, copiii 5.000 de lei, fotografii 20.000 de lei, iar posesorii de camere video - 100.000 de lei. Se va amenaja o parcare, iar accesul in rezervatie se va face doar pe jos. Consiliul Judetean nu a luat in discutie si violarea rezervatiei de catre persoane si firme particulare, care si-au construit in Chei vile si case de vacanta, incalcind regimul autorizatiilor de constructii. Cheile Turzii, aflate linga Turda la intrarea in Muntii Apuseni, rezultate in urma unui fenomen unic in tara de corodare in timp a unui munte de calcar de un piriias, se afla intr-o stare de degradare avansata. Aici vin, in timpul verii, alpinistii atrasi de gradul mare de dificultate pe care il prezinta peretii verticali. MIHAI BACALU Manastire veche linga Fintinele Specialistii de la Muzeul Judetean Arad au inceput lucrarile la un santier arheologic din apropierea localitatii Fintinele. Ei au descoperit vestigii ale Manastirii Bizera, atestata documentar din secolul al XII-lea. Arheologii au gasit fragmente de ziduri, mai multe morminte si citeva sute de obiecte de interes arheologic. Manastirea, la inceput de rit bizantin, apoi de rit benedictin, a fost distrusa in sec. al XVI-lea de turci si apoi de reformati. Sapaturile arheologice vor continua. A baut soda caustica O fetita de un an si patru luni din localitatea aradeana Sintana a fost internata in spital dupa ce a baut soda caustica. Elvira Baban a fost lasata singura de mama ei in casa si a gasit un borcan, din care a baut. In borcan era soda caustica. Fetita a fost transportata la spital si se afla in afara oricarui pericol. SORIN TROCAN Mort pe calea ferata Un barbat in virsta de 32 de ani, din Aiud, si-a pierdut viata intr-un tragic accident feroviar produs marti seara, in Statia CFR Alba Iulia. Ioan Gheorghe Maxim a ajuns in gara cu intirziere, chiar in momentul in care acceleratul 1766 Timisoara-Iasi, cu care urma sa ajunga la Aiud, se pusese in miscare, motiv pentru care barbatul s-a agatat de bara metalica de linga usa vagonului. Din cauza vitezei trenului, mina i-a alunecat si, fiind lovit de peretele vagonului, barbatul a fost proiectat pe peron. Din cauza ca a ajuns in gabaritul liniei pe care circula trenul, Ioan Gheorghe Maxim a suferit o lovitura puternica la cap, iar mina stinga i-a fost sectionata. Barbatul, care era casatorit si avea un copil, a decedat la Spitalul Judetean Alba. LUCIAN DOBRATER S-au nascut a doua oara Un copil de 9 luni si parintii lui au scapat cu viata, ca prin minune, dintr-un accident rutier deosebit de grav, produs ieri pe DN12, la intrarea in localitatea Danesti. Dacia condusa de Monica Sandor, 28 de ani, din comuna Cirta-Harghita, aflata in depasirea unei combine, a intrat pe contrasens si s-a lovit de un pom. Sotul Monicai si copilul au fost aruncati prin parbriz. Masina a continuat sa se rostogoleasca, ajungind, cu capota in jos, pe fundul unui sant adinc de patru metri. Mama si copilul au scapat cu rani usoare, in vreme ce tatal copilului a avut doar citeva zgirieturi. DOINA TEGLAS Vivaldi, tilhar la Ilia Rodica Fallsches, 32 de ani, din judetul Botosani, a fost tilharita in plina noapte in sala de asteptare a statiei CFR din Ilia. Femeia astepta trenul pentru a merge acasa si a fost atacata de un individ necunoscut. Acesta, folosind forta, i-a luat femeii suma de 30.000 de lei si 250.000 de lire turcesti. Lucratorii Postului de Politie Transporturi Deva au reusit sa-l prinda pe tilhar dupa doar doua ore de la comiterea faptei. Faptasul, Liviu Vivaldi Feraru, 21 de ani, din Deva, cunoscut cu antecedente penale, va fi prezentat procurorului cu propunerea de arestare. VLADIMIR BOLDUR Autorizatie de mediu, dupa 30 de ani Azomures in rind cu lumea Combinatul chimic Azomures din Tirgu-Mures va intra in legalitate pina la sfirsitul acestei luni dupa ce, timp de 30 de ani, a functionat fara autorizatie de mediu. In ciuda numeroaselor amenzi aplicate de Inspectoratul de Protectie a Mediului Mures, Azomures a reusit abia acum sa convinga autoritatile si sa puna mina pe document. Inainte de 1989 nu existau autorizatii de mediu, iar dupa revolutie, legea a permis ca eliberarea acestora sa fie aminata. In cazul Combinatului chimic Azomures, documentele au fost depuse la sfirsitul lunii decembrie 1996, autorizatia urmind sa fie eliberata abia dupa cinci ani. Combinatul are pus la punct si un "plan de conformare", care este programat sa se deruleze pina in anul 2004 si prevede o serie de investitii care sa reduca poluarea. Seful Inspectoratului Judetean de Protectie a Mediului Mures, Danut Stefanescu, spune ca cele mai frecvente depasiri ale valorilor normale la amoniac si oxizi de azot datorate emisiilor de la combinat au avut loc in anii 1993-1994, la amoniac cea mai mare depasire fiind de 400a. Seful IPM apreciaza ca prin programul de conformare, tirgumuresenii vor scapa de cosmarul poluarii, fiind redusa atit poluarea aerului, a riului Mures, fiind exclus astfel riscul aparitiei unor probleme la uzina de apa, cit si poluarea pinzei freatice. DRAGOS BARDOSI ADRIANA MACSUT Si-a impuscat ciinele sa-si salveze copilul Un vinator din localitatea Valea Ierii-Cluj a fost nevoit sa-si impuste ciinele rasa Doberman, dupa ce acesta a ramas cu dintii inclestati in coapsa mezinului familiei, V.B. (8 ani), care se juca in curte. Medicii de la Unitatea de Primire a Urgentelor Cluj sint optimisti in ceea ce priveste starea copilului, deoarece osul nu a fost atins, iar muschiul se va reface. RAUL CONSTANTINESCU Criza apei in Alba Au trecut doar doua luni de la ultima campanie de sistare a furnizarii apei potabile catre asociatiile de locatari cu datorii mari de catre SC Apa Canal SA, iar societatea se vede obligata sa reinceapa actiunea. La acea data s-au intocmit grafice de reesalonare cu restantierii, care insa nu au fost respectate. Directorul SC Apa Canal SA, Ioan Dreghiciu, a declarat ca, atit timp cit a fost oprita apa potabila la datornici, s-a constatat o crestere a incasarilor si au fost respectate graficele de esalonare. "In luna iunie s-au incasat 2,5 miliarde de lei, dar cind asociatiile de locatari cu datorii au fost recuplate la retea, in luna iulie, acestea nu au mai platit. Astfel, luna trecuta s-au incasat doua miliarde, iar in august 741 de milioane si cred ca pina la sfirsitul lunii nu se va plati mai mult de 1,5 miliarde de lei", a precizat Dreghiciu. Neplata datoriilor ii afecteaza si pe angajatii societatii, care trebuiau sa primeasca salariile inca de saptamina trecuta, insa SC Apa Canal nu le-a putut plati din cauza lipsei banilor. Datoriile populatiei catre SC Apa Canal se ridica la 12,6 miliarde de lei, iar fata de Dalkia sint de 26 de miliarde de lei. Ioan Dreghiciu a mai spus ca, incepind de saptamina viitoare, va fi din nou sistata furnizarea apei potabile catre asociatiile de proprietari care au restantele cele mai mari fata de Apa Canal, in speranta ca societatea va reusi sa recupereze macar o parte din datorii. SC Apa CTTA, furnizorul de apa potabila in judetul Alba, ar putea sa ramina de vineri fara energie electrica, ceea ce ar duce la incetarea activitatii. SC Electrica a trimis o adresa societatii prin care anunta ca va sista livrarea curentului electric daca nu va incasa, pina la sfirsitul saptaminii, 4,5 miliarde de lei. Directorul SC Apa CTTA, Viorel Lazar, sustine ca societatea este cu facturile la zi si mai are de platit catre Electrica doar penalitati la penalitati si majorari de tarif. Intreruperea furnizarii energiei electrice catre Apa CTTA ar putea lasa 70a din populatia judetului Alba fara apa potabila. Societatea administreaza peste 100 de km de retele de apa care alimenteaza toate orasele judetului. Viorel Lazar a tinut sa precizeze ca Apa CTTA va sista furnizarea apei potabile doar daca se va intrerupe furnizarea energiei electrice, caz in care singurul vinovat va fi conducerea SC Electrica. LUCIAN DOBRATER Control la maternitati Directiile de sanatate publica din toate judetele Moldovei au primit ieri dimineata o dispozitie de la Ministerul Sanatatii si Familiei prin care se ordona controale severe in unitatile spitalicesti. Verificarile vizeaza in primul rind curatenia, pentru a nu se repeta tragedia de la Iasi unde sase bebelusi au murit din cauza unor infectii. "Va trebui sa existe in fiecare maternitate cite un medic epidemiolog care sa-si faca datoria si sa anunte conducerii unitatii aparitia oricarui germen. Pentru ca in teritoriu exista o lipsa totala de cadre specializate, vor fi detasati medici epidemiologi cu jumatate de norma in fiecare maternitate din orasele mari", au declarat surse apropiate conducerii ministerului. Principalele orase vizate de Ministerul Sanatatii si Familiei sint Galati, Focsani, Piatra Neamt, Suceava, Botosani si Iasi. ( C.D. ) Jiul, poluat cu substante toxice Riul Jiu a fost poluat marti seara, dupa ce o cisterna de 20 de tone incarcata cu o substanta deosebit de toxica s-a rasturnat pe Defileul Jiului, la 15 km de Petrosani. Cisterna era condusa regulamentar de Romulus Rudea (31 de ani), care efectua transportul pe ruta Craiova-Oradea. Intr-o curba din defileu, soferul a incercat sa evite coliziunea cu un autoturism si a frinat brusc. Cisterna s-a rasturnat pe marginea carosabilului, provocind deversarea a peste sapte tone de creozot in apele riului Jiu. Soferul a suferit rani usoare si a fost transportat la spital. La fata locului s-au deplasat zeci de pompieri militari, experti ai PETROM si reprezentanti de la Apele Romane si Protectia Mediului pentru a incerca sa stopeze poluarea in aval a Jiului, pregatind stavilare in amonte de Tirgu-Jiu. Urmarile poluarii de pe Jiu nu au intirziat sa apara. Numerosi pesti morti au aparut pe suprafata apei, ceea ce a adunat pe malul riului numerosi localnici dornici de-o saramura. Inspectoratul de Protectie Civila Gorj a atras atentia ca substanta deversata in Jiu este deosebit de toxica si poate afecta grav sanatatea oamenilor. Creozotul este o substanta folosita la tratarea sinelor de cale ferata si a stilpilor telefonici din lemn continind aromate policiclice, foarte periculoase pentru om, fiind cancerigene si avind proprietatea de a se acumula in organism. CLAUDIA TIPLUICA Ziua Marinei Parada militara si aviatica in Portul Constanta Parada navala si aviatica, momentul cel mai spectaculos pentru cei peste 5.000 de oameni adunati in Portul Constanta, a prezentat simulari ale unor atacuri aeriene cu avioane Mig-29 asupra navelor militare, lansari de torpile, riposte cu tunuri si mitraliere de bord, lansari de scafandri militari de lupta, recuperari de naufragiati, demonstratii ale ambarcatiunilor sportive, atacuri ale trupelor de asalt etc. Traditionalul botez marinaresc a fost aplicat unui nou contingent de marinari militari. La manifestarile din Portul Constanta au mai fost prezenti ministrul apararii nationale, Ioan Mircea Pascu, secretarul de stat la Ministerul de Interne, gen. Pavel Abraham, parlamentari constanteni, atasati militari acreditati in Romania si membri ai corpului diplomatic, oficialitati locale. ( D.B.T. ) Defilare "saracuta" la Galati Ziua Marinei a debutat la Galati dis-de-dimineata, cu un spectacol folcloric, cu concursuri, cu o defilare "saracuta" de nave civile, lipsind cu desavirsire navele militare, care au defilat la Braila. Au lipsit de la festivitati personalitatile administratiei locale, prefectul si primarul venind abia catre finalul manifestarilor. Cei care s-au distrat cel mai bine au fost angajatii Santierului Naval Damen, care au sarbatorit Ziua Navalistului pe Stadionul Dunarea. ALINA COMSA-DURBACA Marinari fericiti la Bicaz Ziua Marinei a fost sarbatorita si in judetul Neamt, pe Lacul Bicaz. Punctul de atractie al sarbatorii a fost traditionalul concurs de "scondru cu purcel", participantii trebuind sa parcurga un scondru - un bustean lung plasat in prora unei nave - pina la capat pentru a cistiga un purcel. Proba nu este de loc usoara, lemnul fiind uns cu vaselina de motor. O alta traditie ce a fost respectata a fost alegoria nuntii cu pirati, simbolizind atacul piratilor pe un vapor pe care se desfasoara o nunta. MIRCEA FURDU I-a luat foc casa fiindca a injurat-o pe Maica Domnului Ziua Sfintei Marii a debutat tragic la Iasi. O vila luxoasa s-a facut scrum dupa ce proprietarul Virgil Botez (48 de ani) a sudat la o bolta de vie in ziua sfinta si a injurat-o pe Maica Domnului, cind vecinii l-au atentionat de pacatul pe care il comitea. "A injurat cele sfinte si chiar pe Maica Domnului, continuind sa lucreze. La un moment dat, acoperisul si doua camere de la etaj s-au aprins, flacarile cuprinzind rapid intreaga locuinta", a declarat unul dintre vecinii lui Virgil Botez. O explicatie ar putea fi aceea ca, atunci cind s-a apucat de lucru, Botez a schimbat sigurantele cu niste sirme pentru a rezista la consumul imens de curent al aparatului de sudura. Toti conductorii din pereti s-au incins si, in scrut timp, izolatia cablurilor a luat foc, flacarile extinzindu-se rapid catre acoperis si camerele de la etaj. Focul a mistuit toata gospodaria, singurele ramase intacte fiind garajele de la subsol si cele doua autoturisme parcate in strada, o Dacie si un Cielo. Virgil Botez a ajuns la Sectia Arsi a Spitalului de Urgente, unde a fost internat cu arsuri de gradul II si III pe fata, torace si membrele superioare. CATALIN DUMITRESCU Sarbatoarea Adormirii Maicii Domnului, transformata in afacere In acest an, calugarii de la Manastirea Nicula au scos din biserica icoana facatoare de minuni. Dind ocol bisericii in genunchi, de cit mai multe ori, nu a fost usoara din pricina numarului foarte mare de credinciosi. In acest an, pelerinajul a devenit, din pacate insa, o afacere. Pe drumul care face legatura intre sat si manastire, era ieri un permanent du-te vino. Pe marginea lui, taraba linga taraba, stateau comerciantii care te imbiau cu icoane, carti de rugaciune, cruciulite, dulciuri, lanterne, baterii, sutiene, chiloti, oale de tuci si slapi. La concurenta cu cersetorii, calugarii adunau bani pentru amenajarea diferitelor manastiri din tara. In plin acord intre muzica religioasa si cea de mahala, inca de dimineata, "pelerinii" erau opriti la cite un mic si un pahar de bere. O prezenta inedita, care pina in prezent nu a facut parte din decorul "tirgului" de la Nicula, este cea a vinzatorilor ambulanti de cafea espresso. Pelerinaj cu girofarul In acest an, la liturghia oficiata de Arhiepiscopului Vadului Feleacului si Clujului, IPS Bartolomeu Anania, au asistat numeroase personalitati politice ale momentului, printre care premierul Adrian Nastase, insotit de ministrul informatiilor publice Vasile Dancu, ministrul finantelor Mihai Tanasescu, ministrul de interne Ioan Rus, secretarul general al guvernului Serban Mihailescu si secretarul general al PSD Cozmin Gusa. Coloana oficiala a parcat in curtea manastirii, guvernantii renuntind la pelerinaj in favoarea "girofarului". In predica sa, ierarhul ortodox a spus ca "orice ateu care vine la aceasta manastire pleaca credincios". O prezenta aparte a constituit-o figura lui Petre Roman, care de 11 ani vine pentru a sarbatori aceasta mare sarbatoare religioasa. La sfirsitul slujbei religioase, Nastase si Roman au dat mina. MIHAI SOICA Cuminti pina la pomana La Biserica Uspenia, din centrul istoric al municipiului Botosani, s-au adunat sute de enoriasi. La slujbe au participat si zeci de rromi care locuiesc in apropierea bisericii, imediat dupa slujba, acestia au navalit asupra meselor cu bucatele de pomana, spre nemultumirea participantilor. CRISTIAN DIMOFTE Catolici, greco-catolici si ortodocsi la Manastirea Maria Radna din Lipova Conform traditiei, credinciosi catolici din Lipova, dar si din alte localitati s-au adunat ieri dimineata la Manastirea franciscana Maria Radna din Lipova pentru sarbatoarea Sfintei Maria. Manastirea Maria Radna gazduieste o renumita icoana a Maicii Domnului, considerata a fi facatoare de minuni. Sfinta Liturghie a fost oficiata in limbile bulgara, croata, maghiara, germana si romana. O liturghie a fost oficiata si dupa rit greco-catolic. SORIN TROCAN Bautura, manele si distractie In apropierea manastirii din Valea Cornilor, Salaj, au campat ieri sute de persoane. In noaptea dinaintea sarbatorii razbateau din zeci de difuzoare acorduri de manele. Dincolo de piriu, in locul plin de masini si miros de mititei, nu exista oboseala. Din cind in cind, printre acorduri de manele, se mai facea auzita, cu ajutorul microfonului, vocea parintelui Teofil Iordache, cel care tine slujba de seara: "Ioan, Alina, Vasile, Costel, Gheorghe si pe voi pe toti drept muritori crestini sa va pomeneasca Domnul Dumnezeu intru Imparatia Sa". CAMELIA BUHASCHI 200.000 de credinciosi ortodocsi la hramul Manastirii Putna Aproximativ 200.000 de credinciosi ortodocsi au sosit ieri la Putna pentru a participa la hramul manastirii din localitate si pentru a se inchina la mormintul lui Stefan cel Mare si Sfint. Slujba religioasa a fost oficiata de un sobor de preoti, in frunte cu IPS Pimen. La ctitoria lui Stefan cel Mare si-au mai facut aparitia ministrul Culturii si Cultelor, Razvan Theodorescu, presedintele Partidului Democrat, Traian Basescu, maestrul Ion Irimescu, senatori si deputati suceveni, reprezentanti ai prefecturii si ai Consiliului Judetean. Intre zidurile manastirii, oamenii stateau inghesuiti, unul linga altul. Pelerinaj la Cacica Cacica a devenit cel mai important loc de pelerinaj al credinciosilor catolici, zeci de mii de oameni strabatind in acest an, pe jos, zeci sau chiar sute de kilometri, pentru a ajunge la biserica in care se afla icoana facatoare de minuni, "Madona Neagra". Slujba, la care au asistat peste 100.000 de credinciosi catolici, raspinditi pe dealurile din apropiere sau pe platourile din jurul bisericii, a fost tinuta in sase limbi: romana, maghiara, ucraineana, polona, germana si latina. La finalul slujbei, pelerinilor li s-au adresat saluturi de catre o serie de oficialitati, printre care, ministrul integrarii Europene, Hildegard Puwak, ambasadorul Poloniei in Romania, Mihal Klinger, episcopul Diacezei Romano- Catolice, Petru Gherghel, presedintele Comisiei de politica externa a Senatului, Ghiorghi Prisacaru si prefectul de Suceava, Ioan Cusnir. TIBERIU AVRAM Turneu Iris, cu motociclete si clovni Pina in octombrie, cea mai iubita trupa rock a momentului, Iris, se va afla in turneu prin tara, cu concertul extraordinar "Iris Digital Athenaeum", cu participarea Feliciei Filip, a lui Ovidiu Lipan Tandarica, a trupelor Antract si Sensor si a clovnilor Fundatiei "Parada". La fiecare concert vor cinta in deschidere trupe locale si vor avea loc demonstratii de motociclete. Pe baietii de la Iris i-am intilnit la mare, in Mamaia, la hotelul Piccadilly, inainte de plecarea lor in turneu. Dati-mi mai multe amanunte despre turneul in care veti pleca . Nelu Dumitrescu: Vom cinta la Craiova, pe 24 august, la Baia Mare, pe 31 august, la Iasi, pe 14 septembrie, la Bucuresti, pe 21 septembrie, la Timisoara, pe 28 septembrie, si la Cluj, pe 5 octombrie. "Iris Digital Athenaeum" este un proiect multimedia, sponsorizat de Tuborg si Coca-Cola, care beneficiaza de ecrane video si o importanta pirotehnie de scena. Toate spectacolele vor avea loc in aer liber, iar pretul unui bilet nu depaseste 75.000 de lei. Cristi Minculescu: Ne-a fost destul de greu sa alegem aceste date din cauza solicitarilor in strainatate ale doamnei Felicia Filip. Ce altceva mai pregatiti? C.M.: Lansarea D.V.D.-urilor, casetelor video cu materialul procesat "Iris Digital Athenaeum". Lucram si pentru un album nou, al 12-lea din cariera noastra. Ce nu faceti, de regula, in ziua dinaintea concertului? C.M.: Nu repetam niciodata, indiferent cit de important este spectacolul de a doua zi. Asta este o regula de-a noastra, de care tinem cont din 1980. Nelu, am auzit ca fiul tau, in virsta de 18 ani, si-a facut o trupa. N.D.: Ati auzit bine. Cristi si-a facut o trupa rock, care se numeste Mirage. Cinta la tobe, ca si mine. Studiaza acum cu baietii. Toti sint fani Metallica si isi doresc sa cinte numai rock adevarat si numai live. Cum va relaxati peste zi, aici, pe litoral, in zilele in care nu aveti spectacol? C.M.: Stam pe terasa cu sotiile, ne odihnim ori iesim la plimbare prin statiune. Nimic deosebit. Anul viitor veti implini 25 de ani de activitate... C.M: Atunci vom face un nou turneu national. Ne dorim un mare concert in care sa sarbatorim "mariajul" cu publicul si un altul, la fel de mare, numai pentru reprezentantii mass-media. ANCA NICOLEANU MONICA STAN Cistigatoarei de la Mamaia i se pregateste un viitor hippie Desperado, in spatele succesului Anei-Maria Toata lumea vorbeste despre cistigatoarea Marelui Trofeu, insa nimeni nu s-a obosit sa afle cine sta in spatele succesului Anei-Maria. Talentata pustoaica a fost descoperita de Casa de discuri Media Services, la cirma careia se afla Dan Popi. Mai exact, Adi Simion, care a triat zecile de casete demonstrative primite la firma, a ales-o pe Ana-Maria sa participe la emisiunea "Trupa de soc", de la Romania 1, prezentata de Dan Negru. Fetita s-a calificat in finala concursului "Se cauta o vedeta", finala care nu a mai avut loc, emisiunea disparind din grila televiziunii dupa plecarea lui Dan Negru la Antena 1. Intre interpreta si casa de discuri s-a semnat un contract valabil trei ani, conform caruia prestatiile Anei-Maria apartin eclusiv firmei Media Services. Asta primavara, cei de la casa de discuri l-au contactat pe Sandy Deac, de la formatia Desperado, si i-au spus: "Fa ceva cu ea". Sandy s-a apucat de lucru si i-a compus opt piese, care au aparut pe albumul de debut intitulat chiar "Ochii tai", lansat acum doua luni. Melodia cistigatoare la Mamaia a fost a cincea compusa de Sandy pentru Ana-Maria. Versurile au fost compuse de Sandy si Ovidiu Buhatel, impresar si inginer de sunet al trupei Desperado. Formatia a cintat la Mamaia pentru sectiunea Creatie, n-a luat nici un premiu, dar se mindreste cu succesul Anei-Maria. Cele opt melodii ale ei au fost inregistrate la Cluj, in studioul lui Sandy si Ovidiu, Digital Dark Vision, iar pasajele de chitara electrica ii apartin lui Kovacs Lazlo, chitarist in Desperado. Iata ce ne-a spus Sandy Deac, cel care a lucrat cu ea in studio: "Ana-Maria are un har deosebit. Dupa ce compuneam doua-trei piese, o chemam si le inregistram intr-o singura zi. E o placere sa lucrezi cu cineva atit de talentat, care e in stare sa cinte live la orice ora. Piesa de la Mamaia a fost in topuri 3-4 luni, dintre care opt saptamini pe locul intii, de exemplu la Radio Contact. Asa ca cei care spun ca piesa nu a avut timp sa devina slagar se insala". Sandy, care este si impresar al Anei-Maria, ne-a dezvaluit ca pe viitor ea va avea aparitii mai mult spre hippie, cu pantaloni evazati si parul lung. LIVIU SERBANESCU [45][pl.dll?rid=expresro] 