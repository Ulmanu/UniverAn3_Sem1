 Litoral 2001 Picturi pe fese si pe sini, tatuate pentru doua saptamini Doi tineri din Bucuresti si Mangalia au dat lovitura, anul acesta, la mare. Ambii se ocupa cu cel mai solicitat articol de pe plaja din Neptun, tatuajele temporare. Zilnic, Alex Diaconu, din Mangalia, si seful sau, Nick Arsene, picteaza, la minut, cele mai ciudate modele de tatuaje, a caror durata este "garantata" pentru sapte zile, indiferent de intemperiile la care sint supuse, dar care pot rezista chiar si doua saptamini. De la 1 iulie si pina la sfirsitul sezonului estival, baietii care, deocamdata, nu au concurenta in zona plajei din Neptun, vor presta serviciile in functie de dorinta clientului. De dimineata pina seara, Alex si Nick tatueaza pe sini, funduri bombate, picioare sau omoplati, care atrag si mai multi clienti, in special barbati atrasi de ineditul situatiei. Pretul operatiunii variaza, in functie de marimea desenului solicitat, de la 50.000 la 100.000 de lei, iar cei doi artisti cistiga in fiecare zi milioane bune in urma afacerii. Din cele aproape 3.000 de modele pentru tatuaje temporare, in acest an cele mai cautate sint "tribalele". Amestecul de ulei de plante cu tus Rotring este produs la botul calului si folosit imediat, pentru a nu-si pierde din calitati. Cel mai neobisnuit desen realizat de Alex a fost comandat de un vinzator de porumb, care a vrut cu tot dinadinsul sa atraga cumparatorii, tatuindu-si pe piept un porumb si pretul cu care isi vindea produsele. VIOLETA STOICA Jumatate de milion, o plimbare pe ski-jet Inflatia a facut ca si preturile practicate de clubul nautic pentru romanii cu dare de mina sa creasca fata de sezonul trecut. Pentru o plimbare de zece minute cu banana, trebuie sa achiti taxa de 75.000 de lei, in timp ce doritorii de schi nautic scot din buzunar, este adevarat, mai rar, 200.000 de lei tot pentru zece minute. Instaritii prefera, insa, plimbarile cu ski-jet-ul, contra sumei de 450.000, pentru ski-jet Kawasaki, sau 600.000 de lei, pentru marca Yamaha. Interesant este ca o plimbare cu ski-jet-ul timp de un sfert de ora echivaleaza cu o noapte de cazare la un hotel de doua stele pe litoral. ( V.S. ) Vi se face dreptate "la minut" prin Linia fierbinte pentru turisti Turistii aflati pe litoralul Marii Negre si nemultumiti de conditiile de cazare, de servirea din restaurante, de preturi si chiar de calitatea nisipului de pe plaja pot rasufla usurati. Din acest an, li se va face dreptate pe loc. Incepind cu saptamina trecuta, pe litoralul Marii Negre s-a instituit un comandament pentru protectia consumatorilor care lucreaza 24 de ore din 24 si are obligatia sa raspunda oricarei sesizari, indiferent de natura ei, si sa o rezolve. Comandamentul are deschise birouri in Mamaia, Neptun si Costinesti, fiecare unitate "raspunzind" de mai multe statiuni: Mamaia - controleaza si verifica reclamatiile primite de la turistii din Mamaia si Navodari, Neptun pe cele din Olimp, Jupiter, Neptun, Cap Aurora, Venus, Saturn, Mangalia, 2 Mai si Vama Veche, iar Costinesti - pentru Eforie Nord si Sud, Tuzla si 23 August. Neptun si Olimp - in top Dupa o saptamina de controale, ieri, in prezenta secretarului de stat Rovana Plumb, presedintele Autoritatii Nationale pentru Protectia Consumatorilor, s-au dat publicitatii primele bilanturi. Astfel, cele mai proaste conditii de cazare si mincare sint oferite turistilor in Venus, Eforie Nord si Sud, iar cele mai bune in Neptun si Olimp. Din mai mult de 80 de hoteluri controlate, o parte au fost declasificate de echipele de inspectori, astfel ca turistii care au cumparat un sejur pentru un hotel de doua stele si constata ca acea unitate a fost declasificata au dreptul sa solicite fie restituirea diferentei de pret, fie daune operatorului de turism care nu s-a informat la timp. MIHAELA BALEA Minicomandamente litoral 1. Minicomandamentul Oficiului Judetean pentru Protectia Consumatorilor Constanta - Str. Poporului nr. 121 bis, cod 8700 - 041/550550; fax: 041/631.528; 2. Mamaia - Club Mediteranean - 041/831.075; fax: 041/831.075; 3. Costinesti - Receptie BTT SA - 041/734.015; 041/734.015; 4. Neptun - Hotel Apollo: 041/701.273, 041/701.272; fax: 041/701.273, 041/701272 Pe plaja Neptun, Tamango, inconjurat de admiratoare Ieri, fostul portar rapidist Rica Raducanu, Tamango, se perpelea sub soarele arzator pe plaja de la Neptun, in apropiere de "steaguri". Admiratoarele s-au strins ciorchine cind Tamango a inceput sa dea lectii de tenis cu piciorul alaturi de un grup de tineri turisti. Obisnuit sa fie in lumina reflectoarelor, Rica a pozat pentru fiecare dintre cei care doreau sa aiba o amintire inedita cu vedete in slip. VIOLETA STOICA Pictura pe fata in buricul tirgului Farmacia Sensi Blu de la Universitate a fost asaltata la sfirsitul saptaminii de zeci de doamne, care, dornice sa afle noutati cosmetice si sa primeasca sfaturi de infrumusetare, au participat la manifestarile prilejuite de Zilele frumusetii "Elle". Dupa ce au aflat cum pot avea un ten de invidiat si cum sa scape de cumplita celulita, cititoarele revistei "Elle" si citeva reprezentante ale presei au trecut pe la "sevaletul" Danei Argesanu, fost manechin, in prezent make-up artist la L'Oreal, pentru o sedinta de machiaj gratuita. Dupa ce a renuntat la moda, Dana a facut un curs de machiaj la Paris, dupa care a intrat in echipa L'Oreal. Anul acesta, la Cannes, Dana i-a "retusat" pe citiva dintre greii cinematografiei: David Lynch si fetele din filmul lui, "Mulholland". Aranjate "ca la carte", doamnele "Elle" au zimbit pentru poza, dupa care au plecat care pe unde, sa se mindreasca cu noua infatisare. DIANA EVANTIA BARCA Zilnic, intre orele 11.00 si 16.00, in Parcul Carol, Scena pentru artisti liber-profesionisti La terasa Cafenea Culturala Estivala Dines, din Parcul Carol (fost Libertatii), s-a deschis Bursa muzicantilor si artistilor liber-profesionisti: instrumentisi, solisti vocali, comici, prezentatori, pictori, artisti de circ, dansatori etc. Participantii pot beneficia gratuit, zilnic, intre orele 11.00 si 16.00, de spatii pentru intilnire si discutii, angajamente, scena cu instalatie de sunet si instrumente pentru vizionari, intruniri cu instrumentisti si solisti vocali, contacte cu grupuri muzicale, presa zilnica, sah, table, video TV, informatii din domeniul muzical de ultima ora etc. De asemenea, institutiile de cultura care vor sa desfasoare aici diverse activitati (colocvii, lansari de carte, expozitii de pictura si desen, conferinte de presa, teatru de papusi, concursuri etc.) au la dispozitie spatiul terasei Dines. In fiecare seara, intre orele 18.00 si 23.00, va concerta formatia Melodic, iar duminica sint organizate spectacole estivale (folclor, muzica usoara, pop etc.). SIMONA CRISTEA Andrei Kerestely si-a donat ciinele Compozitorul Andrei Kerestely a fost nevoit sa se desparta de catelul pe care l-a "infiat" nu de mult, un superb pui de dog german. "Desi avea doar cinci luni, se facuse de 50 de kilograme. Intr-o zi, manifestindu-si afectiunea fata de mama, i-a aplicat o "labuta", de-a rostogolit-o pe scari. Incepuse sa si devasteze prin casa. De exemplu, i-a ros lu' nea Joly, adica lu' tata, toate plasele de tintari. Mie mi-era tare drag, dar cum timpul nu-mi permitea sa am prea mult grija de el, a trebuit sa-l dau. I l-am oferit vecinului, consulul de Belize, care a fost foarte incintat. O sa merg cit de des pot sa-l vizitez la noua lui locuinta", ne-a marturisit Andy. ANCA NICOLEANU Salutind concurenta, Ro-Mania se ofera sa le scape de feciorie pe fetele de la Rustic Producatorii de la K1/UMA se pot lauda cu o formatie superocupata. Este vorba de grupul etno-dance Ro-Mania. Pe linga onorarea spectacolelor la care sint chemati, Sorin, Catalin si Ionut lucreaza si in studio pentru inregistrarea pieselor unui nou album, care va fi lansat la toamna de Cat Music/Media Services. Printre picaturi, cei trei baieti si-au facut timp si ne-au raspuns la citeva Ati obtinut de curind ceva ce va doreati de mult ? Catalin: Da, in luna martie a.c., cind mi-am luat carnetul de sofer. Cam cite concerte sustineti pe saptamina, in aceasta perioada ? Cam 3-4 pe saptamina, dar nu ne vaitam, facem fata. Cum va explicati succesul muzicii cu influente etno in ultimii ani ? Catalin: Mi se pare normal ca romanii, satui de ritmurile inventate de altii de "afara", sa simta nevoia sa-si asculte muzica traditionala, cu orchestratie moderna Sorin: Revolutia a relansat showbiz-ul romanesc si a fost o mare sansa pentru muzica. Insa chiar si inainte de 89, tineretul uitase ca exista folclorul. Adevaratele valori se afla in radacinile neamului nostru si orice roman iubeste ceea ce se afla in fiinta lui, uneori chiar fara sa-si dea seama. Noi ne bucuram ca au aparut si alte grupuri care cinta exclusiv etno-dance, cum ar fi Etno sau Rustic, lansat recent. Ce parere aveti de fetele de la Rustic? Sorin: Ne-am sfatuit intre noi si am ajuns la concluzia ca e cazul sa le facem o oferta. Noi, cei de la Ro-Mania, le putem scapa de feciorie pe cele doua virgine de la Rustic. Asteptam un raspuns la oferta noastra si daca va fi sa fie, ne "sacrificam". Ionut: Eu o prefer pe cea bruneta, cu parul lung. Catalin: Eu, pe cea tunsa scurt. Cu fetele cum o duceti ? Sorin: Bine, mersi. Catalin: Cu sotia mea - excelent, cu ale altora mai prost pentru ca sint fidel. Ionut: Mie mi-e dor in fiecare clipa de sotia mea. Se stie ca pregatiti aparitii scenice cu instrumentisti. Ati inceput repetitiile ? Ionut: Da si iese bine. Sorin: Producatorii nostri de la K1 si echipa United Media Artists au gasit solutia ideala pentru spectacolele noastre. De la toamna, vom aparea pe scena cu o formatie cu instrumente electrice, dar si cu un taraf care vor cinta live. Cum comentati zvonurile conform carora voi nu ati cinta live? Sorin: Aceste zvonuri sint efecte al invidiei pe care o atrag succesul si durabilitatea grupului. Cine s-a uitat deunazi la "'Neata", s-a convins ca prestatiile noastre sint 100% live. Am facut primul unplugged de voce si vioara al unei trupe dance din Romania. LIVIU SERBANESCU PRO TV, ora 20.00 Explodeaza "Bomba blonda" Productia SUA 1994 "Chasers" (Bomba blonda) este o comedie spumoasa, antrenanta, plina de suspans, care o are ca protagonista pe voluptuoasa Erika Eleniak (o stiti din "Baywatch"). Rock Reilly (Tom Berenger), un veteran al marinei americane, aterizeaza la o baza navala, insotit de eternul sau companion Eddie Devane (William McNamara). Misiunea pentru amindoi pare floare la ureche si suna bine, la inceput: escortarea catre o inchisoare militara din San Diego a unei fete blonde, Toni Johnson (Erika Eleniak). Pe Toni o asteapta o pedeapsa intre 7-10 ani, caci s-a facut vinovata de insubordonare si bruscare a unui ofiter superior. Pe parcurs, frumoasa Toni dovedeste mult mai mult de-atit: rebela si nesupusa de nimeni si nimic, ea are citeva tentative de evadare, ajunge sa-i cunoasca binisor pe cei doi gardieni ai ei, ba chiar sa se "cupleze" cu Rick. ( C.D. ) "De 3 x femeie", la mare De asta-seara, Mihaela Tatu va incerca sa demonstreze ca poti fi "De 3 x femeie" si la mare. Emisiunea de pe postul ACASA incepe tot la ora 20.30, dar este transmisa de pe terasa hotelului California, din Cap Aurora. Daca a schimbat locul, Mihaela a schimbat si tematica. Discutiile se poarta deja in jurul subiectelor estivale, precum "iubirile de-o vara" infiripate pe plaja sau pe faleza, dietele de sezon, tentatiile vacantelor sau posibilitatea de a deveni om de afaceri chiar in concediu. Nu lipsesc problemele legate de sex (probabil sexologul Bebe Mihaescu va onora invitatia Mihaelei de a vorbi fara perdea despre acest subiect) si, in premiera, emisiunea va avea public, care se va putea implica in discutii. Din cind in cind, vor fi invitati solisti si trupe care vor participa la dialog si vor cinta. CLAUDIA DABOVEANU Brenciu si-a gasit jumatatea, pe Miron De-aproape o luna, chiar daca nu in concurenta directa, dimineata pe sticla se-ntrec Romania si Antena, ambele 1. "Practic Matinal" si "Fresh'Neata" au in comun doar apa. De bazin, in cazul canalului public. De mare, in cazul celuilalt post. "Practic Matinal" merge pe utilitar, se adreseaza celor cumpatati, echilibrati, fara surprize, exact ca apa de bazin, vesnic aceeasi, dezinfectata de fiecare data cu o doza de clor fixa. De cealalta parte, "Fresh'Neata" e cum o stim. Mai zurlie, dezlinata, amuzanta si, astfel, mai obositoare. Cele doua formate ar fi foarte bine definite de termenii apolinic si dionisiac. Sint ca sarea si piperul. Contrariile care se atrag. Eu unul, de pilda, n-as putea sa fiu fan al vreunuia din acesti doi poli. Asa-i si firea omului. Uneori de prea mult dezmat incoerent de tip "Fresh'Neata" simti nevoia de putina ordine, claritate, coerenta de tip "Practic Matinal". Cind te saturi de Brenciu, dai fuga la Miron si viceversa. Daca stai si te gindesti bine, si modul in care cele doua emisiuni sint dispuse e cum nu se poate mai bun. In cursul saptaminii, Leo te unge si te maseaza cu stilul sau clasic, iar in weekend, Horia, asa cu circuitele sale intrerupte, cu "plajile" si "cind vrea muschii vostri" din vocabular si-n ciuda agentului stresant care tinde sa devina, te molipseste. Iti scurtcircuiteaza gindurile sumbre. Problema cu "Fresh'Neata" e ca, in weekend fiind, se termina pin' te trezesti. Oricum, Brenciu nu mai are nici o taina pentru noi. Pe Leonard Miron insa il redescoperim. Acum doua-trei luni, stateam la taclale cu acest medicinist, fost campion national la dans, in 88, si perseverent practicant de fitness. Imi spunea atunci ca nu mai e in gratiile TVR de cind s-a-ntors din State. Ca i-au injumatatit emisiunile, ca a prezentat niste proiecte care nu au fost luate in considerare si ca din toamna ar vrea sa intre pe TVR 2. Se pare ca Leo s-a inselat. Romania 1 i-a dat "Practic", i-a dat "Golful temerarilor". De la Romania International are "De vorba cu Leo" si mai are ceva si pe radio. TVR-ul s-a scos cu Leo, cit o mai rezista flacaul. Leonard Miron si Horia Brenciu sint, asadar, doi prezentatori buni la ceva, care dau definitia ratiunii si simtirii pe sticla. Cel mai bun ar fi unul care le-ar avea pe-amindoua, o tira de Brenciu si una de Miron. RADU MEIROSU Bila alba/Bila neagra Silvia Constantinescu, femeie de serviciu Examenul de bacalaureat din acest an a avut premianti cu nota 10 pe toata linia si codasi. Printre premianti se numara si Silvia Constantinescu. Dind dovada de ambitie si de o incredere in sine remarcabile, ea dat in aceasta vara examenul de bacalaureat la liceul unde lucreaza ca femeie de serviciu. Chiar daca n-a luat nota maxima si nici nu a reusit sa treaca de toate probele, Silvia Constantinescu, in virsta de 46 de ani, este premianta Bacalaureatului 2001. Pentru ca a incercat si a fost foarte aproape de reusita, ea a dat o lectie tuturor romanilor care asteapta sa li se dea. Femeia de serviciu din Deva este hotarita sa incerce sa treaca, in luna august, si proba de matematica. Daca nu va avea noroc, va mai incerca o data. Pina la urma va reusi, pentru ca asta isi doreste. Pentru ca stie ce vrea. Ion Voica, pedofil In Romania, cazurile de pedofilie au devenit fapte banale. Pensionarul Ion Voica, din comuna prahoveana Apostolache, i-a intrecut insa pe toti. El a lasat gravida o fetita de numai zece ani, care i-ar fi putut fi nepoata. "Ce voiati, s-o fac cu animalele?", a intrebat pedofilul, iritat de insistentele ziaristilor. Pedofilul Voica vorbeste despre fapta sa cu o seninatate care ii face pe oamenii de bun simt sa taca. El spune ca isi iubeste "sotia" si o roaga sa-l astepte vreo 10-20 de ani, pina cind va iesi din inchisoare. Medicilor le este greu sa explice de ce un om ajuns la virsta senectutii ajunge sa devina o bruta. Un control de specialitate a relevat faptul ca Ion Voica prefera fetitele pentru ca nu este destul de dotat pentru femeile in toata firea. Odata ajuns in puscarie, Voica ar putea sa aiba de-a face cu barbati in toata firea, ceva mai bine dotati decit el. Modelul Vanghelie se extinde O femeie de serviciu si-a dat bac-ul in liceul in care lucreaza Una dintre ingrijitoarele de la Grupul Scolar Energetic din Deva i-a lasat pe profesori si pe elevi cu gura cascata. La 46 de ani, Silvia Constantinescu a hotarit sa demonstreze familiei si prietenilor ca este in stare sa-si termine studiile intrerupte cu mult timp in urma. Femeia a sustinut in aceasta sesiune examenul de bacalaureat, dupa ce a urmat, la fara frecventa, cursurile liceului in care lucreaza. Silvia Constantinescu e o femeie energica, care nu s-a lasat niciodata coplesita de problemele vietii. A muncit in mai multe locuri si are o familie in care deja au aparut trei nepotei. Dupa ce a terminat 8 clase primare, a lucrat, intre 1971 si 1976, la Fabrica de Ciorapi din Sebes. Dupa care s-a mutat la Vinalcool Deva. Pentru a-si gasi mai usor de lucru, a facut Scoala Profesionala de Comert si, din 1990, devine vinzatoare. In 1999 s-a hotarit sa-si continuie studiile la fara frecventa. Anul acesta, a absolvit liceul, la locul de munca de zi cu zi, Grupul Scolar Energetic din Deva, unde este ingrijitoare. Profesorii o admira pentru ambitia ei, iar ea nu i-a bagat in seama pe cei mai rautaciosi, care nu pricepeau la ce-i mai trebuie scoala la virsta ei. Nevoita sa aiba grija de casa si sa mearga la lucru, Silvia Constantinescu si-a gasit timp de invatatura doar seara tirziu. Nu se plinge. Nu i-a neglijat nici macar o clipa pe cei dragi: sotul, doua fete si cei trei nepotei. Femeia e fericita ca profesorii o trateaza cu respect, iar colegii, mai tineri chiar decit propriii sai copii, la fel. "Chiar am mai iesit din cind in cind cu ei in oras, la un suc". Marea ei pasiune in scoala a fost limba franceza, in care a ajuns sa citeasca, si e foarte mindra de performanta ei. Din pacate, n-a reusit sa ia bac-ul din cauza matematicii, la care nu s-a descurcat prea grozav. Dar nu se lasa cu una cu doua. In sesiunea din august, se va prezenta din nou la examen si va face totul ca sa nu rateze. Chiar daca isi va lua diploma de bacalaureat, Silvia Constantinescu nu-si doreste, deocamdata, sa-si paraseasca slujba de la liceu. VLADIMIR BOLDUR La adresa www.admiterea2001.ro, Repartizarea elevilor la licee, publicata pe Internet Pentru elevii care au promovat examenul de capacitate, emotiile privind admiterea la liceu au atins punctul maxim. Ieri, ministrul educatiei si cercetarii, Ecaterina Andronescu, a dat startul programului de repartizare computerizata a elevilor in licee si scoli profesionale. Rezultatele vor fi afisate in scolile generale incepind de miine. Pina atunci, elevii nerabdatori pot afla liceul in care vor invata, vizitind adresa de Internet "www.admiterea2001.ro". Decizia calculatorului - definitiva si irevocabila Ieri, la ora 12.00, reprezentantii MEC s-au adunat in sala de consiliu pentru a asista la punerea in functiune a programului de repartizare in licee si scoli profesionale cu ajutorul calculatorului a celor 203.000 de elevi din toata tara care au promovat examenul de capacitate. Dupa multumirile de rigoare, ministrul invatamintului, Ecaterina Andronescu, a apasat cu hotarire, dar si cu emotie - conform propriei marturii - pe mouse-ul legat la calculatorul central al Centrului National de Admitere, declansind astfel, simultan in toate judetele, operatiunea de selectie computerizata a candidatilor la admitere. Repartizarea, care a durat aproximativ patru ore, s-a facut in functie de mediile obtinute in cursul celor patru ani de gimnaziu si cea obtinuta la capacitate, precum si in functie de optiunile candidatilor, fiecare elev avind anterior dreptul sa opteze pentru cel mult 250 de licee. Nu toti au fost nevoiti sa inscrie pe fisa atit de multe optiuni. 11 dintre candidati, de exemplu, au fost siguri cu mult timp inainte de repartizare ca vor invata in liceul preferat, intrucit media lor generala de admitere (media ciclului gimnazial si media de la capacitate) a fost 10. Cei care au obtinut, insa, medii de admitere mai mici au ramas la "voia" calculatorului, rezultatele emise de acesta fiind definitive si irevocabile. Nici un elev nu poate contesta repartitia stabilita prin intermediul calculatorului pentru ca aceasta a fost realizata pe baza propriilor optiuni. Iar daca un elev a fost repartizat la un liceu aflat pe lista sa de optiuni pe o pozitie inferioara - 57, de exemplu - cauza o constituie media sa de admitere, care a fost mai mica in comparatie cu mediile altor elevi. Internetul, asaltat de elevi nerabdatori Elevii se vor linisti cu adevarat o data cu afisarea, in cadrul scolii generale absolvite, a rezultatelor finale. Acesta lucru va demara. Totusi, rezultatele pot fi cunoscute si azi, ele fiind facute publice inca de aseara, insa numai pe Internet. Cei care poseda un calculator sau care au posibilitatea sa viziteze un Internet Caffe, pot accesa adresa "www.admiterea2001.ro" si, in urma selectarii judetului in care se afla liceele pentru care au optat, pot afla cu exactitate scoala pe care o vor urma. Reprezentantii MEC prezic un adevarat asalt asupra Internetului a sute de mii de elevi si parinti care nu mai pot astepta listele scolilor si vor sa afle cit mai repede rezultatele concursului de admitere si, prin urmare, liceul la care isi vor depune, saptamina viitoare, dosarul de inscriere. Hackerii au incercat sa sparga sistemul de aproape 8.000 de ori Inca din prima zi a introducerii in calculator a datelor cuprinse in fisele de inscriere, mai multi hackeri au atacat programul "de admitere", fapt care i-a determinat pe specialistii care au realizat programul sa foloseasca mai multe servere, informatiile fiind mutate periodic de pe un server pe altul. Potrivit lui Valentin Cotirta, directorul Centrului National de Admitere, la inceput, calculatorul principal a fost stabilit in sediul Universitatii Politehnica, dar vestea s-a imprastiat si atacurile multiple ale hackerilor au dus la distrugerea serverului. Ulterior a fost creat un nou server chiar la sediul MEC si un "server-oglinda", adica un server care continea date false, anume cele obtinute in baza simularii. Elevii nerepartizati trebuie sa completeze o noua fisa de inscriere Elevii care nu au putut fi repartizati vor ocupa locurile ramase vacante la alte specializari, au anuntat reprezentantii MEC. Pentru aceasta, in urma informarii privind locurile ramase neocupate, ei vor completa o noua fisa de inscriere, cu alte optiuni. Miercuri, directorii scolilor generale vor transmite fisele catre inspectoratele judetene, iar joi se va realiza, tot computerizat, repartizarea acestor elevi. Rezultatele selectiei vor fi comunicate in dupa-amiaza aceleiasi zile. IULIANA ANGHEL Condamnat pe nedrept la sifilis Asistentele l-au tratat pe Florin Zaharia ca pe ultimul infractor Viata unui patron din comuna Maneciu-Prahova a devenit un cosmar dupa ce a fost anuntat ca este bolnav de sifilis. Florin Zaharia are 39 de ani, este casatorit si are doi copii. Barbatul s-a prezentat la inceputul acestei luni la Policlinica Cina, din Ploiesti, pentru ca avea o secretie uretrala. Medicul care l-a consultat i-a recomandat recoltarea unei probe de singe. Zaharia reclama ca, la laborator, asistenta de serviciu, care i-a facut analiza RBW, Lucia Popescu, i s-a adresat in termeni nepoliticosi, desi nu cunostea rezultatul. I s-a spus ca rezultatul ii va fi comunicat acasa. Intre timp, barbatul a fost anuntat de asistenta de la dispensarul din Maneciu, Maria Barbu, ca a fost diagnosticat cu sifilis. Vestea l-a ingrozit pe barbat, care, la inceput, a ascuns totul familiei. Numai ca, intre timp, a aflat toata comuna, iar Zaharia s-a facut de ris. El s-a intors la Policlinica Cina, de unde a fost trimis la Spitalul de Boli Dermato-Venerice de la Ploiesti. Acolo, a fost intimpinat de asistenta Elena Boboc, care a inceput sa-l jigneasca. "M-a apostrofat de parca eram ultimul infractor, spunind ca trebuie sa declar cu cine m-am culcat. Apoi a adus-o cu forta pe sotia mea, care era in masina, obligind-o sa-i recolteze o proba RBW". Lui Florin Zaharia i s-a spus sa se intoarca peste citeva zile la spital pentru a se interna. De atunci a inceput cosmarul. Linistea familiei a disparut, iar sotia sa a facut o criza de depresie. "Mergeam cu ea pe strada cu masina, si plingea intruna. I-am spus ca mai bine intram intr-un pom, ca sa terminam cosmarul". Pentru ca nu putea sa accepte rezultatul analizelor, Zaharia s-a prezentat la sediul MediUrg, unde i s-a mai recoltat o proba de singe. Rezultatul a fost negativ, infirmind ipoteza existentei sifilisului. In ziua de 13 iulie, Florin Zaharia s-a prezentat la Spitalul de Boli Dermato-Venerice, unde a fost intimpinat de asistenta Elena Boboc. Dupa ce barbatul i-a prezentat rezultatul de la MediUrg, asistenta a recunoscut ca prima analiza fusese gresita. Florin Zaharia este hotarit sa le dea in judecata pe cele doua asistente pentru cele citeva zile de cosmar pe care le-a petrecut pina cind a aflat rezultatul. VIOLETA STOICA Un patron timisorean a inventat Tavanul cu sirene Eugen Seracin, patronul Complexului Hotelier Mileniu 2000 din Timisoara, a descoperit un sistem ingenios de a-si atrage clientii. Tavanul restaurantului este in acelasi timp fundul transparent al unei piscine, iluminat multicolor, in care inoata "artistic" patru fete. Sirenele, asa cum le-au botezat primii admiratori, isi incep zbenguiala subacvatica la ora 22.00 si, timp de aproape doua ore, le ofera clientilor din local un adevarat dans erotic subacvatic. Paula, Claudia, Dana si Mary, patru sirene cu virstele cuprinse intre 18 si 19 ani, ii lasa pe privitori cu gura cascata prin evolutiile lor pigmentate din cind in cind cu scene in tandem. Fara prejudecati, sirenele din tavan atrag ca un magnet privirile barbatilor si invidia sotiilor care afla prea tirziu ca vor fi martorele unui show erotico-acvatic. Singura problema a patronului este acum schimbarea scaunelor de la mese cu unele care sa le permita consumatorilor sa-si dea capul pe spate. "Ideea mi se pare nemaipomenita, dar dupa zece minute m-au apucat virtejurile uitindu-ma la fete", ne-a declarat un consumator pe care-l trecusera deja toate apele. Placerea care vine din cer tine doua ore. La final, sirenele coboara din tavan si, imbracate de aceasta data, primesc la scena deschisa aplauzele consumatorilor. "Ce pacat ca nu putem vedea acest spectacol acvatic decit simbata", ne-a spus, la plecare, un client pe care sotia il tragea de mina spre casa. SERGIU MIAT Pe scurt Seful IPJ Botosani, aparatorul tiganilor Col. Costica Holca, noul sef al Inspectoratului de Politie al Judetului Botosani, a declarat simbata ca "nu neaparat rromii sint cei care ne creeaza probleme; sint destui romani care ne fac asemenea probleme". In opinia sa, rromii din Botosani sint recunoscuti drept cei mai buni hoti de buzunare din tara. "Ei sint specialisti in furtul de buzunare, recunoscuti pe plan national, si de aceea cred ca nu se dedau la fapte prin violenta", a declarat col. Costica Holca. "Mai ajung si ei la cite o tilharie asupra unui om beat caruia ii fura caciula, dar nici protectia persoanei proprii nu este suficienta", a adaugat mai marele politistilor botosaneni. ( C.D. ) Omorit de un capac Un sofer al firmei SC Belgerim Import-Export SRL din Arad a murit vineri dupa-amiaza la statia de Betoane Asfaltare - Podul Olt in apropiere de orasul brasovean Rupea. Victima, Dan Mircea Costea, conducea un autotractor cu semiremorca si s-a oprit la statia de Betoane Asfaltare, care apartine SC Grassetto SA din Rupea, pentru a descarca cimentul vrac in silozuri. In timpul acestei operatiuni, soferul a observat ca un capac al vehiculului pierde aer. Din acesta cauza, el s-a urcat pe semiremorca sa stringa suruburile de etansare. In acel moment, unul dintre suruburi a cedat sub presiune, iar capacul a zburat, lovindu-l in cap pe sofer, care a murit pe loc. ( C.C. ) Spintecat de locomotiva O locomotiva l-a acrosat ieri dimineata in Gara Iasi pe un batrinel neatent pe care l-a tirit citiva metri sub ochii ingroziti ai zecilor de calatori de pe peroane. Ion Morariu (81 de ani) din Viseu de Sus, judetul Suceava, astepta trenul ca sa se intorca acasa. Batrinul a traversat liniile pe un pasaj pietonal si, pentru ca era cam "tare de urechi" nu a auzit locomotiva care facea manevre. Morariu a fost gasit de cadrele medicale ale Serviciului de Ambulanta Iasi in stare de stop cardiac. Salvarea l-a transportat la Spitalul de Neurochirurgie Iasi, unde nu a mai putut fi salvat. ( C.D. ) 300 de maxi-taxi in greva Peste 300 de proprietari de maxi-taxi au refuzat sa mai iasa pe trasee inca de joi dimineata, iar mijloacele de transport ale societatii locale de profil nu pot face fata numarului mare de calatori care asteapta in statii. Primarul Dumitru Nicolae a declarat ca greva este ilegala. Primarul a promis insa ca pe 17 iulie, cind va avea loc sedinta Consiliului local, "se va analiza situatia si daca va fi ceva de corectat in sensul functionarii mai bune a transportului vom face cum e mai bine". ( A.C.D. ) Moartea parapantistului, pusa pe seama capriciilor naturii Comisia care ancheteaza accidentul de la Vatra Dornei, a reusit sa stabileasca vineri seara, dupa o zi de ancheta, conditiile in care a murit Razvan Caldare, a carui parapanta s-a ciocnit cu un deltaplan, in apropiere de Virful Ousorul. Concluziile au aratat ca cei doi experimentati piloti (Razvan Caldare zbura de 6 ani, iar Ionel Carp facea deltaplanism de 14 ani) au fost victime ale capriciilor naturii. Cadere in gol de la 300 de metri Etapa de concurs desfasurata joi s-a incheiat la ora 15.00. La circa 30 de minute dupa aceea, in aer s-au ridicat doua aparate de zbor, parapanta lui Razvan Caldare si deltaplanul lui Ionel Carp. Cei doi zburau, deci, in afara concursului, asa ca ipoteza unei vinovatii legate de nesincronizarea startului a cazut. Razvan Caldare avea asupra lui un echipament extrem de performant, iar de corp avea atasat un altimetru, pentru inregistrarea eventualelor recorduri. Deltaplanul, dupa ce a prins un culoar termic, a inceput sa se invirta in cerc, la o inaltime cu mult superioara, peste 100 de metri, celei la care zbura parapanta. In scurt timp a ajuns la nivelul de zbor al deltaplanului, moment in care cele doua aparate s-au ciocnit. Deltaplanul a sfirtecat voalulul parapantei, care a cazut, tragind insa in jos si celalalt aparat de zbor. Ionel Carp s-a oprit la circa 4-5 metri de sol, intr-un copac, in timp de Razvan Caldare a cazut direct pe pamint. Datele oferite de altimetru au aratat ca cele doua aparate au cazut liber aproape 300 de metri. Primele date arata ca accidentul s-a produs din cauza conditiilor naturale nefavorabile. Au existat insa si ceva nereguli in organizare. Astfel, poate cel mai grav aspect este ca Turnul de control al Aeroportului Suceava nu fusese anuntat despre aceste zboruri, comandantul unitatii aflind de la presa ca la Vatra Dornei se desfasoara un concurs cu aparate de zbor. TIBERIU AVRAM Au furat ca sa plateasca intretinerea Politistii braileni i-au retinut vineri pe Ionut N. si pe Nicusor, ambii in virsta de 14 ani, din Braila, acuzati ca au furat 39 de milioane de lei din biroul gestionarului Rafael Draghici, angajat al Casei Corpului Didactic Braila. Imediat dupa ce au fost prinsi, copiii au recunoscut ca au furat banii profitind de neatentia gestionarului. Ei spun ca, dupa ce i-au impartit in mod egal, au platit datoriile parintilor la intretinere apoi si-au cumparat cite o bicicleta si cite un telefon mobil. Politistii au reusit sa recupereze 11 milioane de lei si i-au trimis pe cei doi copii la Centrul pentru Primirea Minorilor in Regim de Urgenta. STEFAN-CATALIN IORDACHE Editia de Transilvania 150 de motociclisti la Izvorul Mures Concerte, chef, distractii, intreceri cu motocicleta, concursuri de baut bere, skanderbeg, tragerea funiei, alergarea in saci, alegerea miss-mister motociclist, legarea de noi prietenii pe viata, cam asa s-ar putea descrie pe scurt ce inseamna intrunirea motociclistilor de la Izvorul Muresului, de la sfirsitul acestei saptamini. Aproximativ 1.500 de motociclisti, din toate colturile tarii, dar si din strainatate, si-au dat intilnire la cea de-a XII-a editie a intrunirii organizate de motoclubul Gheorghieni. DOINA TEGLAS Lesinati de caldura in biserica Zece persoane au lesinat duminica dimineata, in timpul slujbelor religioase, din cauza caldurii sufocante, a aglomeratiei, a mirosului puternic de tamiie si a luminarilor arse. Preotii au fost nevoiti sa intrerupa de mai multe ori oficierea slujbei, tocmai pentru a permite medicilor de la Ambulanta Cluj sa acorde primul ajutor. Ieri, la Cluj-Napoca au fost 35 de grade Celsius. Medicii recomanda persoanelor in virsta si cardiacilor sa evite aglomeratiile, printre care si mersul la biserica, precum si expunerea indelungata la caldura. MIHAI SOICA Petrosani Consilierii vor monument reprezentativ Pentru construirea unui monument reprezentativ al municipiului Petrosani, consilierii municipiului au aprobat organizarea unui concurs national, al carui premiu este de 2000 USD. Monumentul trebuie sa reprezinte istoricul, etnografia si activitatile de baza din zona si va fi amplasat in Piata Victoria. Ideea construirii unui monument este mai veche, insa pina in prezent nu a putut fi materializata din lipsa banilor. MARIUS MITRACHE S-a spinzurat in ograda soacrei Vasile Daminescu, din comuna timiseana Firdea, s-a spinzurat ieri noapte, in curtea soacrei. Brindusei Daminescu nu i-a venit sa creada ochilor cind, dis-de-dimineata, pe cind se pregatea sa hraneasca animalele, a dat peste cadavrul ginerelui, atirnat in usa grajdului, cu o curea de piele strinsa in jurul gitului. Ingrozita, femeia a chemat de urgenta politistii din comuna. Nimeni nu stie ce probleme de nerezolvat avea barbatul, sau ce anume l-a impins spre un asemenea gest. GEORGETA PETROVICI A vrut sa se omoare cu formol La Spitalul Judetean Arad a fost adus ieri dimineata un barbat de 57 ani, care bause formol. Desi medicii au incercat sa afle ce anume l-a impins spre acest gest, el a refuzat sa dea vreo lamurire. Bolnavul a fost internat dupa ce i s-au acordat primele ingrijiri medicale, la sectia A.T.I., starea sa fiind critica. In urma intoxicatiei cu formol se poate produce edem pulmonar, care are ca efect decesul bolnavului. SORIN TROCAN Criza citostaticelor Bolnavii de cancer de la Institutul de Oncologie Cluj ii scriu ministrului sanatatii Din cauza situatiei financiare critice cu care se confrunta, de mai bine de doua saptamini, Institutul de Oncologie din Cluj-Napoca nu mai poate asigura tratamentul tuturor bolnavilor de cancer. Directorul Institutului de Oncologie, prof. dr. Nicolae Ghilezan, a precizat ca au fost limitate internarile doar la cazurile deosebit de grave. Bolnavii de cancer in forme mai putin avansate sint trimisi spre spitalele si policlinicile judetene unde isi au domiciliul. Bolnavii de cancer de la spitalul din Cluj au avansat un memoriu pe adresa ministrului sanatatii, Daniela Bartos, prin care cer sa li se asigure tratamentul necesar. "S-au infiintat liste de asteptare" "Banii primiti pentru medicamente sint total insuficienti, iar daca se va merge in ritmul acesta, spre sfirsitul anului nu vom mai putea cumpara cistostatice; ne vor lipsi banii", a precizat prof. Ghilezan. Anual, in spital sint tratati aproximativ 200.000 de bolnavi si sint inregistrati si depistati alti 4.000. Situatia critica a impus ca, in momentul de fata, un bolnav care are nevoie sa urmeze un tratament de radioterapie sa fie nevoit sa astepte pina la patru saptamini pentru a putea veni la tratament. "Am infiintat liste de asteptare, iar unui bolnav ii vine rindul la sedintele de radioterapie cam la patru saptamini de la inscrierea pe lista". In tot acest timp, situatia pacientului bolnav de cancer risca sa se agraveze, deoarece o tumoare maligna care ar urma sa fie tratata cu ajutorul unor sedinte de radioterapie evolueaza. In opinia profesorului Nicolae Ghilezan, solutia in rezolvarea acestei crize ar fi crearea unei retele de asistenta medicala oncologica in toate judetele Transilvaniei, urmind ca institutul sa se ocupe doar de cazurile grave. Bolnavii sint disperati "Criza financiara afecteaza in primul rind bolnavii. Lipsa citostaticelor creeaza in rindul pacientilor o stare de disconfort psihic deoarece cancerul nu este o raceala care poate fi tratata cu usurinta. Daca nu l-ai depistat la timp, mori", ne-a declarat pacientul Ion Popa. Starea existenta in spital i-a determinat pe bolnavi sa semneze un memoriu pe care sa-l inainteze ministrului sanatatii, Daniela Bartos. In declaratie se arata ca este un joc periculos ca statul sa nu puna la dispozitie fondurile necesare asigurarii citostaticelor, precum si a tratamentelor aferente cancerului. "Dupa bolnavii de cancer, va veni rindul bolnavilor de TBC si de SIDA. In timp ce primul-ministru vorbeste numai de realizarile celor sase luni de guvernare, mai bine ar cobori cu picioarele pe pamint si ar veni la Institutul de Oncologie sa vada situatia bolnavilor. Ar face bine domnia sa sa nu uite ca in spital sint internati la sectia de pediatrie oncologica copii bolnavi de cancer carora nu le poti spune despre greutati. Ei te intreaba de ce nu se fac bine si tu nu le poti spune ca nu ai medicamente", a mai spus Popa. De mai bine de doi ani, pe holurile Institutului de Oncologie sta depozitat, in lazi, un aparat ultraperformant de radioterapie a carui valoare se ridica la aproximativ trei milioane de dolari. Profesorul Ghilezan spune ca aparatul nu poate fi instalat deoarece Autoritatea pentru Reglementarea Activitatii Nucleare din Romania refuza sa avizeze spatiul in care ar urma sa functioneze. MIHAI SOICA Razboi pentru parcul industrial In judetul Mures, infiintarea unui parc industrial a dus la un adevarat razboi. Primarul Dorin Florea sustine amplasarea unui parc industrial in zona aeroclubului din urbe. Pe de alta parte, comandantul aeroclubului, Pajzs Alexandru, declara ca prin aceasta masura se distruge traditia zborului sportiv. Prefectul Ioan Toganel arata ca exista o hotarire a Consiliului Judetean privind infiintarea unui parc industrial in zona Vidraru-Ungheni. Dorin Florea nu se lasa insa si este decis sa atace in contenciosul administrativ hotarirea C.J.: "Parcul trebuie sa fie in Tirgu-Mures. Este o gura de oxigen pentru oras prin atragerea de investitori si locuri de munca". MIHAELA CRAIOVEANU Mobilizare pentru arma unui padurar Doi ofiteri, sase militari, doi ciini dresati si doua masini au rascolit simbata seara timp de patru ore toata zona de granita din perimetrul Sectorului Politiei de Frontiera Valea lui Mihai, din judetul Bihor, in cautarea unei arme de vinatoare. De dimineata, padurarul din localitatea Simian, Gacsady Otto, s-a plins politiei ca a fost calcat de hoti, care i-au furat arma, munitia, bijuteriile si uneltele de pescuit. Dupa trei ore de cautari, pusca de vinatoare, cu 21 de cartuse cu alice, calibru 12 mm, si 3 cartuse cu glont, calibru 7,57 mm, au fost gasite pitite intr-un tufis, linga o coliba situata la vreo 10 kilometri de Simian, unde hotul, Olah Joszef, in virsta de 20 de ani, din aceeasi localitate cu pagubasul, s-a retras cu bunurile furate din casa padurarului. MIRUNA IONESCU Principalul suspect in cazul valutistului din Cugir, Romeo Chelaru a trecut testul cu detectorul de minciuni Sfirsitul saptaminii trecute nu a adus nimic nou in cazul celui mai bogat valutist din orasul Cugir, Cornel Picu, disparut misterios din localitate inca de luni dupa-amiaza. Nici la o saptamina de la eveniment, politistii nu au reusit sa gaseasca corpul neinsufletit al barbatului. Oamenii din Cugir cred ca Picu a fost omorit si transat in bucati de Romeo Nicolae Chelaru. Acesta din urma a trecut insa cu bine testul cu detectorul de minciuni la care a fost supus vineri, la Cluj-Napoca. "Se poate sa fie si sincer si nesincer, nu s-a constatat ceva palpabil. In lipsa cadavrului, nu se poate face o acuzatie clara", ne-a declarat inspectorul sef al IPJ Alba, colonelul Marin Aron. Este posibil ca lesul lui Picu sa fi fost aruncat in riul Mures, caz in care identificarea cadavrului va fi deosebit de dificila. Colonelul Marin Aron a solicitat Inspectoratelor Judetene de Politie din Hunedoara si Arad sprijin in depistarea cadavrului. LUCIAN DOBRATER Scandal in PRM Maramures Conferinta judeteana a PRM Maramures, desfasurata simbata, a fost la un pas de a duce la dizolvarea filialei. Marul discordiei a fost vicepresedintele local, Liviu Pop, care demisionase din PRM pentru ca anul trecut nu fusese desemnat candidat pentru primarie. Partizanii si adversarii lui Pop au inceput un razboi al acuzatiilor si al injuriilor, facind din trimisii lui Corneliu Vadim Tudor, in frunte cu senatorul Dumitru Badea, niste spectatori neputinciosi. S-a contestat prezenta senatorului Badea, invocindu-se faptul ca altcineva din CD ar fi trebuit sa vina la Baia Mare. S-a spus ca in jurul lui Vadim sint o serie de "mitici" care ii fac numai rau. Despre Cornel Ciontu, vicepresedinte PRM, s-a afirmat ca este un trepadus politic. In aceasta situatie, Badea a iesit din sala ca sa vorbeasca la telefon cu presedintele C.V. Tudor. Cei din sala l-au asteptat cu sufletul la gura. Contactat telefonic, Vadim a fost categoric: ori se respecta hotarirea Comitetului Director, ori se suspenda lucrarile conferintei, se va dizolva filiala Maramures si se va trece la reinscrierea in PRM si la reinfiintarea organizatiilor locale. In fata acestei situatii, Badea a suspendat conferinta. Totul s-a terminat cu bine la "punctul trei", unde au participat cele doua tabere adverse. S-a mincat si s-a baut pe rupte. Contestatarii lui Emil Marinescu n-au tinut cont ca masa a fost platita de el. Viorel Costinas, presedintele organizatiei municipale, parea cel mai suparat: "N-am putut sa inminez nici macar diplomele si medaliile membrilor fondatori ai PRM. Si, te rog sa ma crezi, medaliile sint poleite cu argint". GRIGORE CIASCAI ADRIAN RUSU Supraproductie de lapte Directorul adjunct Liviu Timar, de la Directia Agricola Mures, declara ca in aceasta zona exista o productie excedentara de lapte. "Exista doar doua fabrici mari de lapte, dar producatorii individuali sint si ei foarte prolifici. Acest aliment exista din belsug si aproximativ 90a se exporta in strainatate sau in alte zone ale tarii". Productia lunara este, in medie, de 58.328 hectolitri, din care 29.482 sint furnizati de stat, iar restul de particulari. MIHAELA CRAIOVEANU Batut de cea pe care voia s-o violeze Iulius Ion Jurca, din Lugoj, a ajuns in atentia politiei dupa ce i s-a facut reclamatie pentru o intimplare in urma careia, din agresor, a ajuns mai degraba victima. Ramona Paraschiva Nadina a depus plingere la Politia din Lugoj, precizind ca pe data de 7 iulie, pe cind se indrepta spre serviciu, a fost acostata de un necunoscut si "invitata" la o partida de sex in decor. Fata a refuzat din start, dar barbatul, profitind de ora matinala, a reusit sa o duca intr-un lan de porumb de la marginea drumului. Paraschiva i-a aplicat doua lovituri serioase sub centura si l-a luat prin surprindere pe matinalul amorez, astfel ca a reusit sa fuga. Ea a declarat la politie ca, in timpul altercatiei, i-a disparut poseta cu lucrurile personale si bratara de la mina. In urma cercetarilor, la locul incidentului a fost descoperita, intacta, poseta tinerei. Zilele trecute, agresorul a fost identificat in persoana lui Iulius Jurca, stabilindu-se ca acesta mai avea emis pe numele sau un mandat de executare a trei ani de inchisoare. Jurca este cercetat acum pentru tentativa de viol, chiar daca, din toata "afacerea", el a fost mai degraba victima. GEORGETA PETROVICI Tractoristul Gavrila, ucis de soferul Gavrilut Un tractorist din Rahau a decedat vineri seara in Spitalul Judetean Alba Iulia, dupa ce a fost victima unui tragic accident de circulatie produs pe DN 1. Gavrila Mercurean (51 de ani) conducea un tractor cu remorca, pe directia Sibiu-Sebes. La un moment dat, o autospeciala condusa de Nicolae Gavrilut (24 de ani), din Alesd-Bihor, a incercat sa-l depaseasca. Din sens opus venea un alt autovehicul. Gavrilut a incercat sa evite coliziunea frontala virind brusc dreapta. Autospeciala a acrosat remorca tractorului, care s-a rasturnat peste tractor. In urma impactului, tractoristul a fost internat la Spitalul Judetean Alba in stare de soc hemoragic, cu politraumatism si multiple plagi murind, citeva ore mai tirziu. Soferul autospecialei a scapat nevatamat, iar doi pasageri au suferit leziuni usoare. LUCIAN DOBRATER Caldura prea mare Peste 20 de clujeni au cerut ajutorul Ambulantei Cluj in cursul noptii de simbata spre duminica, prezentind simptome de insolatie si lesinuri provocate de expunerea indelungata la soare. Cei mai afectati au fost copiii, unii dintre acestia fiind internati la Spitalul de Pediatrie. O alta categorie de oameni care au avut de suferit din cauza caldurii mari au fost cei cu probleme cardiace si persoanele in virsta, fiind inregistrate 80 de cazuri de accidente vasculare, accidente cerebrale sau provocate de hipertensiune. Medicii recomanda tuturor persoanelor sa nu se expuna prea mult la soare si sa consume, in medie, cam doi litri de lichide pe zi. MIHAI SOICA Doar patru investitori FNI vor primi despagubiri Doar 1.300 de pagubiti din cei 2.800 de investitori clujeni FNI s-au prezentat pina ieri cu copiile dupa legitimatia de investitor, necesara in procesul de recuperare a banilor de la Tribunalul Bucuresti. Liderul pagubitilor clujeni, Lucia Marcu, considera ca legea care va despagubi investitorii nu rezolva decit pasarea problemei de la CEC la Oficiul de Recuperare a Creantelor Bancare (ORCB). Doar patru persoane din cei 2.800 inscrisi se incadreaza in prevederile legii. MIHAI BACALU Ciobanul Erno l-a omorit pe Kacso Pe drumul forestier din zona piriului Silvas, din Sovata, Szocs Erno (43 de ani), cioban, i-a aplicat vineri, 13 iulie, in jurul orei 19.00, lui Kacso Albert (56 de ani) o lovitura in cap, cu banca de scindura a carutei cu care se deplasa, victima decedind pe loc. Din primele cercetari rezulta ca intre cei doi a izbucnit un conflict spontan, Kacso amintindu-si ca, in urma cu zece ani, animalele lui Szocs i-au degradat recolta si ca acesta nu l-a despagubit. Aflat in zona, Botar Mihly a incercat sa intervina pentru a aplana cearta, insa a fost si el lovit in cap de catre Szocs, alegindu-se, din fericire, doar cu o rana superficiala. Parchetul Tribunalului Mures a emis pe numele lui Szocs Erno un mandat de arestare de 30 de zile, pentru savirsirea infractiunii de omor calificat. Autorul, tata a patru copii, risca o pedeapsa cu inchisoarea de la 15 la 25 de ani. DRAGOS BARDOSI Ziua Frantei cu pirostrii Luminita a devenit Treussard-Hent Doi tineri si-au unit destinele la Arad, in fata lui Dumnezeu, pe 14 iulie. Mireasa, Luminita, plecata in Franta de la virsta de 12 ani, a tinut sa se cunune intr-o manastire ortodoxa cu Benjamin, un tinar francez care a vazut pentru prima oara Romania, chiar de Ziua Nationala a Frantei. Cununia a avut loc in cea mai veche manastire din Romania, Hodos-Bodrog. De fata a fost insusi PS Timotei, episcopul Aradului, care i-a binecuvintat pe cei doi tineri. Ei se casatorisera in fata ofiterului starii civile din Roche sur Yon. Visul Luminitei a fost insa sa se cunune religios in tara, asa ca si-a adus barbatul si rudele acestuia la Arad chiar de Ziua Frantei. SORIN TROCAN Incendiu la Inspectoratul Scolar Sediul Inspectoratului Scolar al Judetului Caras-Severin a fost partial afectat, duminica, de un incendiu provocat de aparatura electrica uitata sub tensiune, transmite Mediafax. Incendiul a fost semnalat imediat dupa miezul noptii, pompierii Grupului Judetean "General Nicolae Cena" intervenind cu trei autospeciale proprii si cu 42 de militari. Acestora li s-au alaturat 21 de cadre ale IPJ si ale Jandarmeriei, precum si echipajele a doua autospeciale ale formatiunilor de pompieri civili de la Combinatul Siderurgic si UCM Resita. Intrucit era dificil pentru pompieri sa ajunga la etajul doi si la acoperisul cladirii au fost folosite si doua autospeciale cu brat telescopic. Incendiul a fost stins dupa aproape sase ore, o prima ancheta efectuata indicind drept cauza a declansarii acestuia un posibil scurtcircuit la aparatura electrica lasata sub tensiune. Cladirea ISJ a fost construita in jurul anului 1915 si a servit ca sediu mai multor institutii. ( D.B.T. ) Acord intre jandarmi si tigani Presedintele Partidului Romilor, Horvath Ignacz, si comandantul Jandarmeriei din Satu Mare au semnat ieri un protocol prin care partile se angajeaza sa se sprijine reciproc pentru combaterea infractiunilor savirsite de catre tigani. Conducerea partidului va constitui comisii impreuna cu reprezentanti ai jandarmilor care vor media conflictele intre conationalii lor, rromi si alte etnii, sau chiar intre familiile de rromi. Acordul este necesar pentru ca in judetul Satu Mare tiganii reprezinta un important procent din numarul populatiei si pentru ca in rindul lor fenomenul infractional este foarte raspindit. BIANCA BOITOR Mici, bere si jazz ecologist la Tarnita Timp de trei zile (12-14 iulie), linga Cluj-Napoca, pe malul lacului Tarnita, pe un teren folosit de obicei pentru culturile de cartofi, Afis, Bahia Tea House si Bert Design au organizat Festivalul muzical-ecologic "Tarnitza Green Camp". Ideea acestei manifestari a pornit de la un raport Greenpeace care arata ca, in proportie de 80a, poluarea Tisei vine din Romania n A fost nevoie de 100 de litri de ciorba, 40 de kilograme de orez cu legume, 2.500 de mici, 15 litri de mustar (si doua butelii de gaz), precum si de 20 de butoaie cu bere, 15 litri de vin, 30 de litri de tarie si 600 de litri de racoritoare pentru ca cei 1.200 de oameni care au trecut pe la Tarnita sa se simta bine n O prima parte a festivalului a constat in manifestari pasnice de protest in fata celor mai poluante fabrici din Ardeal - "Terapia" Cluj, "Aurul" Baia-Mare, "Sinteza" Oradea, "Bicapa" Tirnaveni si "Azomures" Tirgu-Mures. Mesajul de ecologizare a fost bine primit, mai putin de fabrica de vopsele din Oradea, unde caravana ciclista (Clubul de Cicloturism Napoca) a fost la un pas de a minca bataie n Tabara insasi s-a dorit, initial, un simplu festival de jazz. Ideea a fost abandonata o data cu nereusita manifestarii muzicale surori de la Sibiu. In forma pe care au ticluit-o, incepind din luna octombrie, s-a cintat jazz, rock si blues, au avut loc dezbateri pe teme ecologice, iar cei care au participat la programul de stringere a deseurilor si de curatare a taberei au fost premiati cu gogosi n Ca si la deja celebrul festival Pepsi Sziget din Budapesta (model al acestei manifestari), in tabara s-a aflat un cort Ambient unde s-a putut bea ceai indian aromat, intr-o atmosfera hari-crishna n Desi a plouat in fiecare zi, tinerii au dansat, ignorind noroiul. Cei mai aplaudati au fost ungurii si francofonii n Duetul de jazz-fusion Soma & Gyuri a fost chemat de mai multe ori la scena. Desi in Ungaria sint foarte bine cotati, ei au venit totusi la Tarnita fara pretentii pecuniare. Dincolo de orchestratiile inedite realizate cu ajutorul unui saxofon-sintetizator Yamaha, savoarea show-ului l-a dat Soma, o prezenta rubensiana, tonica si cu o voce foarte speciala. Pentru un plus de insolit, ea s-a ajutat la interpretarea unui piese cu mesaj erotic de o pereche de catuse si un bici din piele n De un succes rasunator s-au bucurat si cei sapte Chalaban-i din Franta si Maroc. Ei locuiesc in Ungaria si cinta un etno-jazz-world music. Piesele acestora vorbesc despre viata si reprezinta un indemn la bucuria de a trai. OTILIA MIHAILOV Politistii aradeni, in alerta maxima Evenimentele de la finele saptaminii trecute au provocat alerta maxima printre politistii aradeni. Imediat dupa raportarea atacului, de la Sinandrei, asupra cetateanului bosniac, in Arad, pe principalele artere rutiere si, mai ales pe soselele care duc spre vami, s-au amplasat filtre de politisti care au verificat fiecare masina. Politistii au fost inarmati cu pistoale mitraliera pentru a putea riposta oricarui eventual atac. SORIN TROCAN Un jandarm a dezertat cu pistolul-mitraliera si 60 de cartuse de razboi Jandarmul Izidor Simon (21 de ani) a dezertat ieri din postul de paza de la ARPECHIM - Pitesti. Simon a parasit postul in tinuta militara, dar are asupra sa si un pantalon de trening albastru cu vipusca alba. El are parul blond spre saten, este tuns scurt si are 1.80-1.85 m inaltime si 70 kg. Dezertorul fusese incorporat in luna februarie anul acesta, iar in iunie a fost transferat de la unitatea din Alba Iulia la Pitesti. Mai avea sase luni de armata. Comandantii au declarat ca Simon nu le-a creat pina acum nici un fel de probleme, iar gestul lui i-a surprins pe toti. GABRIEL MARICA Politia il asteapta acasa, la Ibanesti Politistii din Ibanesti, judetul Mures, localitatea natala a jandarmului Izidor Simon, iau in calcul posibilitatea ca acesta sa se intoarca acasa si se pregatesc pentru o eventuala interventie. Seful de post din Ibanesti, plt.-maj. Gheorghe Sasu, a declarat ca politia este pregatita "sa ia toate masurile care se impun" in cazul in care acesta va ajunge in comuna. Tatal jandarmului, Iacom Simon, spune ca a primit o scrisoare de la fiul sau cu o zi inainte ca acesta sa dezerteze. In scrisoare, tinarul se plingea ca, desi se simte bine din punct de vedere fizic, este obosit si stresat. Izidor Simon, in virsta de 21 de ani, este al doilea din cei cinci copii ai familiei Simon. Inainte de a pleca in armata a lucrat, timp de doi ani si jumatate, la un gater din Ibanesti. In luna februarie a fost incorporat la Alba Iulia, fiind transferat la Pitesti dupa numai o luna. Ministerul de Interne l-a somat aseara pe dezertor sa se predea, pentru a nu-si agrava situatia si pentru a evita eventuale incidente. DRAGOS BARTOSI Mort in canalul Morii Un barbat a fost gasit mort, ieri dimineata, in jurul orei 11.00, inecat in canalul Morii, ce traverseaza municipiul Cluj-Napoca. La fata locului s-au deplasat rapid pompierii militari care au scos cadavrul din apa. Barbatul mort avea in jur de 60 de ani, si nu s-a gasit vreun act asupra lui. Vecinii spun ca nu au auzit vreo altercatie in urma caruia barbatul sa fi fost aruncat in apa. Politistii spun ca, cel mai probabil, acestuia i se facuse rau si a picat in canal, unde s-a inecat. MIHAI SOICA Sinucigasa Scurtu, salvata de pompierul Lungu Elena Scurtu (43 de ani) a protestat vineri seara, la ora 20.30, pe acoperisul unui corp de cladire al Universitatii de Medicina si Farmacie "Gr. T. Popa" din Iasi la o inaltime de 50 de metri. Dupa ce a consumat o jumatate de litru de vin si o bere, femeia s-a dezbracat pina la briu si a amenintat ca se va arunca in gol daca nu va primi inapoi imobilul proprietate cu care fusese inselata de un avocat. Multimea de gura-casca care s-a adunat in foarte scurt timp la UMF a admirat putin goliciunea femeii, dupa care i-a strigat sa se acopere, barbatii considerind imaginea dezolanta, sinucigasa nemaifiind la prima tinerete. Negociatorul Serviciului de Ambulanta Iasi, Adrian Martiniuc, a incercat trei ore si jumatate sa o convinga pe femeie sa renunte la gestul sinucigas. Extrem de bolnav (cardiac, bolnav de ulcer si hemipareza pe piciorul sting), nici concubinul adus la fata locului nu a reusit nimic. Abia dupa trei ore si jumatate, soferul unei masini de pompieri, plt.-maj. Vasile Lungu, a urcat pe scara de incendiu, a ademenit femeia cu o tigara si, cu promisiunea ca va avea unde locui, a reusit sa o salveze. CATALIN DUMITRESCU Ultima inventie de sezon - colacul din sticle de plastic Daca litoralul este prea departe si prea costisitor, la nevoie, bucuresteanul de rind se multumeste si cu un surogat: un strand, un lac, o balta... orice, numai apa sa fie, numai sa simta ca se racoreste. Ieri, lacul din Parcul Tineretului era, pur si simplu, luat cu asalt. Cu mic, cu mare, cu catel, cu pisica, cu jucarii, sute de locuitori ai Capitalei, mai mult sau mai putin colorati, au iesit la scaldat. Patura linga patura. "Pai nu se poate sta in casa de caldura! Ce sa facem? Am iesit cu copilul in parc, mai facem o baie...", ne-a explicat o tinara mama. Costumele de baie par ceva desuet. Marea majoritate a celor veniti in parc sint in pantaloni scurti, maiouri cu vedere la buric, chiar si in chiloti sau, pe alocuri, in costumul lui Adam. Ce sa mai platesti intrarea la strand?! Aici e gratis! Ce sa mai cumperi colac, nu sint destule sticle? O noutate pentru acest sezon: copiii de cartier au inventat colacul din sticle de plastic. "Se desface dopul de la sticla si se insurubeaza la loc, dar de partea cealalta a slipului, asa, ca sa se prinda slipul intre sticla si dop", ne-a explicat un pusti care ne-a declarat ca stie sa inoate, dar se distreaza mai bine cu "colacul" improvizat. TATIANA DABIJA [43][pl.dll?rid=expresro] 