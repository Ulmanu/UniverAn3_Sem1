 Casa noastra Pentru orice destinatie, Mobilier italian modular Alegerea mobilei pentru fiecare camera in parte nu reprezinta o corvoada daca apelezi la firma "Casacucina". Mobila este importata din Italia, iar daca nu gasesti modelul dorit, il poti comanda dintr-o multitudine de cataloage. Fiind modular, mobilierul se poate adapta oricarui spatiu. In plus, poti modifica impartirea sertarelor si vitrinelor. Pe linga formele simple, dar elegante, mobilierul se mai remarca si prin folosirea spoturilor de lumina incastrate in lemn si a geamurilor mate la vitrine. Mobilierul camerelor de tineret se remarca prin culori vii si un maxim de functionalitate. De la paturile suprapuse, montate pe rotile, si pina la birouri incastrate in restul bibliotecii sau care dispun de doua blaturi ce pot culisa unul sub celalalt, in cazul in care nu ai nevoie de spatiu mare, totul este gindit cu scopul de a se obtine maximum de confort. Nici dulapurile nu au fost uitate. Alaturi de dimensionarea dupa dorinta a sertarelor au fost create si o serie de sisteme care sporesc ergonomicitatea ansamblului. De exemplu, suportul de haine a fost modificat pentru a putea fi adus de la inaltimea dulapului la nivelul tau. Tot pentru depozitarea hainelor si accesul rapid si comod la ele se pot comanda dulapuri ale caror usi pot masca perfect intrarea in camera ce va fi transformata ulterior in dressing room. ALEXANDRU STANCA Alege corect aparatul de climatizare&lt;/TITLE&gt; DAIKIN, racoare si la + 40 de grade In ultima perioada, piata romaneasca a fost invadata de tot felul de firme ale caror aparate se pretind de climatizare a temperaturii, ale caror produse insa se defecteaza daca temperatura exterioara creste mai mult de 40&iexcl;C. Acest lucru insa nu se va intimpla daca apelezi la firma "Termotest", deoarece acestia au o experienta de peste 20 de ani in domeniu si cunosc practic toate modelele de aparate de aer conditionat. In functie de dorinta si nevoile tale ai de ales intre tipurile "split", "sky air" si "multi". Toate se pot incadra perfect in orice camera si se pot monta oriunde: perete, pardoseala, tavan, tavan fals, plafon ingust (215 mm inaltime). Cele mai cautate modele DAIKIN sint prevazute cu jaluzele ce se pot fixa sub un unghi dorit sau baleiaza automat pentru a asigura o distribuire uniforma a aerului, indiferent de forma camerei. De asemenea, pentru a se evita achizitionarea unui aparat pentru fiecare camera, ti se pun la dispozitie o serie de unitati exterioare ce se pot monta pe acoperis sau terasa, la care se pot conecta maximum 5 unitati interioare, a caror inchidere si reglare se realizeaza fie individual, fie dintr-un singur punct central. ALEXANDRU STANCA Salveaza spatiul in camera celui mic&lt;/TITLE&gt; Birou si pat in acelasi corp Aproape toate camerele de copii sufera de aceeasi problema: lipsa de spatiu. Din aceasta cauza, multe din ideile parintilor cu privire la amenajarea camerei celui mic, chiar daca sint bineve-nite, nu pot fi puse in practica. In numarul de astazi iti supunem atentiei un model de aranjare a spatiului destinat camerei copiilor. Cu toate ca ideea nu este extraordinar de noua, ea s-a dovedit a fi deosebit de folositoare in multe locuinte cu camere mici. "Inventia" de fata a avut initial la baza paturile suprapuse pentru cei mici. In cazul in care familia nu are decit un copil, se poate apela la un singur corp de mobila, care sa suprapuna patul peste birou. Pentru executia acestui model nu trebuie decit sa aplicati un cadru metalic peste biroul existent si sa "construiti" deasupra patul cu ajutorul unor placi din pal melaminat, in aceeasi nuanta cu biroul. Accesul in patut se face cu o scara pliabila, care, cind copilul are musafiri, se poate "ascunde" usor in orice colt. Pentru a sta linistiti cu privire la siguranta celui mic in timpul somnului, pe latura exterioara a patului se fixeaza o bara din aluminiu, care sa-l protejeze de o eventuala cadere. SORIN GRAUR Cinci ani garantie&lt;/TITLE&gt; Suporturi de televizor reglabile Utilizabile in hoteluri, baruri, discoteci, restaurante, sali de conferinte, suporturile de televizoare, aparate video, boxe audio si cuptoare cu microunde marca BARKAN au avantajul ca pot reprezenta solutia optima pentru pozitionarea unui aparat din cele enumerate mai sus, intr-o locuinta, fiind in acelasi timp moderne, estetice si ieftine. Model si design brevetat, negre sau albe, suporturile se incadreaza perfect in ambianta unei sufragerii, intr-un dormitor sau o bucatarie. Ajustabile chiar cu aparatul montat pe ele, sint usor de intretinut, stergerea facindu-se usor cu o cirpa moale. Necesita numai patru gauri in perete pentru prindere, realizabile in citeva minute. In conditiile in care sint montate pe un perete solid, suporturile asigura sustinerea aparatelor montate pe ele in deplina siguranta. Termenul de garantie de 5 ani releva calitatea produselor certificate in laboratoare din Germania. Aceste produse sint importate exclusiv de International Trade Center S.A. Brasov, tel.068-326430, si pot fi gasite in Bucuresti in magazinele AMADEUS, precum si in reteaua magazinelor NIPPON si DOMO-Interexpo din toata tara. &nbsp; Litoral 2000 La "Callatis 2000", Concurs de miss pentru romancele din diaspora Concursul "Miss Romania International", desfasurat marti seara pe nava-scena a festivalului "Callatis 2000", a reunit 12 frumuseti autentice. Concurentele, provenind din rindul romanilor din diaspora, au cel putin un parinte originar din Romania si domiciliul stabil in alta tara. Organizatorii au reusit sa aduca la Mangalia 12 superbe romance din Marea Britanie, Suedia, Republica Moldova, Franta, Germania, Ucraina, Grecia, Iugoslavia, Belgia si Italia. Dat fiind caracterul deosebit al spectacolului, organizatorii au avut inspiratia de a-l invita pe scena, ca prezentator, pe unul dintre cei mai insufletiti aparatori ai valorilor autentice romanesti, actorul Florin Piersic. Toate cele 12 concurente au trecut cu brio probele de concurs, care au constat in testarea cunostintelor despre traditii si cultura romaneasca, precum si in prezentarea unui numar la alegere care sa le puna in evidenta calitatile personale. Aplaudate furtunos de spectatori, frumoasele romance din diaspora au dovedit ca, in ciuda accentului capatat in tara adoptiva, sint capabile sa se exprime cursiv in limba parintilor lor si sa raspunda corect la toate intrebarile legate de Romania. La proba de aptitudini personale, patru concurente au dansat, alegind muzica latino, piese romanesti sau muzica clasica. Probele de concurs au alternat cu scurte reprezentatii oferite de formatia Gaz pe Foc si de doua doamne ale cintecului romanesc, Maria Gheorghiu, care a interpretat doua piese in stil ethno, si cintareata de muzica populara Matilda Pascal Cojocarita, alaturi de care concurentele au dat o alta proba: interpretarea frumoasei doine "Ciobanas cu trei sute de oi". Juriul, prezidat de Ilie Nastase, a fost compus din primarul Mangaliei, Zamfir Iorgus, Draga Corneanu, presedinta fundatiei "Clubul societatii civile", coproducator al spectacolului, Sorin Stanciu, directorul cotidianului "Dimineata", cintareata Maria Pascal Cojocarita, reprezentanta MAE, Ireni Comarovschi, reprezentanta "Evenimentului zilei", Marilena Brinzan, si Monica Fusac, cea care a reprezentat Romania la concursul Miss Univers editia 1995. Dupa dificile deliberari, juriul a acordat trofeul "Miss Romania International" concurentei venite din Marea Britanie, Viktorya Pintyak, nascuta in urma cu 21 de ani in Ucraina, careia i s-a oferit ca premiu un sejur de 10 zile la Hotel "President" din Mangalia. De profesie fotomodel si vorbind fluent nu mai putin de cinci limbi straine, Viktorya lucreaza in prezent ca translator la Ministerul de Interne in cadrul departamentului insarcinat cu problemele emigrantilor, parintii ei fiind conducatori ai Aliantei Crestine Democrate din Ucraina. Pe locul doi s-a situat Cristina Planianin, din Iugoslavia, studenta la Academia de Muzica, sectia Etnomuzicologie, iar pe locul trei - Mariana Moraru, din Republica Moldova, eleva la Scoala Antropologica Superioara din Chisinau. LIVIA GRIGORE Pe plaja din Vama Veche, Romania se termina la steagul lui Victor Un om din nisip cu par de alge tine semet o pana de pescarus infipta-n fund. Linga el, un catel, tot din nisip, tupilat la racoare, priveste gales cu ochi de scoica la gleznele tale. Caut cu privirea artistul anonim printre spinarile incovoiate ale caravanei de corturi de pe plaja din Vama Veche. Nimeni. Vintul tare umfla marea si-ntinde un drapel ros-galben-albastru. Valurile isi suie coamele albe in ultimele raze ale asfintitului. "Intrebati proprietarul!", raspunde o doamna la intrebarea mea in ce priveste tricolorul si imi arata o "creatura" siroind de ape care iesea din mare asa cum o facuse mama ei. Victor. Gol pusca. Sa tot aiba 35-40 de ani. De pe fata soarele i-a muscat bucati de piele. "Vin de zece ani aici si de fiecare data iau tricolorul cu mine. Ba pun in fiecare an si pe epava unul, dar il fura mereu". "Asa, cum fac americanii, il pun peste tot!", incerc sa-l intarit. "Cum nu fac romanii", imi ia vorba din gura, repede, de parca ar fi asteptat zece ani sa dea cuiva replica. "Eu il pun ca semn de respect pentru tara asta si oamenii ei", mai spune. Ne stringem miinile, adunam vreo 5-6 oameni in jurul nostru si dintr-un bidon din plastic pune vin in pahare. "Noroc!" Mai glumim un pic, "injuram" politica, bem vinul, ne stringem iarasi miinile si ma uit spre postul de graniceri. Doi soldati rezemind faleza se zgiiesc la noi ca si cum ne-ar fi urmarit tot timpul. Pe mirador - nici un steag. Granicerii nimanui. Iau seama locului si vad ca tocmai ce-am fost la ultimul cort din tara. Romania mea se termina la steagul lui Victor. Sau incepe. Soarele si-a scurs jarul in strugurii si piersicile Dobrogei. Marea se face incet-incet una cu noaptea, si in lumina lunii vad cum valurile ling urmele pasilor mei. DANIEL MIHAILESCU De vineri, Inca cinci zile de canicula Vremea caniculara se va instala iarasi incepind de vineri in vestul si sudul tarii, avertizeaza Institutul National de Meteorologie si Hidrologie. Canicula se va simti mai acut in orele dupa-amiezii, cind termometrele vor arata temperaturi de peste 37-38 de grade Celsius, timp de cinci zile la rind. Ion Sandu, directorul INMH, ne-a declarat ieri ca nu se asteapta ca in intervalul 18 - 22 august sa se depaseasca recordul absolut de temperatura, de 44 grade C, care s-a inregistrat in 1951, in judetul Braila. EUGENIA MIRCESCU Cu o saptamina inainte de Mamaia 2000, Concurentii de la sectiunea "Slagare" nu se aventureaza in pronosticuri In sfirsit, organizatorii Festivalului Mamaia 2000 au dat publicitatii lista cu piesele care s-au calificat la sectiunea "Slagare". Asa au aflat si artistii cu cine "se lupta". Curiosi sa aflam ce reactii au avut fericitii participanti, in momentul in care au aflat, si ce sanse cred ca au, am stat de vorba cu citiva dintre ei. Dincolo de bucuria ca piesele lor au fost selectate pentru a intra in concurs, majoritatea artistilor au cazut in pasa pesimismului. Nici unul nu se vede in postura de cistigator. Sectiunea dance: Dorin Topala - Valahia: "Daca va fi cu televoting, nu ne punem mari sperante, caci am mai patit-o o data. Anul acesta au aparut multe piese tari si cred ca noi ne-am concentrat prea mult atentia asupra Eurovision-ului. Sintem inca marcati de experienta neplacuta pe care am avut-o si, in ceea ce priveste Mamaia, credem ca avem mai multe sanse la Creatie, decit la Slagare". Irina - A.S.I.A.: "Nu avem nici un fel de emotii, pentru ca nu si-ar avea rostul. Dar cred ca cel mai bine ar trebui sa vorbiti cu cel care a compus piesa, Adrian Ordean". Compozitorul ne-a spus ca aceasta melodie a avut cel mai mare impact la public anul acesta, dar ca nu va fi aleasa "Slagarul anului". Si asta pentru ca el crede ca piesa care va cistiga "nu va fi un slagar". Sectiunea pop: Aurel Moldoveanu: "Eu sint convins ca slagarul «Du-te dor», pe muzica si versurile mele, se va bucura de mare succes. Cu el am cistigat la acest festival, anul trecut, Premiul lll la sectiunea Creatie, si sper ca, de data aceasta, sa rup gura tirgului. Ma voi imbraca intr-o camasa gen ie, creatie semnata Doina Levintza, si ma vor incadra sase dansatoare, mai inalte decit mine cu un cap. Am slabit 14 kilograme, asa ca sper sa-mi creasca cota printre fanite. Mi-e frica totusi de baietii de la Talisman, caci melodia lor, «De ziua ta», o fredoneaza toata lumea, la mare". Madalina Manole: "Toate piesele sint frumoase si nu pot decit sa ma bucur ca sint intr-o competitie de valoarea asta. Oricare dintre piese poate fi cistigatoare si cred ca va fi o surpriza pina in ultimul moment. Nici nu cred ca va mai conta pina la urma cine va iesi pe primul loc. Important este ca show-ul sa iasa bine si, data fiind valoarea pieselor, nici nu are cum sa nu iasa. Pepe - solist vocal, Latin Expres: "Colegii mei inca nu au aflat, iar eu am auzit intimplator ca ne-am calificat. Ma bucur enorm ca participam si nu ne temem de concurenta, dar nici nu ne dorim neaparat sa cistigam. Exact cu piesa «Nu te mai iubesc» am debutat anul trecut, pe aceeasi scena. Si iata ca, dupa un an, participam la Slagare. Poate ca ar fi fost mai potrivit sa fim la sectiunea Dance, dar faptul ca ne-au incadrat la Pop ne avantajeaza. Si cind spun acest lucru ma refer la faptul ca melodiile dance sint mai indragite". Sectiunea pop-rock: Calin Goia - solist vocal, Voltaj: "Noi participam cu slagarul «Albinutza», melodie care ne apartine si, chiar daca nu o sa cistigam nimic, faptul ca am fost nominalizati ne-a bucurat. Nu ne este teama de nici o formatie, tocmai pentru ca nu sintem cu ochii pe marele premiu. Iubita mea, Dana Nalbaru, nu va lipsi, iar daca, printr-o minune, vom iesi invingatori, vom trage un chef pe cinste". IUSTINA MUNTEANU SIMONA ECOVOIU LIVIU SERBANESCU Gheorghe Zamfir, fruntas in Ungaria De 25 de ani incoace, cel mai bine vindut muzician roman in strainatate este fara indoiala Gheorghe Zamfir. Discurile lui se vind deopotriva si pe batrinul continent, dar si in Statele Unite, Canada sau Australia. Promovat in Romania de Electrecord, Zamfir a ajuns cunoscut in intreaga lume dupa 1974, anul cind a semnat contractul cu casa de discuri Philips/EMI. Mahasz Top 40 este un clasament care prezinta, saptaminal, situatia celor mai bine vindute albume muzicale din Ungaria. In intervalul 28 iulie - 3 august 2000, locul 1 in acest top era ocupat, pentru a doua saptamina consecutiv, de Gheorghe Zamfir si albumul "Feeling of Romance" (EMI). Este de remarcat ca nume sonore ale muzicii internationale ocupau pozitii inferioare: Bon Jovi (locul 5), Britney Spears (6), Eminem (11), The Corrs (14), Sting (16), Eric Clapton & B.B. King (18), Whitney Houston (37) s.a.m.d. ALEX REVENCO Virgil Ierunca, 80 de ani Virgil Ierunca e darul repetat oferit Romaniei cu fiecare an. Nascut la 16 august 1920, la Ladesti (Vilcea), Virgil Ierunca obtine licenta in litere si filosofie la Universitatea din Bucuresti. In decembrie 1946, eseistul roman paraseste Romania, obtinind o bursa a guvernului francez. Se stabileste definitiv in Franta unde desfasoara o prolifica activitate culturala. In exil, redacteaza, sub egida lui Mircea Eliade, prima revista romaneasca de literatura, "Luceafarul". Elaboreaza articole despre cultura romaneasca in diferite dictionare si enciclopedii din Franta si Germania. Din 1975, este cercetator in cadrul Centrului National de Cercetare Stiintifica si colaborator al postului de radio Europa Libera. "Morala, responsabilitatea, indoiala, religiosul ca raspintie mintuitoare" strabat vorbele si scrierile sale. De la interventiile radiofonice, adevarate "piete ale Universitatii" din perioada dictaturii, la interviurile aparute in presa postdecembrista. De la "Fenomenul Pitesti" (cu adevarul despre experientele "educative" din gulagul romanesc) la denuntul intelectualitatii romanesti din "Romaneste" si "Crestele de munti" care razbat din amintirea exilului ("Trecut-au anii"). Prin tot ce a scris, Virgil Ierunca este mereu "acasa" printre romani, in permanenta cautare de a scoate Romania dintre paranteze. RADU MEIROSU Romania in munti Romania trece astazi prin momente unice in istoria ei, de altfel atit de sguduita de singe. Tiranii care descaleca acum intre hotare inaugureaza de abia adevarata robie. Pentru ca ei nu se multumesc sa prade tarina, ci merg mai departe, in cutele adinci si tainice ale neamului, pentru ca sa-i degradeze constiinta, sa-i ucida sufletul. Si toate acestea, cu mijloacele cele mai perfecte ale tehnico-robiei moderne, din care nu lipseste nici decorul unei "ideologii". Barbarii ideologi care ne calca Tara sunt si cei mai indirjiti din sirul tuturor celor ce s'au vinturat pe la noi, impotriva noastra. Pentru ca trecerea lor e fara orizont si fara intoarceri, pentru ca navala lor isi spune ea insasi "istorica". Impotriva acestei barbarii ultime, Tara a luptat pina acum cu armele ei de indepartate inceputuri, cu acele arme ascunse dar tari, care i-au pastrat identitatea peste timp: indiferenta, refuz, detasare, humor. Toate aceste arme purtau in ele - si peste sonoritatea lor de suprafata - aderenta grea a pamintului, a traditiei, a unei viziuni romanesti de care s'au lovit, in trecut, toate incercarile de desfiintare a neamului. Armele acestea pasnice constituie prima forma a apararii impotriva cutropitorului, momentul dintii in care Romanul opune provocarii - intelepciunea, violentei - violenta intelepciunii. Daca dusmanul persista si daca neprevederile lui devin pacat, Romanul se schimba la fata si se apara altfel: el se apara napraznic si napraznicia lui devine rascoala deacurmezisul istoriei. Dar toate razvratirile lui trec printr'o chemare de rinduiala si pace. Exista un prolog al non-violentei pina si in cele mai violente dintre razmeritele neamului romanesc. Horia, Closca si Crisan au trimis Imparatului epistole si numai cind dreptatea Imparatului n'a tinut seama de ravasia cuvintului, cuvintul s'a intrupat in ostii, in furie si moarte. Si cit de muzical avertiza Apusenii de propria lor razvratire, fluerul lui Avram Iancu! Acest prolog de intelepciune, de ocol al singelui varsat, de foc ingropat - inainte de marile incendii - face parte din insusi stilul de viata si durata al neamului nostru. Orideciteori am fost rinduiti sa ne aparam pamintul, am inceput prin a convinge sau rabda inainte de a lovi, si nu de putine ori am facut din intelepciune "resemnare". Dar resemnarea n'a insemnat niciodata supusenie. Daca istoria noastra e brazdata pina la confuzie de drumuri de bejenie, drumurile nu sunt insa nesfirsite: ele se opresc undeva, in puterea intoarcerii lor. In momentul de fata Romania trece din faza boicotului tacit - un adevarat si nefericit prilej de a "boicota istoria", cum s'ar exprima unul din marii nostri filozofi - la faza de refuz activ, exemplar, in care oamenii isi regasesc armele, pentru ca vremea e acum sub semnul armelor. Din nou, si nu stiu pentru a cita oara, armele se confunda cu uneltele, intr'o tara in care pamintul si sufletul - adica Tara asa cum este ea - sunt puse la grele incercari de catre ocupant. Dupa istovirea tuturor formelor de neparticipare la straduinta strainului de a nimici continutul spiritualitatii romanesti, dupa atitea umilinte pe care Romanul le-a considerat trecatoare ca apele turburi, dupa tot atitea descintece de rusine si asteptare, a venit vremea altei bejenii si altei socoteli. Tara fierbe. Oamenii si-au pierdut rabdarea, ca si tiranii masura. Din toate colturile de tara, din toate clasele sociale, dincolo de vraja si vrajba politicii, Romanii isi organizeaza acum si nadejdea si desnadejdea. Pentru ca limitele dintre speranta si disperare sunt mai intunecate ca altadata, fiindca nu mai ne e data noua insine nici libertatea si nici puterea de a ne face singuri dreptate. Ceea ce e limpede este insa framintarea, vointa ruperii lanturilor. Ca intr'o alta bejenie - mai teribila si mai plina de riscuri - oamenii iau drumul muntilor. Drumurile sunt astazi mai grele, pentru ca potecile incepusera sa se astupe de timp. Scormonind direle si ceata unui itinerariu pe care il socotisera pierdut, pe urmele stramosilor sterse de ploi si batute de vinturi, cei care imbratiseaza azi muntii reiau ritualul strabun al infratirii cu tainele libertatii. Si cit de primejdioasa e astazi aceasta inaltare in munti! Venetici travestiti in judecatori insceneaza procese si semneaza sentinte de moarte, cu aceeasi usurinta cu care scriu, festiv, pe ziduri, numele calaului suprem: Stalin. Numai ca procesele tiranilor, ca si presa lor inspaimintata din zi in zi mai mult de catastrofa care se prepara, vestesc un adevar nou: Tara e in munti! Si toti cei care au ramas pe la vetrele lor se uita spre munti ca in spre marele semn de izbavire si libertate. Septembrie 1949 Ziua Marinei, intre lumini si umbre Galati: Marinarii au sarbatorit Ziua Marinei, desi ei nu si-au luat salariile de patru luni Ca in fiecare an, la Galati s-a sarbatorit ieri, cu mare fast, Ziua Marinei, Sfinta Maria fiind protectoarea tuturor navigatorilor. Pentru aceasta sarbatoare s-au cheltuit sute de milioane de lei pentru parada, receptia pentru oficialitati, un spectacol in aer liber si un spectacol de artificii care i-a lasat pe galateni cu gurile cascate. Ceremonia militara a inceput cu aproximativ o ora mai tirziu din cauza ca oficialitatile Galatiului, prefect, primar, reprezentanti ai Consiliilor Judetean si Local, au sosit cu intirziere. Toti cei pregatiti sa prezinte onorul au stat sub un soare puternic sa astepte oficialitatile pentru care fusese pregatita parada. In cele din urma a aparut si Zeul Neptun, care a dat startul manifestarilor. Oficialitatile s-au imbarcat pe nava Istria, unde mesele bogate cu mincaruri apetisante au fost luate cu asalt. Nava a ramas ancorata la mal, pentru ca oficialitatile sa poata pleca atunci cind doreau. In timp ce fastul organizat de Ziua Marinei era in plina desfasurare, am primit la redactia "Evenimentului zilei" o sesizare din partea citorva navigatori care au tinut sa mentioneze faptul ca salariile nu s-au luat de patru luni. Este vorba despre angajatii societatilor care s-au desprins din Navrom, cum ar fi, de exemplu, SC Valprest, societate care are in folosinta navele Navrom Galati. ALINA COMSA-DURBACA Constanta: Ziua Marinei pentru saraci si bogati Si de aceasta data, traditionala sarbatoare a Zilei Marinei a stirnit orgolii si a rascolit vanitati, oferind cite putin din fiecare pentru toti cei peste 5.000 de spectatori. Cele trei tribune pregatite pentru ziaristi, oficialitati de stat si locale s-au dovedit prea mari in raport cu numarul mic de oaspeti care au raspuns invitatiei. Pe scurt, desi se conta chiar si pe participarea presedintelui Emil Constantinescu, singurul oficial guvernamental de rang inalt a fost ministrul apararii, Sorin Frunzaverde, insotit de seful Statului Major General, generalul Mircea Chelaru. DAN MIHAESCU La hramul Manastirii Putna IPS Pimen a militat pentru pastrarea virginitatii pina la casatorie Peste 100.000 de credinciosi ortodocsi au venit ieri la Putna pentru a participa la hramul cunoscutei manastiri din localitate. Sfinta liturghie a inceput cu o slujba in limba greaca, tinuta de catre parintele Policarp, venit special din Grecia. Acesta a adus nenumarate daruri pentru manastire si prelati. Chiar vesmintele in care era imbracat IPS Pimen erau daruite de catre preotul grec. Dupa slujba religioasa a urmat predica arhiepiscopului Sucevei si Radautilor, IPS Pimen Suceveanul. Inaltul prelat a militat pentru pastrarea virginitatii pina la casatorie, spunind ca "in poporul roman era un obicei sfint ca baietii si fetele sa-si pastreze fecioria pina in noaptea nuntii. Astazi nu mai exista rusine. La posturile de televiziune in special se incurajeaza nerusinarea". IPS Pimen s-a referit apoi si la un alt tip de relatii sexuale, cele homosexuale: "Cei din afara tarii noastre, care spun ca nu ne primesc in comunitatea europeana, ne pun conditia sa legiferam pacatul pentru care Dumnezeu a ars Sodoma si Gomora". "Majoritatea celor care se opun retrocedarii se infrupta de-a binelea din padure" IPS Pimen a profitat apoi de prezenta unor parlamentari suceveni, a conducerii Consiliului Judetean si a Prefecturii Suceava, precum si a ministrului culturii, Ion Caramitru, pentru a vorbi despre un mai vechi of, legat de retrocedarea fondului bisericesc. "Restituirea inseamna un act de dreptate, fara de care cei din comunitatea europeana nu ne primesc", a spus IPS. Arhiepiscopul Sucevei i-a criticat si pe cei care se opun retrocedarii fondului bisericesc: "Omeneste vorbind, intr-adevar, padurea este un izvor nesecat de venituri si cred ca majoritatea celor care se opun se infrupta de-a binelea din padure, si pentru ei, si pentru stranepotii lor cred ca s-au infruptat. Sa ma ierte". TIBERIU AVRAM Cea mai mare sarbatoare din acest an a credinciosilor catolici: Papa Ioan Paul al II-lea a ridicat Biserica din Cacica - Suceava la rang de "Basilica Minor" Locasul va fi subordonat direct Vaticanului si va reprezenta un loc de "pelerinaj extraordinar" De 96 de ani, pe 15 august, cind ortodocsii si catolicii sarbatoresc Sf. Maria, la Cacica-Suceava se aduna zeci de mii de pelerini, veniti din toate colturile tarii si chiar de peste hotare. An de an, credinciosii catolici au participat la cele trei zile ale sarbatorii de la Cacica, inchinindu-se in biserica in care se afla icoana facatoare de minuni "Madona Neagra". In acest an insa, numarul credinciosilor catolici veniti la Cacica este mai mare ca niciodata. Aceasta deoarece sarbatoarea de ieri a marcat un moment unic: ridicarea bisericii la rang de "Basilica Minor" de catre Papa Ioan Paul al II-lea, printr-un decret emis in luna martie. Prima biserica catolica din comuna a fost sapata in sare Comuna Cacica a fost infiintata dupa ce, in 1770, cercetatorii trimisi de imparateasa Maria Teresa au descoperit un zacamint imens de sare, sub o balta cu rate salbatice. De la aceste rate se pare ca se trage si numele comunei, prima atestare documentara datind din 1775, cind in actele austriece apare numele de "Kakzya", ceea ce in limba ucraineana inseamna "rata". Pentru a avea mina de lucru necesara exploatarii sarii din zona, Maria Teresa a acordat pamint si facilitati celor care isi construiau case acolo. Astfel, in scurt timp, zona a fost populata cu romani, ucraineni, cehi, poloni, austrieci si maghiari. In 1791, a fost deschisa Salina Cacica, o mina unicat, in care cei 8.200 de metri de galerie au fost sapati manual. Chiar la intrarea in salina a fost construita prima biserica catolica din zona, sculptata in sare. Prin biserica intrau in mina toti ortacii si se rugau lui Dumnezeu sa-i aiba in paza. La slujbele de duminica participau insa si credinciosii ortodocsi si cei greco-catolici. Gratie diplomatiei preotilor din zona, diferentele dintre convingerile religioase nu i-au invrajbit niciodata pe locuitorii comunei. Icoana facatoare de minuni "Madona Neagra", unul dintre punctele de atractie a pelerinilor In biserica din salina s-au tinut slujbe timp de peste 150 de ani, pina in 1947, cind autoritatile comuniste au interzis orice manifestare religioasa aici. In 1810 a fost construita prima biserica de suprafata pentru comunitatea catolica, iar in 1904 a fost sfintita, chiar peste drum de salina, cea mai mare biserica catolica din zona. Locasul, unic in Moldova ca tip de constructie, a fost realizat de un proiectant polonez, in stil neogotic. In anul sfintirii, la biserica a fost adusa o copie a icoanei "Madona Neagra", din Czestokowa - Polonia. Icoana de la Cacica si-a dobindit in scurt timp faima de facatoare de minuni. In anii care au urmat, biserica a devenit loc de pelerinaj pentru credinciosii catolici din intreaga Europa. Pina in 1949, exista chiar un tren Viena - Cacica, introdus special in preajma zilei de 15 august. In 1996, biserica a fost declarata sanctuar diecezan, iar un an mai tirziu a primit titlul de sanctuar national, devenind astfel centrul lumii romano-catolice bucovinene. Ca urmare a credintei oamenilor din zona si a numarului extrem de mare de credinciosi catolici care vin an de an in pelerinaj, Papa Ioan Paul al II-lea a acordat bisericii din Cacica titlul de "Basilica Minor". Aceasta inseamna ca biserica va fi subordonata direct Vaticanului si va beneficia de un "pelerinaj exceptional". Biserica din Cacica este prima din Moldova care primeste acest inalt titlu. Trimisul special al Papei a citit decretul Sfintului Parinte in fata a peste 100.000 de credinciosi Declararea Bisericii din Cacica "Basilica Minor" reprezinta cea mai mare sarbatoare din acest an a credinciosilor catolici din Romania. Iata de ce pelerinii au sosit la Cacica inca de vineri, cautind gazduire in comuna sau amplasindu-si corturile pe dealuri ori prin curtile satenilor. Zeci de autobuze si sute de autoturisme sosite din intreaga tara sau chiar din alte tari au inundat strazile comunei, paralizind circulatia. Luni dimineata, pe drumurile ce duc spre Cacica puteau fi observate coloane formate din mii de tineri pelerini, care au parcurs pe jos zeci de kilometri. Prezenta in numar extrem de mare a tinerilor este explicabila si prin faptul ca, in acest an, Vaticanul sarbatoreste "Jubileu 2000", anul tinerilor si, totodata, 2000 de ani de la invierea lui Iisus Hristos. Ieri dimineata, la ora 6.00, in prezenta a aproximativ 100.000 de credinciosi, au inceput Liturghia greco-catolica si Liturghiile in limbile maghiara, ucraineana, poloneza, germana si latina. In biserica au fost prezenti si ambasadorul Vaticanului la Bucuresti, arhiepiscopul Jean Cloude Perisset, mitropolitul Bucurestiului, Ioan Robu, episcopul de Iasi, Petru Gherghel, si alte inalte fete bisericesti. Cea mai importanta prezenta a fost insa cea a cardinalului Luigi Poggi, trimisul special al Sfintului Parinte Papa Ioan Paul al II-lea. Cardinalul Luigi Poggi a citit decretul emis in luna martie de Papa Ioan Paul al II-lea, prin care biserica din Cacica beneficia de recunoasterea internationala, o data cu acordarea titlului de "Basilica Minor". TIBERIU AVRAM Alpinist la 86 de ani Veteranul de razboi Papuc ia la picior Virful Moldoveanu In satul Lisaura - Ipotesti, judetul Suceava, un veteran de razboi se pregateste sa aniverseze intr-un mod inedit implinirea a 59 de ani de cind a scapat cu viata dupa ce a fost secerat de un mitralior rus. Stefan Papuc isi doreste ca pe 22 august sa ajunga pe cel mai inalt virf din muntii Romaniei, Moldoveanu - 2.544 de metri. Si-a pregatit expeditia si e gata de plecare. "Unii erau morti, altii ramasesera fara miini sau picioare si urlau dupa ajutor" Stefan Papuc a fost chemat sub arme in 1939, pe cind avea 25 de ani. In 1941 a plecat pe front. Despre prima lupta la care a participat isi aminteste de parca a fost ieri: "Era pe 22 iunie, la ora 3.00 dimineata, cind, impreuna cu nemtii, i-am atacat pe rusi la Sculeni. I-am pus pe fuga si apoi, timp de doua saptamini, tot i-am urmarit. Nu s-au oprit pina dincolo de Nistru. Acolo, ei erau pe un mal, iar noi pe altul. Zile intregi trageam aiurea unii spre altii". Luptele din zona Odessa au reprezentat cel mai negru cosmar al vietii lui Stefan Papuc: "Am atacat in zori, pe 22 august, dar nici nu stiam care sint pozitiile ocupate de rusi. Unii erau morti, altii ramasesera fara miini sau picioare si urlau dupa ajutor. Cind m-am uitat, ramasesem eu si inca doi soldati care ne-am refugiat intr-o groapa. Dar un mitralior, aflat intr-o salcie, l-a omorit pe unul dintre soldatii de linga mine, iar pe mine m-a impuscat in piciorul sting. Am cazut secerat, iar celalalt soldat m-a "ntrebat: «Bai, Papuc, esti mort?». I-am raspuns ca nu sint si m-a luat in spate". Cind ne-a povestit toate acestea, Stefan Papuc a inceput sa plinga, simtind parca din nou durerea si groaza indurate in acele zile. "O fanfara cinta «Eroi au fost, eroi sint inca», iar in tren noi eram plini de singe si tipam de durere" Dupa ce a fost gasit de soldatii romani, a ajuns la un spital din Ucraina, unde medicii au hotarit sa-i amputeze piciorul care se umflase si se innegrise. Stefan Papuc i-a implorat sa nu-l lase fara picior. Un medic german, impresionat de dorinta tinarului de a ajunge intreg acasa, i-a curatat cu meticulozitate ranile, evitind amputarea. Dupa citeva saptamini, Stefan Papuc a fost transportat in tara, intr-un tren plin cu militari raniti. Printre lacrimi ne povesteste: "Am ajuns la Ploiesti, iar trenul a fost tras pe o linie laterala. Pe peron, o fanfara cinta «Eroi au fost, eroi sint inca», iar in tren noi eram plini de singe si tipam de durere". Dupa ce a stat prin spitalele din Craiova si Suceava, in ianuarie 1942, "cind era frigul cel mai mare", s-a intors pe front. In 1944, Stefan Papuc a fost luat prizonier de catre rusi. A reusit sa evadeze impreuna cu alti 600 de prizonieri in timp ce era mutat in alt lagar. La citeva zile dupa evadare a fost prins din nou si dus intr-un alt lagar. A fost eliberat dupa 23 august, "dupa ce romanii s-au dat cu rusii". Din Ucraina, de unde fusese inchis, a venit acasa parcurgind tot drumul pe jos. A mers o luna si jumatate si in dimineata de Pasti a ajuns in sat. "Cel mai batrin om care ajunge pe cel mai inalt virf romanesc" Stefan Papuc isi poarta astazi cu mindrie decoratiile primite pentru modul in care s-a comportat pe front. Pe 22 august, cind se vor implini 59 de ani de la ziua in care a fost impuscat de rusi si a scapat cu viata, batrinul intentiona sa dea de baut la toti oamenii care ar fi trecut pe la crisma din sat. Parca era insa prea monoton acest mod de a sarbatori. Mai ales ca, la cei 86 de ani, Stefan Papuc este extrem de lucid si umbla ca un titirez prin gospodarie, facind de unul singur toate treburile de pe linga casa, inclusiv lucratul ogorului. Asa ca simtea nevoia sa faca ceva mai deosebit. Dupa citeva zile de gindire a gasit: "Ce-ar fi sa urce pe cel mai inalt virf din Romania?". Si sa fie, dupa cum crede, "cel mai batrin om care ajunge pe cel mai inalt virf romanesc", Moldoveanu - 2.544 m. Nebunescul gind a inceput sa devina obsesie o data cu trecerea zilelor. Asa incit Stefan Papuc a inceput pregatirile pentru expeditie. Va merge cu fiul lui, Mihai, si cu un cioban expert in supravietuirea in conditii dificile. Plecarea va avea loc pe 16 august. "Ne-am luat o siguranta de doua zile, ca poate ploua sau o fi vreme rea. Am facut traseul si astazi vom pleca la drum", ne-a spus Stefan Papuc, extrem de senin, de parca ne-ar fi povestit cum o sa dea mincare la animale a doua zi. Mai dificil este cu cheltuielile aferente acestei expeditii, batrinul si fiul sau cautind sponsori. "Speram sa gasim sponsori, dar, chiar daca nu vom gasi, noi tot vom pleca. Pe cheltuiala noastra". Pentru el, cel care a vazut moartea cu ochii, a urca pe cel mai inalt munte din tara nu reprezinta un lucru iesit din comun. Este doar o noua provocare pentru un luptator. TIBERIU AVRAM Statul roman vrea sa achizitioneze scrisorile lui Mihai Eminescu catre Veronica Micle Ministrul culturii, Ion Caramitru, a declarat ieri, la Suceava, ca statul roman este interesat sa achizitioneze scrisorile originale trimise de Mihai Eminescu catre Veronica Micle, scrisori publicate recent de editura POLIROM. El a spus ca a transmis mostenitoarei scrisorilor Veronicai Micle ca Romania este interesata sa achizitioneze aceste documente: Tara este interesata in achizitionarea originalelor. Sint 93 de scrisori olografe ale lui Eminescu catre Veronica Micle, cinci ale Veronicai Micle catre Eminescu si o nota a lui Titu Maiorescu. Am transmis ca sintem interesati ca aceste lucruri sa se intoarca in tara". TIBERIU AVRAM Totul natural Candy bomboane fara silicoane Infiintat de numai o jumatate de an, trioul Candy n-a avut nici o problema in a da lovitura. "Pus pe picioare" de Laurentiu Duta de la 3rei Sud Est, grupul a lansat in iunie E.P-ul "Candy", produs de Nova Music. Primul extras pe single, "Lasa-ma-n pace", este difuzat pe toate posturile de radio, are videoclip la Atomic si va intra in competitie la sectiunea "Slagare" a Festivalului Mamaia. Cele trei "bomboane" de la Candy, Giulia, Claudia si Selena, demonstreaza inca o data ca, in muzica, succesul rapid pare a fi rezervat trupelor foarte tinere. Fetele mizeaza mult si pe farmecul lor adolescentin si-si asigura fanii ca tot ce se vede pe scena e natural. De altfel, cele trei ne-au marturisit ca urasc siliconul. IUSTINA MUNTEANU 