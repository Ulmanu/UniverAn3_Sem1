 Irakian expluzat din Romania Politia si serviciile secrete au intensificat cercetarile cu privire la cetatenii arabi aflati in Romania. Unii aflati in vizor pentru afacerile ilegale, altii, pentru misiunile sub acoperire, ca membri ai unor organizatii considerate teroriste, iar altii sint emigranti ilegali. Un kurd si un irakian au fost retinuti in vederea expulzarii, dar aceste exemple sint minore si reprezinta doar o triere a "pestisorilor" marunti. Dar, marii "rechini" arabi se ascund in continuare in spatele unor firme prospere. Complexul ETOR, rascolit de politie Politia si Garda Financiara au organizat o actiune in complexul comercial en-gros ETOR, din calea Giulesti, in urma careia doua firme au fost sigilate, iar din cei 43 de arabi legitimati, unul a fost retinut in vederea expulzarii. Irakianul Adll Hussen Zedan Alhaydary (36 ani), retinut de politie, nu avea acte de sedere legala in Romania si ii fusese respinsa cererea de acordare a statutului de refugiat, din luna iunie 2000. Alhaydary a fost condus la Centrul de Primire, Triere si Cazare Otopeni, in vederea expulzarii. Kurdul cu trei identitati UM 0962 Arges, in cooperare cu Politia Curtea de Arges, l-a prins pe turcul de origine kurda Kapkan Mehmet Murat, 30 de ani, care a intrat in Romania, pe 1 septembrie, cu un pasaport pe numele Erdal. Acelasi individ a mai fost retinut si expulzat, pe 5 mai, atunci purtind numele de Kaplan Iusuf. Kurdul a mai fost depistat sub un al treilea nume fals si pe 21 iunie, cind a fost condus cu insotitor de la Directia Straini, avind interdictia de a mai intra in Romania pina la 12 mai 2004. In urma cu o saptamina au mai fost retinuti in bucuresti trei kurzi, dintre care unul, Mehmet Kaya, inarmat si foarte periculos, despre care se crede ca ar fi bratul inarmat al unei organizatii teroriste care a comis mai multe asasinate pe teritoriul Romaniei. CHRISTIAN LEVANT Din cauza ca familia n-are bani sa-l aduca din Belgia, Cadavrul lui Viorel Hatcic, se "scumpeste" pe zi ce trece Pastrarea trupului in morga cimitirului costa 1.250 de franci pe zi Cotidianul belgian regional "Gazet van Antwerpen" (Gazeta din Anvers) a publicat, pe 1 septembrie, un articol cu titlul "Roman mort asteapta de 37 de zile sa fie ingropat". Ziarul relata ca in cimitirul Ruggeveld, din localitatea Deurne (aflata linga Anvers), intr-un sertar frigorific, este depus corpul neinsufletit al unui roman, care asteapta din 26 iulie ori sa fie inmormintat, ori repatriat. Dosarul decedatului se afla la Ambasada Romaniei de la Bruxelles. In Romania, familia Hatcic nu este convinsa ca are un mort de ridicat din Belgia, in timp ce autoritatile romane sustin ca repatrierea cadavrului depinde acum doar de familie. "Nota de plata va fi piperata" La cimitirul din Deurne nu se stiu prea multe despre nefericitul roman. De sertarul frigorific atirna o eticheta cu numele si virsta: Viorel Hatcic, 34 de ani. "L-au gasit intr-o incapere dintr-o nava maritima, mort de trei saptamini", afirma Arnold Knops, seful cimitirului. "Nu stim de ce a murit. Romanul a fost dus intii la spital, dar acolo nu aveau loc pentru cadavre. Atunci l-au adus aici. Acum asteptam hotarirea ambasadei romane in legatura cu repatrierea. Oricum, ambasada trebuie sa achite cheltuielile de conservare: 1.250 de franci belgieni pe zi, in total aproape 50.000 de franci pina acum (aproximativ 1.100 de dolari americani). Daca ambasada mai trage mult de timp, nota de plata va fi foarte piperata. Ambasada este cea care ingreuneaza situatia", spune Arnold Knops. Daca nimeni din Romania nu cere corpul, Viorel Hatcic va fi inmormintat la Deurne, pe banii primariei, se arata in articolul aparut in ziarul belgian. "Poate i-a furat cineva pasaportul" Reporterii "Ev.z." au contactat familia romanului mort in Belgia. Gheorghe Hatcic, din Braila, ne-a declarat ca a primit un singur telefon, pe 16 august, de la Bucuresti, prin care a fost anuntat de moartea fiului sau. De atunci, toate demersurile sale pe linga autoritati au ramas fara raspuns. Nici un act medico-legal, nici o fotografie pentru identificarea cadavrului, nici o instiintare oficiala. Chinuindu-se in incertitudine, tatal lui Viorel presupune chiar ca acel cadavru nu este al fiului sau. "Pina nu-i vad fotografia, nu pot sti cu certitudine ca e mort. Poate i-a furat cineva pasaportul. Fiul meu era navigator. A fost angajat de o firma araba din Galati, in schimbul a 400 de dolari. Eu sint pensionar si mi-am vindut masina pentru a face rost de acesti bani. Fiul meu, care era insurat, trebuia sa-si cistige o piine. A plecat in primavara in Belgia, cu avionul, pentru a se angaja pe vapor. Dupa trei saptamini mi-a dat telefon si mi-a spus ca totul e in regula. Insa pe 16 august am primit vestea mortii lui, prin telefon, de la Bucuresti. Celalalt fiu al meu a dat telefon la ambasada romana din Bruxelles, dar n-au vrut sa-i spuna nimic. Pe cei de la ambasada ii invinuiesc pentru faptul ca fiul meu zace de atita vreme intr-un sertar frigorific", ne-a declarat Gheorghe Hatcic. Pentru MAE, totul e OK Ilie Banica, loctiitor al consulului roman de la Bruxelles, ne-a declarat ca asteapta decizia familiei in legatura cu repatrierea, inmormintarea sau incinerarea corpului. "Asteptam ca familia sa ne comunice decizia. Noi am informat Bucurestiul chiar in ziua descoperirii identitatii cadavrului, insa nu este de datoria noastra sa platim cheltuielile. Nu sint alocate fonduri pentru asa ceva", ne-a declarat Ilie Banica. Consulul Alexandru Popescu, responsabil cu relatia cu Belgia in Directia consulara a Ministerului Afacerilor Externe (MAE), ne-a spus ca va fi trimisa familiei o documentare mai ampla. In disperare de cauza, familia Hatcic a initiat o investigatie pe cont propriu, pentru aflarea adevarului despre Viorel, al carui cadavru a fost descoperit la trei saptamini de la deces. Desi tatal marinarului mort a ajuns in pragul disperarii, pentru Victor Micula, purtator de cuvint al MAE, lucrurile arata mai simplu. "Pe data de 14 august, spitalul din Anvers a comunicat ambasadei romane ca Viorel Decebal Hatcic a decedat in 30 iunie, la bordul navei "Fi Express", al carei armator era firma "Newman Shipping". A fost anuntata familia Hatcic, din Braila, iar fratele celui decedat a promis ca va stringe bani pentru achitarea costurilor de repatriere a corpului. Probabil familia n-a reusit sa stringa destui bani, si asa se explica intirzierea repatrierii. Armatorul navei s-a schimbat, iar ambasada romana din Bruxelles incearca sa dea de urma noului armator, care ar putea acoperi o parte din costuri", ne-a declarat Victor Micula. SORIN CEHAN Zeci de copii dependenti de heroina ajung in spitalele Capitalei Traficanti de droguri la 13 ani Numarul copiilor care se drogheaza a crescut alarmant, in special in Capitala. Numai la Spita lul de Copii "Grigore Alexandrescu" la fiecare doua zile este internat cite un minor in coma din cauza supradozelor de heroina. Zeci de parinti ai caror copii consuma droguri inca de la 11-12 ani vin la sectiile de specialitate ale spitalelor din Capitala sa gaseasca o solutie pentru a-si salva odraslele, insa sperantele lor sint minime. Conform datelor furnizate de politie si centrele de tratament, in ultimii ani, consumul de droguri a crescut cu aproape 25a pe an. De vina pentru aceasta situatie sint in special traficantii care vind nestingheriti stupefiante la orice colt de strada. Conform medicilor, in jur de 10-15 minori ajung lunar in spitale. Cel mai mic narcoman are doar noua ani Virsta consumatorilor de droguri a scazut dramatic. "Cel mai mic narcoman are numai noua ani si jumatate si isi injecteaza heroina cu votca si suc de lamiie de patru ori pe zi", a afirmat directorul Spitalului "Grigore Alexandrescu", dr. Coriolan Ulmeanu. Un caz tragic cunoscut de medici este cel al unei familii in care ambii baieti, gemeni, care nu au implinit inca 13 ani, sint dependeti de heroina. "Copiii au fost racolati de dealeri in zona Drisor. Mai intii, le cereau sa le tina bilele cu droguri, ca sa se protejeze in cazul in care ar fi aparut politistii. Apoi, ca sa-i poata controla, i-au pus sa consume heroina. In cele din urma, baietii au ajuns distribuitori ai traficantilor", ne-au povestit asistentele din Spitalul "Al. Obregia". Mama minorilor a fost cea care a descoperit ca gemenii se drogau: "Se comportau ciudat, ajunsesera dependenti si faceau rost de bani pentru a cumpara droguri furind lucruri din casa si vinzindu-le". Cazurile prezentate nu sint singulare, insa rudele copiilor se tem sa vorbeasca. D.A. student in virsta de 23 de ani care urmeaza o cura de dezintoxicare, a avut surpriza sa constate ca si fratele lui, de 13 ani, ii calca pe urme. "L-am gasit in casa cu seringa de heroina in vena", a declarat studentul. "Parintii sint plimbati de la un spital la altul, fara ca cineva sa-i ajute sa-si aduca copii pe drumul cel bun. Singurul ajutor este ca un medic specialist sa le prescrie cite o reteta. Parintii le cumpara medicamentele si ii tin sub cheie in casa", se pling rudele micilor toxicomani. "Unul dintre consumatorii inraiti este o fata de 17 ani, vorbitoare de limba japoneza, care se drogheaza de la 14 ani si nu mai vrea sa urmeze nici o cura. Ca sa faca rost de bani pentru doza zilnica se prostitueaza", ne-au povestit medicii de la spitalul "Al. Obregia". Virsta "initierii" scade de la un an la altul din cauza vulnerabilitatii, a lipsei informatiilor si a teribilismului. "Copiii care ajung consumatori de droguri provin din toate categoriile sociale, sint atit copii de familiei buna, cit si din familii cu venituri modeste.", ne-a declarat psihologul Ioana Nicolae, de la Centrul de Consiliere pentru Adolescenti si Tineri, aflat in incinta Spitalului de Urgenta "Floreasca". Ea crede ca sistemul educativ este extrem de descoperit in ceea ce priveste prevenirea consumului de droguri si ca informatiile despre aceasta problema ar trebuie prezentate elevilor inca din gimnaziu. "Multi dintre toxicomani care ajung la noi, ne spun ca, daca ar fi stiut care sint riscurile consumului de narcotice nu s-ar fi apucat", ne-a mai spus Ioana Nicolae. GETA ROMAN Noua politisti din Vrancea au cazut la testul de cunoastere a semnelor de circulatie Conducerea IPJ Vrancea a tras pe dreapta politistii de la circulatie banuiti ca depun in strada activitati care nu reprezinta interesele politiei. Mai multi agenti de politie rutiera, una dintre liniile de munca cele mai rivnite, au fost trimisi "sa ia putin aer", dupa ce ajunsesera adevarati "regi neincoronati ai soselelor". Dupa cum ne-a declarat seful IPJ Vrancea, lt.-col. Silviu Grosu, unii politisti ajunsesera sa se poarte pe strada ca "niste senatori de drept" in comparatie cu rezultatele lor profesionale, calificate ca fiind foarte slabe. Cutremurul care a facut ca o intreaga garda de lucratori sa fie inlocuita a pornit de la numarul mare de concedii medicale pe care acestia le-au avut in ultimii ani. In plus, existau informatii ca, de multe ori, mita face regula in strada. Conform unui ordin al ministrului, pe perioada verii, cei de la circulatie nu au avut voie sa-si ia concediu de odihna din cauza indisciplinei mari din trafic, Vrancea fiind un judet de tranzit pentru cei care-si petrec concediul pe litoral. Inventivi, unii politistii au facut rost de concedii medicale care le-au permis sa se bucure din plin de vacanta, astfel ca au existat situatii in care nu avea cine sa iasa in strada. Unii politisti au prezentat adeverinte cu boli care mai de care mai ingrozitoare, printre care artrita reumatoida, tromboflebita, zona zoster sau hernie de disc, in urma carora, dupa cum apreciaza seful IPJ, ar fi putut lesina in strada! In urma unei evaluari profesionale riguroase, conducerea IPJ a ajuns la concluzia ca sase politisti au avut in ultimii ani nenumarate concedii medicale, o activitate in strada mai mult decit mediocra si, in plus, conform bolilor de care sufereau, pe vreme de caldura mare sau ger mare, puteau muri "la datorie". Astfel, de doua saptamini, au disparut de la Politia Rutiera plt.-majori Cornel Filimon, cu o vechime de peste 20 de ani in strada, Neculai Miclea, Remus Bosnea, Iordache Simionescu si Culai Ifrimie. Acesta din urma, ca si maistrul militar Dumitru Asanache au o situatie mai speciala, in sensul ca trebuie sa dea socoteala si pentru averile impresionante agonisite din solda de politist. Dupa aproape 20 de ani de munca in strada, timp in care nu i-a deranjat nimeni, politistii au fost mutati la biroul de ordine publica sau la paza si protectia magistratilor. Pentru ca nu au suportat aceasta "retrogradare", unii dintre ei au solicitat pensionarea. Zilele trecute au fost angajati, prin concurs, sase tineri, cu fata comerciala, apti pentru a munci, care sa fie dispusi sa instaureze disciplina in strada. Spre surprinderea tuturor, noua dintre cei decisi sa se faca agenti de circulatie au picat examenul chiar la cunoasterea regulilor si semnelor de circulatie, dupa cum ne-a spus colonelul Aurel Dragnea, seful serviciului management si resurse umane. (C.Cherestes) Trei minore, obligate de propria mama sa se prostitueze Politia din Arges si Directia Judeteana pentru Protectia Copilului se confrunta cu un caz absolut incredibil. Trei fetite au declarat, sub semnatura, ca mama lor le-a obligat sa se prostitueze pentru bani. Cele trei minore, Corina, Daniela, Andreea si tatal lor, Vasile M., locuiesc in Pitesti, cu chirie, la familia Anghel. Ele sint originare din Reghin, unde au locuit pina in vara acestui an si unde sustin ca au fost obligate de mama lor sa practice adevarate orgii sexuale. Copilele, in virsta de 16, 14 si 11 ani, declara ca au fost dezvirginate de un unchi de-al lor, in urma cu sapte ani, cind tatal lor, de meserie sofer, era plecat in cursa. Apoi, speculind desele plecari de acasa ale tatalui, mama, Violeta M., le-ar fi oferit la zeci de barbati pentru sex normal, oral si anal, obligindu-le sa se prostitueze in schimbul unor sume de bani. In declaratia data in fata comandantului Politiei Pitesti, colonel Dumitru Fratica, minorele sustin ca au intretinut relatii sexuale si cu un politist din Reghin, care, alaturi de mama, le-ar fi devenit ulterior peste. Cazul in sine este cu atit mai abracadabrant, cu cit copilele sustin ca au fost obligate sa consume droguri si chiar sa asiste la unele asasinate. Tatal lor, Vasile M., spune ca a aflat despre ce s-a intimplat abia anul acesta, cind i-a povestit totul fata cea mare, Corina. Atunci a decis sa plece din oras cu copiii, refugiindu-se in Pitesti. Aici, a povestit totul gazdelor, familia Anghel, care l-au sfatuit sa ia legatura imediat cu politia. Declaratiile fetelor au ajuns la Comisia de Aparare si Siguranta din cadrul Senatului, iar cazul a fost prezentat si generalului Dan Valentin Fatuloiu, din IGP. Acesta ne-a spus ca a dispus verificari in judetul Mures, acolo unde se sustine ca s-au petrecut faptele, si ca, asa cum e posibil sa existe un simbure de adevar in ceea ce reclama copilele, pot foarte bine sa existe si exagerari. Cazul e in plina cercetare si, mai mult ca sigur, fetitele si tatal lor vor fi supuse si unui examen psihiatric. Faptele reclamate sint atit de neobisnuite, incit anchetatorii iau in calcul orice varianta. GABRIEL MARICA [15][pl.dll?rid=expresro] 