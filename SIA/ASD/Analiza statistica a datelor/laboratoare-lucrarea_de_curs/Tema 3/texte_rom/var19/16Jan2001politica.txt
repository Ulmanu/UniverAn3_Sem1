 Speriat de vistieria goala a guvernului, Nastase isi ia inapoi promisiunile Dupa ce au promis in campania electorala scaderea cotei TVA la unele produse alimentare, liderii PDSR dau acum inapoi. Premierul Adrian Nastase a declarat ieri ca micsorarea TVA este o masura menita "sa ii ajute pe cei care o duc greu", dar nu doreste ca prin aceasta "sa dea peste cap bugetul tarii, creind disfunctii majore in sistemul economic". Nici cu sursele financiare pentru subventia caldurii guvernul nu sta foarte bine. Nastase nu a putut spune ieri de unde se vor lua banii. El a precizat ca "se analizeaza" la Ministerul de Finante si se va anunta o solutie joi, in sedinta de guvern. Situatia este in asteptare si din cauza inceperii discutiilor cu organismele internationale, ne-au declarat surse guvernamentale. Sursele citate au precizat ca executivul doreste sa vada baza negocierilor cu FMI, care si asa se anunta dificile din cauza acordarii de facilitati IMM, fara a mai exista si o scadere de TVA. Adrian Nastase a precizat ca discutiile cu FMI au inceput, din echipa romana de negociatori facind parte presedintii comisiilor de buget-finante din parlament, guvernatorul BNR si ministrul de finante. Nastase a anuntat ieri ca salariile bugetarilor nu vor creste din luna martie cu 80 la suta, asa cum promisese Mugur Isarescu. "Nu a lasat banii necesari pentru asa ceva", a precizat premierul. Nastase a spus ca va exista o crestere salariala doar daca se va realiza o crestere economica. LUCIAN PURCAREANU Fost ambasador al SUA la Bucuresti, Alfred Moses face lobby pentru guvernul PDSR Fostul ambasador al SUA in Romania, Alfred Moses, este un aliat de nadejde pentru cabinetul Nastase. O pledoarie pentru noua guvernare de la Bucuresti a fost scrisa de catre Alfred Moses in editia de joi a "International Herald Tribune", intr-un articol intitulat "Romania merita incurajari". "Ion Iliescu si al sau PDSR, necinstit etichetat in Vest ca fost comunist, s-a reintors la putere", se arata in articol. Alfred Moses subliniaza ca exista o mare diferenta intre guvernarea PDSR din perioada 1992-1996, condusa de catre Nicolae Vacaroiu, "care a lucrat alaturi de Nicolae Ceausescu", si actuala guvernare, condusa de Adrian Nastase: "Nastase este croit din alte haine. Mult mai tinar, el nu poate fi etichetat ca fost comunist. Acelasi lucru este valabil si pentru guvernul sau, format in mare parte din membri tineri, care si-au dovedit competenta. Cap de lista este ministrul de externe, Mircea Geoana. Iar noul ministru al justitiei (Rodica Stanoiu - n.r.) este pentru prima data o femeie". Criticind fosta guvernare, pe care o acuza de "conducere politica slaba", Alfred Moses arata ca "electoratul a demonstrat ca este neiertator cind guvernarea promite mult si face putin". Fostul ambasador al SUA in Romania precizeaza ca "situatia economica este dificila, dar nu fara speranta, caci in acest an se asteapta o crestere economica de 4-5 procente". Pentru a le improspata memoria occidentalilor, Alfred Moses nu uita sa arate faptul ca "nici o alta tara din Europa, cu exceptia Albaniei, nu a mai fost atit de devastata politic si economic de catre comunism" si precizeaza in finalul articolului ca "Romania, cea de-a doua tara ca marime din Europa centrala, este mult prea importanta strategic pentru ca Vestul sa o ignore". TEODORA GEORGESCU Un nou candidat la presedintia PNL: Crin Antonescu Crin Antonescu, in prezent vicepresedinte al PNL, a anuntat ieri ca va candida la presedintia partidului, la congresul din 3-4 februarie. Antonescu a precizat, citat de Mediafax, ca a luat aceasta decizie dupa ce a observat ca mai multi lideri locali, dar si la nivel central, ai PNL agreeaza ideea desfiintarii functiei de prim-vicepresedinte. In cursa pentru ocuparea presedintiei PNL, Antonescu va fi contracandidatul prim-vicepresedintelui Valeriu Stoica. "Cred ca o contracandidatura la presedintia partidului nu va fi perceputa ca un delict, fiind vorba de un drept statutar si de o optiune personala", a declarat liderul liberal. El a adaugat ca, in cazul in care Theodor Stolojan si-ar fi anuntat candidatura la presedintia partidului, probabil ca nu ar fi candidat la aceasta functie. (C.O.) Biografia romantata a viitorului sef al SRI Timofte a luat mielul de la "Evenimentul zilei" Militar de cariera si, in ultimii zece ani, senator PDSR, Radu Timofte viseaza de mai mult timp la sefia celui mai important serviciu secret al Romaniei. Numai ca atit prestatia lui din ultimii opt ani, cind s-a aflat in fruntea Comisiei de aparare din Senat si a fost membru in Comisia SIE, cit si anumite semne de intrebare pe care le ridica biografia sa dau recentei nominalizari pentru functia de gestionar al secretelor tarii dimensiunea unui act politic usor pripit. Declaratiile fara acoperire din afacerea "Tigareta 2" Radu Timofte este cel care, in mai 1998, intr-un interviu acordat cotidianului nostru, la scurt timp dupa izbucnirea scandalului "Tigareta 2", a adus grave acuze consilierilor prezidentiali Dorin Marian si Zoe Petre si chiar presedintelui Romaniei, privind implicarea acestora, directa sau indirecta, in contrabanda cu tigari. "In zilele urmatoare se va dovedi implicarea lui Dorin Marian in contrabanda cu tigari de pe Aeroportul Otopeni", declara in data de 7 mai 1998 Radu Timofte. "Este foarte posibil ca Dorin Marian sa fi actionat de capul lui in Afacerea Otopeni!", mai sustinea Timofte. Implicarea lui Dorin Marian in contrabanda cu tigari nu a fost dovedita si, totusi, Timofte nu a patit nimic pentru declaratiile sale fara acoperire. Tot in afacerea "Tigareta 2", Radu Timofte este cel care a facut apologia "schemei lui Trutulescu" si a "dosarului secret Tigareta 2-convorbiri telefonice interceptate". Pe respectiva schema, publicata de revista "Romania Mare" (dupa ce Vadim a sustinut ca a cumparat-o cu mai multe milioane de la un procuror) si considerata proba in instanta, colonelul Trutulescu insemnase mai multe nume precum Dragos, Bobic, Sapunaru. Pe baza acestei scheme, PRM si PDSR au construit un intreg scenariu legat de implicarea fiului presedintelui si chiar a lui Emil Constantinescu in contrabanda cu tigari. Tot Timofte a mai sustinut, cind a fost audiat de judecatorii militari, ca in discutia interceptata de serviciile secrete si purtata intre Jamal al Atm si un alt arab ar fi aparut numele lui Dragos Constantinescu. Majoritatea datelor detinute de Timofte s-au dovedit a fi simple informatii, auzite de senator de la ex-generalul SIE Corneliu Grigoras. Timofte si " Tigareta N" Daca in afacerea "Tigareta 2", Timofte s-a grabit sa arunce in presa tot felul de acuze care s-au dovedit, toate, neintemeiate, senatorul PDSR nu s-a grabit niciodata (nici inainte, nici dupa afacerea "Tigareta 2" si nici acum, la nominalizarea ca director al SRI) sa spuna muritorilor de rind ceea ce s-a intimplat in 1995 la Vama Siret, unde a fost depistata una dintre cele mai mari retele "romano-ucrainene" de trafic cu tigari. Surse demne de incredere din Parchetul Militar sustin ca senatorul PDSR si viitor sef al SRI nu ar fi deloc strain de aceasta afacere, care, la vremea respectiva a zguduit MI, Directia Vamilor si serviciile de informatii. De asemenea trebuie mentionat ca tot timpul cit a acuzat in dreapta si in stinga regimul Constantinescu, Radu Timofte nu a scos o vorba despre operatiunea "Tigareta N - Bani pentru partid", care s-a desfasurat inainte de '96, sub inaltul patronaj al PDSR si care a facut atita vilva in presa. Declaratii impotriva UE, incitari, obsesii antimaghiare Intr-un interviu aparut la sfirsitul anului trecut, Timofte facea o incredibila declaratie anti-UE. El spunea, printre altele: "UE ne va cere intotdeauna cite ceva, fiindca asa stau lucrurile. Nu vreau sa comentez acest lucru, desi gindesc mult mai departe. Uniunea ne va pune intotdeauna conditii, indiferent de ce vom face". In lupta sa cu sefii serviciilor secrete, in special cu Catalin Harnagea, in noiembrie 2000 Timofte l-a acuzat pe seful SIE de scurgeri masive de informatii in scopul discreditarii PDSR si a facut un apel la insubordonare catre lucratorii respectivului serviciu secret. Alte declaratii lipsite de tact si responsabilitate a facut de-a lungul timpului si in privinta problemei maghiare si a asa-ziselor comandouri paramilitare maghiare "cu organizare draceasca", ce urmaresc desprinderea Transilvaniei de Romania. Acuzat de fostul sef al Comisiei SIE ca a condus o retea de agenti KGB O potentiala "pata neagra" in biografia sa o reprezinta acuza pe care i-a adus-o, la sfirsitul anului trecut, deputatul George Serban, fostul sef al Comisiei SIE, care i-a reprosat ca ar fi condus, o vreme, cit a lucrat in armata, o retea de agenti KGB. Nici Serban, dar nici Timofte nu au demonstrat daca acest lucru este sau nu este adevarat. Din lungul pomelnic al faptelor ce pot contura o "biografie secreta" a lui Radu Timofte nu ar putea lipsi, fie chiar si pentru deliciul admiratorilor acestuia, ca anul trecut, de Pasti, el a fost tinta unui test al "Evenimentului zilei", numit " Spaga de Pasti". Fiica sa a primit un miel drept "spaga" de la un reporter "incognito" al ziarului nostru. Timofte a iesit pe post si a spus ca "a gustat" gluma. CHRISTIAN LEVANT Directorul SRI va fi votat de parlament luna viitoare Radu Timofte, propus de CSAT pentru functia de director al SRI, va primi votul parlamentului in perioada 5-9 februarie, adica in primele zile ale sesiunii ordinare parlamentare, dupa cum declara Nicolae Vacaroiu, presedintele Senatului. Conform procedurii, cele doua Camere ale parlamentului desemneaza mai intii comisia speciala pentru controlul activitatii SRI, aceasta urmind sa-l audieze pe cel care este propus sa ocupe functia de director al Serviciului. Abia dupa audiere, Radu Timofte va fi supus votului celor doua Camere reunite in sedinta comuna. Timofte este ales senator PDSR in judetul Neamt, el ocupind acum functia de presedinte al Comisiei de aparare din Senat. PDSR nu a gasit deocamdata un inlocuitor pentru Radu Timofte la conducerea Comisiei de aparare, Nicolae Vacaroiu declarind doar ca "sint trei sau patru propuneri". NARCISA IORGA Buget de "austeritate" Vadim Tudor pleaca cu dactilografa la Strasbourg! Corneliu Vadim Tudor va "petrece" cinci zile la Strasbourg cu senatorul György Frunda, cei doi facind parte din delegatia Romaniei la Adunarea Parlamentara a Consiliului Europei. Sedinta Adunarii Parlamentare Europene incepe la 22 ianuarie la Strasbourg, delegatia romana fiind condusa de deputatul PDSR Viorel Hrebenciuc. Ghiorghi Prisacaru (PDSR), György Frunda (UDMR), Corneliu Vadim Tudor (PRM), Ioan Oltean (PD), Ovidiu Brinzan (PDSR), Virgil Popa (PDSR, Radu Berceanu (PD) si Valeriu Stoica (PNL) sint membri ai delegatiei. Senatorul Corneliu Vadim Tudor participa pentru prima oara la sesiunile parlamentare ale Consiliului Europei, includerea sa in delegatia romana facindu-se cu destul tam-tam la inceputul legislaturii. Care va fi dialogul liderului PRM cu senatorul UDMR György Frunda este greu sa ne imaginam. C.V. Tudor se va intoarce in tara ultimul dintre senatori, cheltuiala sa pe intreaga perioada a deplasarii (21-28 ianuarie) ridicindu-se la aproape 80 milioane de lei. Senatorul PRM nu va face drumul Strasbourg-Bucuresti singur, ci impreuna cu doua doamne: Mihaela Draghici (consilier parlamentar) si Alice Gaman (secretar-dactilograf). NARCISA IORGA Conferinta Nationala Extraordinara a PDSR va aduce multe noutati Secretarul general al partidului - surpriza lui Nastase! PDSR va avea, incepind de vineri, cel putin trei noi vicepresedinti si un secretar general al partidului. Conferinta Nationala Extraordinara a PDSR, care va avea loc vineri, ii va promova in functiile de vicepresedinti pe Viorel Hrebenciuc, Valer Dorneanu si Serban Mihailescu, ne-au declarat surse din cadrul partidului. Biroul Executiv Central al PDSR a analizat ieri stadiul pregatirii conferintei. Prim-vicepresedintele Adrian Nastase a declarat ca asta-seara vor fi finalizate propunerile pentru modificarea statutului PDSR, astfel incit sa se introduca functia de secretar general si sa se elimine cea de prim-vicepresedinte. Nastase intentioneaza la conferinta sa candideze pentru functia de presedinte, ramasa vacanta dupa plecarea lui Ion Iliescu la Cotroceni. O alta modificare a statutului vizeaza micsorarea numarului de membri in Biroul Executiv Central. Adrian Nastase nu a dorit sa nominalizeze persoana pe care o are in vedere pentru ocuparea postului de secretar general al PDSR. "Va fi un nume nou de lansat", a precizat Nastase. El a explicat ca va reedita experienta facuta cu Miron Mitrea, inainte de 1996, promovind o persoana "dintr-o structura colaterala" partidului, parlamentului si guvernului. Postul va fi unul de "manager al partidului, nu de lider politic", a spus Nastase, si va fi inferior celui de vicepresedinte. Secretarul general va trebui sa fie "o placa turnanta" intre organizatiile judetene si activitatea guvernamentala, un om care sa poata sta "toata vremea" la partid. Surse din cadrul partidului ne-au declarat ca pina in prezent a fost vehiculat numele lui Dan Poenaru, presedintele filialei Timisoara a PDSR, dar ultimul cuvint in numire il va avea Adrian Nastase. LUCIAN PURCAREANU Batalia pentru sefia PNTCD a intrat in linie dreapta Vasile Lupu: "Nu sansele mele m-au determinat sa candidez, ci grija pentru partid" "Evenimentul zilei" incheie astazi cu Vasile Lupu ciclul miniinterviurilor cu candidatii care se vor infrunta saptamina aceasta, vineri, in cadrul congresului partidului. Domnule Vasile Lupu, cum explicati esecul inregistrat de PNTCD in alegerile generale? PNTCD a fost partidul cu un program politic clar, bine mediatizat, bine ancorat in realitatile romanesti, bine incadrat in doctrina crestin-democrata europeana. Cauzele esecului trebuie cautate in neaplicarea programului, in contrastul dintre valorile crestin-democrate si tinuta publica a unor demnitari PNTCD, in organizarea campaniei electorale si in informarea defectuoasa a publicului romanesc asupra realizarilor ministrilor partidului si ale reprezentantilor in administratia centrala si locala (aceste realizari au existat cel putin la acelasi nivel cu ale partidelor aliate, care au ramas in parlament). Exemplul cel mai la indemina, in domeniul pe care il cunosc foarte bine, este legislatia funciara. Legea taranista a carei aplicare a revenit ministrilor taranisti, a fost aplicata in procent pina la 3%. Care ar mai fi putut fi motivatia fostilor proprietari sa vina la vot, mai ales cind stiau ca PNTCD nu va mai fi la guvernare? Dimpotriva, daca cererile de retrocedare ale celor 700.000 de familii ar fi fost acoperite cu restituiri efective si puneri in posesii, 20% voturi pentru PNTCD erau Personal, va asumati vreo greseala? Mi-am depus candidatura pentru a nu-i dezamagi pe cei care au crezut si mai cred in mine, care mi-au cerut direct sa candidez si fata de care nu vreau sa las banuiala ca am abandonat lupta si ca am devenit un las. Pentru greselile comise in timpul guvernarii nu ma simt la fel de vinovat ca altii. Am sesizat aceste greseli la timp, am revenit asupra lor de fiecare data cind am avut ocazia in partid, iar cind nu am mai avut nici o sansa sa conving in partid, le-am semnalat si public. Vorbind de greseli, una din cele mai grave a fost incalcarea autonomiei organizatiilor judetene cu imixtiunile si intrigile care au afectat grav aceste organizatii. Sint singurul candidat si cred ca singurul in partid care, din martie 1990, a ramas presedinte al unei organizatii judetene stabile, cu rezultatele cele mai putin rele din Moldova. Iar, intre candidati, in mod cert, doar eu vin din tara cu experienta activitatii in structurile de baza, cu greutatile create de cei de la centru, in general, depasite. In sfirsit, pregatirea juridica imi asigura avantajul de a raspunde celor mai grave probleme ale tarii, care in opinia mea ramin de ordin juridic: legislatie instabila, coruptie generalizata, sistem judiciar nefunctional, cadrul juridic al proprietatii nedefinitivat etc. Oricum, va rog sa retineti ca nu sansele mele m-au determinat sa candidez, ci grija pentru Care ar fi, in situatia in care veti cistiga sefia PNTCD, primele masuri pentru redresarea partidului? Un program politic actualizat la situatia de opozitie extraparlamentara, eliminarea oricarei suspiciuni de coruptie asupra liderilor nationali ai partidului, reorganizarea si reconstructia morala a partidului, garantarea autonomiei organizatiilor Puteti enumera cite doua calitati ale contracandidatilor dumneavoastra? Dudu Ionescu - bun organizator si neatins de coruptie; Catalin Chirita - tinar si charismatic; Ioan Avram Muresan - curajos si tenace. MIHAELA CONSTANTINESCU Bref PDSR Alba le-a dat functii fugarilor din ApR Conferinta Judeteana Extraordinara a PDSR Alba, desfasurata duminica in prezenta ministrului educatiei si cercetarii, Ecaterina Andronescu, a hotarit majorarea numarului membrilor Consiliului Judetean Alba al partidului, de la 107 la 133. In cadrul lucrarilor acestui din urma organism au fost cooptati si cei sapte fruntasi ai ApR Alba, care au trecut cu adeziune la PDSR. Vicepresedintele Consiliului Judetean Alba, Nicolae Gavrila, ex-vicepresedinte ApR Alba, a fost numit in aceeasi functie la PDSR, iar alti doi ex-aperisti, Ioan Popa (manager SC Transavia SA) si Ioan Florea (director Posta Romana Alba), au fost desemnati pentru Biroul Executiv Judetean. "Grupul celor sapte" a emis un comunicat in care se afirma ca fuziunea prin absorbtie a ApR Alba de catre PDSR este legala, iar procesul-verbal al sedintei in care s-a hotarit acest lucru a fost semnat si de liderul ApR Alba, ex-deputatul Nicolae Popa. In replica, Popa i-a acuzat de "imoralitate, oportunism si fripturism" pe cei plecati, precizind ca nu a semnat nici un document, iar absorbtia prin fuziune a ApR Alba este, " o diversiune politica". "Am datoria morala sa parasesc ultimul «corabia», cu demnitate si cu regretul ca cei pe care i-am considerat buni colegi au dovedit, prin gestul lor, ca interesele personale sint mult mai importante decit cele de partid", a mai spus presedintele ApR Alba.(L.D.) Nastase il trimite pe Adrian Paunescu in banca lui Liderul PDSR, Adrian Nastase, a recunoscut ieri ca exista in partid membri nemultumiti de unele dintre numirile de prefecti si subprefecti. Nastase a explicat insa ca propunerile pentru numiri trebuie sa vina pe filiera presedintilor de organizatii PDSR. "Exista o presiune la nivel local si central" in privinta numirilor, a spus Nastase. In privinta situatiei din Dolj, Adrian Nastase a declarat ferm ca postul de prefect revine PDSR, iar cel de subprefect - PSDR. Liderul PDSR a precizat ca un parlamentar nu poate face propuneri pentru posturile de prefecti si subprefecti. Declaratia vine ca urmare a faptului ca senatorul PDSR de Dolj, Adrian Paunescu, a avut obiectii cu privire la subprefectul PSDR numit in judet.(L.P.) SUA a oferit MAE roman 120 de mii de dolari Ministerul de Externe a primit 120 de mii de dolari nerambursabili din partea Statelor Unite ale Americii. Banii, dati prin Agentia americana de Comert si Dezvoltare, vor fi folositi pentru elaborarea unui studiu de fezabilitate referitor la modernizarea sistemului informational din MAE. Conform acordului semnat ieri intre ministrul de externe, Mircea Geoana, fost ambasador al Romaniei in SUA, si ambasadorul SUA la Bucuresti, James Rosapepe, studiul va fi realizat de catre RAND Corporation in colaborare cu MAE. Americanii l-au desemnat pe Robert Hunter, fostul ambasador al SUA la NATO, drept coordonator al programului, in calitatea sa de responsabil de programe al companiei pentru domeniul politico-strategic. (T.G.) Ulm Spineanu a ajuns sef la organizatia muncitoreasca PNTCD Comisia de validare a PNTCD a aprobat un numar de 80 de candidaturi, dintre care trei necesita derogare de vechime in cadrul congresului: Ion Caramitru, Irinel Popescu, Radoslav Ivanovici. Cit despre controversatul caz Andrei Marga, fostul ministru al educatiei nationale va participa ca delegat din partea organizatiei Cluj. Dudu Ionescu, presedintele interimar al PNTCD, a declarat ca exista o intelegere la nivelul celor patru candidati la presedintia partidului ca, indiferent cine va fi presedinte, Marga sa fie cooptat in BNC. Ionut Gherasim, a carui candidatura fusese respinsa pentru ca nu avea delegatie de la nici o organizatie taranista, va participa la congres din partea organizatiei muncitoresti, in a carei conducere a fost cooptat. Lider al organizatiei muncitoresti a devenit, in locul demisionarului Vlad Rosca, Ulm Spineanu. (M.C.) Ion Iliescu vrea sa-i ia lui Razvan Theodorescu piinea de la gura La Sesiunea Omagiala consacrata incheierii Anului Eminescu si implinirii a 151 de ani de la nasterea poetului, desfasurata in Aula Academiei Romane, Ion Iliescu a spus ca Mihai Eminescu "a devenit un mit in care ne regasim bucuriile si nelinistile noastre cu dorul si jalea noastra, in fine, cu nazuintele si filozofia noastra de existenta". Surprinzator, chiar daca abia a inceput un nou mandat la Palatul Cotroceni, Ion Iliescu a vorbit despre planurile sale politice: "Doresc ca acest ultim mandat constitutional de sef al statului sa fie pentru mine, intre altele, unul al promovarii active, in tara si in lume, a traditiilor si valorilor culturale romanesti, a realizarilor stiintifice si artistice ale ginditorilor si creatorilor romani". Cind Valeriu Matei, din Basarabia, a vorbit despre rolul operei eminesciene in mentinerea constiintei nationale in aceste tinuturi, amabasadorul Rusiei la Bucuresti s-a scuzat diplomatic si a plecat. La sfirsitul reuniunii, Ion Iliescu, impreuna cu academicianul Eugen Simion, si cu Adrian Paunescu, a depus o coroana de flori la statuia poetului Mihai Eminescu, din fata Ateneului Roman. Acolo a venit si fostul sef al statului Emil Constantinescu, care a acordat la final autografe. (C.O.) Tribunul plinge dupa "foloasele" lui Ilascu Zgomotos ca de obicei, senatorul PRM Corneliu Vadim Tudor a cerut, ieri, cuvintul in plenul Senatului. Principala sa nemultumire venea din faptul ca senatorul PRM Ilie Ilascu, aflat in inchisoare, nu primeste rezervare la hotel pentru familia sa. "Sintem intr-un teatru al absurdului", se lamenta Vadim Tudor. O alta nemultumire a reprezentat-o faptul ca Ilascu a fost trecut pe lista absentilor nemotivati, drept pentru care nu isi primeste salariul. Asa ca Vadim i-a mustruluit pe senatori: "Sintem mai rai decit aia care l-au inchis pe Ilie Ilascu". Presedintele Senatului, Nicolae Vacaroiu, l-a informat pe nelinistitul Vadim Tudor, ca membrii Biroului Permanent al Senatului au hotarit sa-l "roage" - cu sprijinul colegilor din PD - pe primarul general al Capitalei, Traian Basescu, sa obtina un apartament de doua-trei camere pentru familia lui Ilie Ilascu. (M.C.) 