 Magazin E.Z. Natalia Paris o vedeta tv cu accent de taranca Cel mai cunoscut fotomodel si manechin din Columbia, Natalia Paris (25 de ani), a demonstrat ca inaltimea nu e asa de importanta in meseria ei. Chiar daca are doar 1,65 metri, Natalia are o cariera de invidiat, pentru ca Mama Natura a fost generoasa cu ea in alte chestii. Ea a intrat in bransa inca de la virsta de 14 ani si, ca sa fie perfecta, acum sase ani a facut o operatie de marire a sinilor. A absolvit Institutul de Arte Frumoase, e timida si calma si locuieste cu logodnicul ei. Ca sa-si mentina forma fizica, nu maninca niciodata carne si face zilnic doua ore de gimnastica. Natalia are succes si ca moderatoare tv. La debutul ei pe micul ecran a fost aspru criticata pentru accentul de taranca si vocea de copil cu care vorbeste. Insa pina la urma i-au copiat stilul si alte posturi de televiziune, pentru ca emisiunile sale au o mare audienta. LIVIU SERBANESCU Masina neagra scoate soferul din pepeni Culoarea unei masini arata cit de stresat e soferul automobilului respectiv, spun psihologii germani. Studiile releva ca 36% dintre cei aflati la volanul unui vehicul de culoare neagra sint nervosi si agresivi atunci cind sint prinsi in trafic. Soferii masinilor albe sint mult mai relaxati, doar 16% dintre ei gasind aglomeratiile stresante. Rosul cel cu vino-ncoa este, potrivit cercetatorilor, o culoare cu influente la fel de negative asupra conducatorilor auto. Alte nuante care scot soferii din pepeni sint cele reci: griul, argintiul, apoi verdele si albastrul inchis.(R.M.) Inventivitatea japonezilor n-are limite Aparat explicativ pentru daltonisti Japonezii sar in ajutorul celor care au probleme in detectarea culorilor. Inventivii asiatici au lansat un dispozitiv de dimensiunea unui telefon mobil care ofera indicii asupra culorilor. La o simpla atingere a unui buton, mica masinarie enunta in japoneza culoarea vizata. Inventatorii intentioneaza ca pe viitor sa creeze dispozitive similare si pentru alte limbi. Senzorul aparatului in cauza recunoaste 13 culori standard, combinatii intre acestea si intensitatea lor prin enunturile "deschis", "inchis". Aceeasi companie responsabila de aceasta inventie a scos pe piata si un soft care ii ajuta pe designeri sa "vada" cum vor arata produsele lor in "ochii" daltonistilor. CORNELIA POPESCU Sa se inverzeasca Basescu de ciuda! "Ambasada lunara" vinde tarabe pe Luna Pamint bun, accesibil pina si unui roman, 20 de dolari acrul, poate fi cumparat pe Luna. "Ambasada lunara" are autorizatii de s-ar inverzi Basescu de ciuda, iar comanda poate fi facuta chiar si prin Internet. Americanu' cu pamintu-n luna are toate drepturile asupra proprietatii. Vai si-amar de casca astronautului care indrazneste sa violeze pamintul omului! "Ambasada lunara" mai are o surpriza pentru cei lunatici, deocamdata pe hirtie. Pentru cei care vor sa-si puna o taraba acolo, sa ridice o mica asezare sau un Las Vegas lunar. (R.M.) 2000 - anul ciudateniilor Unei englezoaice i-au luat foc chilotii, asa din senin Potrivit "The Fortean Times", ziarul britanic a carui specialitate sint intimplarile neobisnuite, in anul 2000 s-au inregistrat cele mai bizare fenomene de pina acum. Oamenii de stiinta au clonat din ce in ce mai multe specii de animale, africanii au raportat cazuri de furturi de... penis, iar femeile s-au plins de violuri nocturne de catre barbati invizibili. Povestile despre teoria conspiratiei si fenomenele paranormale s-au inmultit, incepind cu clasicele viziuni ale Fecioarei Maria si terminind cu legumele care "rostesc" pasaje din Coran. Un caz aparte semnalat de ziarul britanic a fost cel al unei englezoaice careia i-au luat foc chilotii, asa din senin. RADU MEIROSU Baietii din CA$$A LOCO si-au convocat rudele la filmarile pentru "Sorel" Dupa ce au dat lovitura cu "Fat Frumos" (cu palosul gros), baietii din CA$$A LOCO au incheiat filmarile pentru un alt videoclip ce a fost difuzat, in premiera, saptamina trecuta, la Atomic. Piesa aleasa este "Sorel", iar filmarile au avut loc in Bistrita. Este de fapt o poveste, cu inceput si sfirsit, si toti figurantii care apar in videoclip sint rude cu cei trei componenti ai trupei. Cosmin Tudoran, alias Fat Frumos, spune ca nu au ales aceasta varianta din motive financiare, ci pentru ca daca tot se practica nepotismul in toate domeniile, de ce nu si-ar fi facut si ei vedete rudele (frati, surori, cumnati). IUSTINA MUNTEANU Monik nu mai vrea nici o colaborare In scurt timp va aparea pe piata primul album solo al interpretei de R&B, Monik. Ea a devenit cunoscuta dupa ce a aparut pe mai multe albume ale altor interpreti, pe care i-a "ajutat" cu vocea. Cea mai cunoscuta piesa, in care s-a remarcat vocea ei, a fost "Ploaia" lui Papa Junior. Acum, Monik spune ca nu mai vrea sa colaboreze cu nimeni, incercind sa demonstreze ca poate fi chiar ea vedeta. Isi compune singura, isi scrie textele, si-a facut singura hainele de scena si intentioneaza sa-si creeze un look nou. Albumul va fi produs de Roton, iar primul extras pe single este "Cit as vrea". Hotarirea ei de a cinta singura reprezinta o adevarata pierdere pentru aristii care o solicitau pentru a le face back ground, dar in acelasi timp, un cistig pentru consumatorii de muzica autohtona de calitate. IUSTINA MUNTEANU Ca sa nu se rataceasca, Cristina tine aproape de Rares Nu e chiar de colea sa locuiesti in Timisoara si sa participi la manifestarile muzicale din Bucuresti. Insa pentru trupa Impact, acest lucru n-a fost o problema si n-au refuzat nici o invitatie de a cinta in Capitala. Saptamina trecuta a fost o astfel de manifestare si, cum Rares n-a putut sub nici o forma sa plece din Timisoara, a venit Cristina singura. Problema ei n-a fost ca nu s-a descurcat singura pe scena sau la filmari, ci ca nu se descurca in Bucuresti. Oriunde a vrut sa mearga s-a ratacit, iar cei de la Alpha Sound, producatorii trupei Impact, au avut de furca, trebuind sa o tot recupereze din diverse zone ale Bucurestiului. Asa incit, Cristina a promis ca nu mai pleaca de una singura niciodata, dindu-si seama ca este in siguranta doar atunci cind este sub "aripa ocrotitoare" a colegului ei de trupa, Rares.(I.M.) Opium lanseaza electro-rock-ul Infiintata la inceputul acestei luni, formatia Opium e hotarita sa impuna pe piata romaneasca genul electro-rock, o muzica numai buna de dansat pe ea. De fapt, patru dintre membrii componenti - Dan "Bitch" Badescu (chitara bas), Alin Gayraud (tobe, calculator), Dan-Alberto Bolocan (chitara solo) si Richard "Riq" Rudas (chitara, claviaturi) - au tot facut repetitii, fara vocalist, inca de anul trecut. Dupa ce au probat cinci solisti vocali, s-au stabilit la Dan Lazarica (voce si vioara), care a mai cintat in anii trecuti cu alte sase formatii. Media de virsta a formatiei bucurestene este de 22 de ani si jumatate. De imaginea si look-ul celor cinci tineri se ocupa muzicianul Eugen Mihaescu, impreuna cu Leliana Pirvulescu si Andu Marginean (stilist) prin firma AMS. Exista deja patru pie-se puse la punct, iar una dintre ele, "De luxe", va avea videoclip la inceputul lunii urmatoare. Posturile de radio si televiziune au inceput sa difuzeze deja piesa "De luxe", care s-a dovedit a avea priza la public. LIVIU SERBANESCU JULIA ROBERTS si fratele ei, Eric, sint la cutite Julia Roberts si fratele ei Eric Roberts nu-si vorbesc de aproape 10 ani, Eric acuzindu-si sora ca nu i-a intins o mina de ajutor atunci cind a avut nevoie. Eric Roberts a debutat inaintea Juliei, cei doi fiind chiar parteneri de film in 1988 in "Blood Red", datorita sprijinului consistent pe care Eric l-a acordat sorei sale mai mica cu 11 ani. De indata ce a atins statutul de vedeta, Julia Roberts s-a facut ca uita ca are un frate pe care Hollywood-ul nu prea-l iubeste pentru ca isi cistigase faima de tip foarte violent. Eric este la fel de critic si cu partiturile Juliei: "Nu m-a impresionat deloc rolul ei din «Erin Brockovich». Faptul ca poarta un sutien care-i ridica sinii nu inseamna ca este o actrita buna". CORNELIA POPESCU De necrezut! Frigida asigura inflorirea plantei S-a descoperit gena care face florile sa-nfloreasca oricind si oriunde. Ea se numeste - culmea!- Frigida si va spulbera de acum inainte toate visele urite ale gradinarilor si agricultorilor, cum ca florile lor n-ar inflori si culturile n-ar rodi. "Fie ca traiesti in Peninsula Scandinava sau la Tropice si orice specie de plante ai cultiva, ele se vor simti la fel de bine", afirma cercetatorii britanici de la John Innes Centre, din Norwich. Unele mici probleme privesc calitatea plantelor la maturitate. De exemplu, sfecla de zahar sadita intr-o primavara prea rece va rodi totusi dupa urmatoarea iarna, dar sfeclele nu vor fi de foarte buna calitate. Pasul urmator, dupa aflarea mecanismului de actiune a Frigidei, este gasirea metodei de a stopa inmultirea excesiva a plantelor. CLAUDIA DABOVEANU Scarlet si-a gasit un alt iubit Frumoasa actrita venezueleana Scarlet Ortiz, protagonista telenovelei "Luisa Fernanda" (Acasa), i-a intors spatele iubitului ei Albi de Abreu, pe motiv ca si-a gasit alt amorez. De fapt, cind esti frumoasa si, pe deasupra, mai esti si vedeta, poti avea orice barbat; iar acum il "are" (oare pentru cita vreme?) pe actorul Guillermo Perez. Si, cum din fiecare relatie omul invata cite ceva, Albi a convins-o pe Scarlet sa prinda drag de sporturile extreme (parasutism, scufundari si bungee jumping): "Nimic nu se compara cu senzatia extraordinara pe care mi-o creeaza un salt in gol". S-ar putea ca, in curind, fanii ei sa o vada si in pielea goala, caci actritei i s-a propus, de curind, sa pozeze pentru celebra revista: "Playboy". Iar ea n-a zis nici da, dar nici ba. SIMONA ECOVOIU 82 000 de dolari pentru o vita clonata La prima licitatie organizata pentru vinzarea unei vaci clonate, care s-a desfasurat la un tirg de animale, in Madison, Wisconsin, SUA, au participat citeva sute de fermieri din toata lumea. Pentru o cornuta care inca nici nu a fost fatata, s-a obtinut suma de 82000 de dolari. Patrupedul care va fi copiat in carne si oase de cercetatorii americani ai companiei Infigen se numeste Candy si e campioana intre vacile din State. Copia care va fi obtinuta pe cale genetica s-a vindut cu un pret de sapte ori mai mare decit pretul normal al unui vitel din parinti campioni. In virsta de doi ani, viitoarea mama, care costa 100 000 de dolari, va fi clonata peste doua luni. Folosind o tehnica de transfer nuclear, un ovul nefertilizat al vacii si o celula recoltata din urechea ei vor forma embrionul, care va fi dezvoltat in laborator si implantat unei vaci-gazda. O data cu perfectionarea tehnicii de clonare, pretul copiilor copitate va scadea pina la 25 000 de dolari, conform previziunilor. (L.S.) BANCURI In fata unui mare magazin universal. - Vai de mine, dragule, asta nu-i copilul nostru! - Taci! Caruciorul este mult mai bun... - Am aflat ceva foarte neplacut despre barbatul tau... - Zau?! Spune repede, de cind imi doresc o pereche de cercei. - Draga, daca mor, te rog sa te mariti cu seful cadrelor. - De ce tocmai cu el? - El mi-a facut cele mai mari greutati in viata. - Noi nu ne retragem niciodata! Inaintam in directia opusa. Mame singure SI CELEBRE Despre femeile care se hotarasc - dintr-un motiv sau altul - sa aiba copii singure sau sa-i infieze numai de bine. Nu-i putin lucru sa-ti asumi o responsabilitate din care jumatate i-ar fi revenit unui barbat: nopti nedormite, cheltuieli neprevazute, teama de necunoscut, griji cind copilul plinge si nu se stie de ce. Si, nu in ultimul rind, gura lumii. In Occident, aproape ca nimeni nu se mai mira cind o femeie - persoana publica - are de una singura unul sau mai multi copii. Isabella Rossellini mama adoptiva la 43 de ani Frumoasa Isabella Rossellini, actrita, fotomodel si cea care a reprezentat multa vreme imaginea firmei de cosmetice Lancome, creste singura doi copii. Dupa o copilarie nu prea fericita (este fiica actritei Ingrid Bergman si a regizorului Roberto Rossellini), cind a fost mai tot timpul neglijata de parintii ei si dupa mai multe rateuri in casnicii, Isabella s-a hotarit sa-si ia in serios singurul rol care-i aduce satisfactii: acela de mama. Fiica ei, Elettra-Ingrid, este rezultatul casatoriei sale cu Jonathan Wiederman (fost model). Nici casatoriile ulterioare - cu Martin Scorsese si David Lynch - nici legaturile cu celebritati ca Gary Oldman si Michael Baryshnikov n-au insorit viata Isabellei asa cum a facut-o micutul Roberto, pe care actrita l-a infiat acum sase ani, la virsta de 43 de ani. DIANA ROSS a adunat linga ea copiii din toate casniciile Cunoscuta cintareata si actrita Diana Ross are cinci copii: Rhonda, Tracee, Chudney, Ross si Evan. In 1977 i s-a destramat primul mariaj, cel cu Robert Silberstein. Rhonda, Tracee si Chudney au ramas in ingrijirea mamei, care in '86 s-a recasatorit cu magnatul norvegian Arne Naess. Rezultatul? Ross si Evan, copii care, din pacate, n-au sudat cuplul care s-a separat imediat dupa nasterea lui Evan. La cei 56 de ani pe care-i numara, cei cinci copii sint "ratiunea de a fi" si sensul vietii Dianei, care isi joaca rolul de mama cel putin tot atit de bine pe cit cinta, danseaza si joaca. JODIE FOSTER nu si-a gasit caldura in Oscaruri, ci in copilul ei Jodie Foster, multi-premiata actrita americana, copilul teribil al Hollywood-ului si absolventa "magna cum laude" a Universitatii Yale, are, de doi ani, un baietel, pe Charles. Jodie nu s-a maritat cu tatal copilului si afirma ca nici n-are de gind s-o faca prea curind, caci nu i se pare un lucru irealizabil cresterea unui copil. Asa cum si pe ea mama ei a crescut-o singura, si Jodie spune ca-i extraordinar sa ai un copil doar al tau, ca acest lucru a implinit-o ca femeie si ca Oscarurile nu i-au tinut vreodata de cald afectiv. MADONNA nu s-a maritat cu barbatii de la care a vrut copii Gestul de a da nastere unui copil, in 1996, fara a fi casatorita, n-a socat pe nimeni din punct de vedere al moralitatii ei, ci pentru ca furtunoasa Madonna, cea care a facut toata viata numai ce a vrut ea, a optat pentru "o frina" in calea comoditatii sale. Madonna nu s-a maritat cu tatal Mariei-Lourdes, dar este o mama exceptionala, atit pentru fetita, cit si pentru baietelul ei, Rocco Ritchie, nascut acum doua luni din relatia cu regizorul englez Guy Ritchie. Madonna (42 de ani) se pare ca sparge tiparele conform carora o femeie cu copii din flori ramine nemaritata. Guy (31 de ani) a cerut-o pe Madonna de nevasta si se pare ca peste citeva zile se vor casatori civil si religios, asa cum cer riguroasele canoane catolice, pe care vedeta pop le-a ignorat atita vreme. MIA FARROW patru copii de la doi soti si 10 - adoptati Actrita americana Mia Farrow este un caz aparte de mama singura. Foarte tinara, a fost casatorita cu celebrul Frank Sinatra, cu care nu a avut copii. Pe lista sotilor a urmat compozitorul Andr? Previn, cu care are trei copii: gemenii Matthew si Sascha si pe Fletcher. Despartita de tatal celor trei, Mia se recasatoreste cu faimosul actor si regizor Woody Allen, cu care are un baietel, Satchel. Incepe seria adoptiilor in numar de 10, copii alesi in special din lumea a treia (Asia si Africa). Din cauza deselor aventuri ale lui Allen (dintre care cea mai cunoscuta si mai scandaloasa este cea cu Soon-Yi, fiica lor adoptata impreuna), Mia se desparte si de cel de-al treilea sot si-si creste toti copiii singura. OTILIA MIHAILOV BANCURI Profesorul: - N-am ce-ti face, azi primesti nota trei. Elevul: - Dar de ce? Eu n-am raspuns nimic. Elevul: - Pentru astazi am pregatit "Al doilea razboi mondial". Profesorul: - Pina aici meriti nota 10. Elevul: - Va multumesc, ma opresc aici! Elevul: - Taticule, iti amintesti ca mi-ai promis stiloul tau, daca voi avea note bune! Tata: - Da! Elevul: - Ei, bine, ai noroc... poti sa-l pastrezi. Nicusor: - Taticule, spune si tu, gasesti ca e drept sa pedepsesti pe cineva pentru ce n-a facut? Tatal: - Desigur ca nu. Nicusor: - Ei, bine. Invatatorul m-a pedepsit pentru lectiile pe care nu le-am pregatit. Mama: (citind notele din carnetul baiatului) - Nu ti-e rusine ca esti ultimul din clasa de 28 de baieti? Baiatul: - Putea fi si mai rau. Mama: - Cum vine asta? Baiatul: - Presupune ca ar fi fost 40 de baieti in clasa. Ionel: (care nu vrea sa mearga la scoala in ziua respectiva ridica receptorul, formeaza numarul de telefon al scolii). - Alo, Ionel este bolnav si miine nu va putea merge la scoala. Directorul: - Dar cine este la aparat? Ionel - Tatal meu (raspunde Ionel). Mama: - Iti place la scoala? Ce zici Nicusorul mamei, dupa prima zi? Nicusor: - Da, dar se pierde prea mult timp intre recreatii. Profesorul: - Tu stii ce este acela corp transperant? Elevul: - Da, este corpul prin care se poate vedea pina dincolo. Profesorul: - Poti sa-mi dai un exemplu? Elevul: - Broasca de la usa. - Azi, draga mea, nu am pescuit nimic. - Stiam, dragul meu. Ai uitat banii pe masa... - Capitane, vasul se umple de apa. - Calmeaza-te, omule, ce crezi ca n-o sa mai ramina apa ca sa navigam? - Ce studiezi acolo? - Geografia... - Poti sa-mi spui unde este Brazilia? - La pagina 73... - Un frigider este strict necesar pentru casa omului. In el puteti pastra alimentele timp de zece zile. - Si-n intervalul acesta ce maninc?... - Iubitule, de ce alergi mereu la fereastra cind eu incep sa cint? - Ca sa vada vecinii ca nu te bat... - Astazi parca tusiti mai lejer... - Pai cum sa nu doctore, toata noaptea am exersat! - Spune-mi, dragul meu, dupa ce gatesc ceva pentru cina, hranesc copiii, ii spal si-i culc, esti de-acord sa mergem la un film? - Bineinteles, daca faci rost de bilete! - Sefule, as vrea sa merg la inmormintarea soacra-mii, imi dati voie? - Cum sa nu! Cine n-ar vrea sa participe la o asemenea festivitate! - Daca asta e arta, atunci eu sint un idiot! - E arta! - exclama pictorul aflat linga exponate. Condamnatul se gaseste legat pe scaunul electric. Directorul inchisorii il intreaba care-i este ulltima dorinta. - As dori sa ma tineti de mina! - raspunde condamnatul. Poate voi avea mai mult curaj... In California, politistii sint dotati cu Ciini care curenteaza cu botnita Ca peste tot in lume si politistii americani din statul California au in dotare ciini dresati sa atace la comanda infractori. Anul trecut, mai multe organizatii locale au protestat impotriva prinderii celor care incalca legile cu ajutorul ciinilor, sustinind ca metoda este inumana si ca cei muscati de ciini ramin traumatizati pentru toata viata. Ca sa le inchida gura protestatarilor, politistii sint insotiti de ciini care poarta niste botnite speciale. Acestora li s-au atasat dispozitive care il pot imobiliza pe infractor cu un puternic soc electric. Ciinele cauta portiuni de piele neacoperite de haine, pune botnita pe ele, iar comanda de producere a socului electric e data prin telecomanda, de la distanta, de catre politist. Inventatorii s-au gindit si la o solutie pentru cazurile in care cel urmarit are tot corpul acoperit de haine prin care nu poate fi curentat. Tot cu ajutorul telecomenzii, politistul poate actiona un mecanism care elibereaza ciinele de botnita. Astfel incit patrupedul sa poata imobiliza fugarul prin clasicele muscaturi. LIVIU SERBANESCU In Noua Zeelanda se bea cel mai spumos lapte din lume Enigma vacilor "spumoase" Undeva in nordul Noii Zeelande, vacile dau un lapte cu totul special. Este vorba despre niste bovine al caror laptic este superspumos, spre deliciul consumatorilor. Investigind cazul, oamenii de stiinta au facut cercetari si au testat 1500 de vaci din sapte ferme. Concluzia la care au ajuns este ca reusita sta in iarba pe care acestea o maninca. "Cu siguranta contine ceva. Nu s-a aflat inca ce, dar se continua analizele de laborator. Genetic, vacile «spumoase» nu difera cu nimic de suratele lor", a declarat veterinarul King Country. Minunatele bovine au o productie zilnica de cel putin 5000 de litri si astfel satisfac poftele a in jur de 50 000 de lapticiosi. OTILIA MIHAILOV Prinsi cu treaba mica-n flagrant "Barking Dogs", o organizatie ecologica cu sediul in Dallas, a cam bagat spaima-n urina americanilor necivilizati. Prinsi in flagrant si fotografiati facind pipi pe unde apuca, in boscheti, parcari etc., americanii cu pricina sint "aratati cu degetul" pe Internet. Cel care acceseaza site-ul organizatiei este intimpinat cu urmatorul mesaj: "Acesti oameni nu sint niste victime inocente prinse cu pantalonii in vine. Ei sint criminali". Organizatia ii pindeste pe "criminalii" ecologici de vreo doi ani, dar abia acum s-au gindit sa-i dea "la gazeta". Cei 10 care-au speriat boschetii - cinci barbati si cinci femei - s-au plins politiei din Dallas cum ca le e violata intimitatea. Politia insa a aplaudat "ingeniozitatea" organizatiei. (R.M.) Cine stia ca... - O gorila care cintareste 100 de kilograme are un penis de aproximativ cinci centimetri. - Regele Ludovic al XIV-lea s-a spalat de trei ori in toata viata lui. - Vechii egipteni antrenau maimute ca sa le duca tava. - La inceputurile sale, Picasso era cit pe-aci sa-si foloseasca tablourile drept vreascuri, pe timp de iarna. - Lui Einstein i s-a oferit presedintia statului Israel. El a refuzat spunind ca nu are nici o tangenta cu politica. - Pielea corpului uman cintareste in medie trei kilograme. - Muntele Everest este cu 30 de centimetri mai inalt decit in secolul trecut si se pare ca va mai creste in continuare. - Intr-o singura zi, statul Mexic a avut trei presedinti. - Pe vremuri, marinarii purtau cercei de aur ca sa aiba din ce sa le fie platite funeraliile. - Pisicile nu simt gustul dulce. - Marele Zid Chinezesc poate fi vazut si de pe Luna. - Cel mai vechi document latinesc (anul I a.D.) este scris de mina unei femei si reprezinta o invitatie la o zi de nastere. - Conform unui studiu realizat de National Institute of Business Management, din opt relatii amoroase infiripate intre sef si secretara una se concretizeza intr-un mariaj. Una din 10 secretare recunoaste ca a avut o aventura cu seful ei si doar 25% dintre asistentele directorilor afirma ca idila cu boss-ul a avut un impact negativ asupra carierei lor profesionale. - Una dintre pedepsele care se aplicau femeilor adulterine in Franta evului mediu era sa alerge in pielea goala prin oras si sa fugareasca un pui de gaina. - S-a constatat ca marii consumatori de inghetata au un nivel al libidoului foarte ridicat. -Intre nurci, actul sexual dureaza opt ore. -Liliecii fac dragoste in timpul zborului. BANCURI Psihiatrul: - Povesteste-mi totul in ordine cronologica. Ce-a fost la inceput? Pacientul calm: - La inceput am creat cerul si pamintul... Dupa aceea au inceput problemele! Regizorul: - Principalul este sa-ti traiesti rolul. Cind incepi s-o sugrumi pe Desdemona, gindeste-te tot timpul ca-i nevasta-ta... Crezi in dragoste la prima vedere? - Bineinteles! L-ai vazut pe barbatu-meu? Mai m-as fi maritat cu el daca-l vedeam si-a doua oara?! La gradina zoologica se primeste o scrisoare: "Cum se poate recunoaste o cobra regala?". Specialistul raspunde: "Daca v-a muscat o cobra si traiti mai mult de-o jumatate de ora, n-a fost o cobra regala, asta precis!". O mama se lauda in fata unei prietene: - Fiul meu e un chirurg excelent. A facut pina acum peste douazeci de operatii si nu s-a taiat niciodata! Sotul meu nu misca nici un deget acasa. - Ba al meu misca atunci cind imi arata ce trebuie sa fac. O specialista in sexologie, din Marea Britanie, s-a documentat si decreteaza: Femeile mature au mai multe orgasme decit cele tinere Sarah Hedley, sexolog britanic, s-a gindit ca n-ar fi rau sa publice in presa ce se intimpla in organism, pas cu pas, atunci cind o femeie are orgasm. Ca muschii se incordeaza, ca respiratia devine gifiita sau ca pulsul si tensiunea arteriala cresc in timpul orgasmului, astea le mai stie lumea. Dar se intimpla si lucruri care sint mai putin stiute. Iata-le pe cele mai importante: clitorisul intra in erectie si se scurteaza; labiile se maresc un pic si se inrosesc; sinii isi maresc putin volumul; vaginul se dilata; uterul isi dubleaza dimensiunile, iar unele femei simt o energie sexuala in tot corpul, ca o caldura interioara. De asemenea, in punctul culminant au loc mai multe contractii musculare genitale, intre 3 si 15 ori, la intervale de 0,8 secunde, care scad treptat in intensitate si frecventa. Studiile stiintifice au stabilit ca o femeie poate ajunge la 134 de orgasme pe ora. TRAIAN BANICA "Mica moarte" apare foarte rar, dar ii sperie rau pe barbati In cazuri exceptionale, care se intimpla foarte rar, imediat dupa orgasm, la femei poate aparea "mica moarte" - de fapt, o pierdere a cunostintei care nu e deloc grava, dar care il poate speria rau de tot pe partener. Pe de alta parte, chiar se poate spune ca orgasmul adevarat este pentru oameni maturi. Si asta pentru ca, o data cu inaintarea in virsta, capacitatea femeii de a avea orgasm se mareste. De exemplu, este mult mai probabil ca femeile de 30-40 de ani sa fie "in al noualea cer" in pat, adica sa aiba mai multe orgasme decit cele mai tinere. Cercetatorii de la Universitatea Rutgers, din New Jersey, au descoperit ca femeile cu virste cuprinse intre 32 si 67 de ani pot obtine orgasmul chiar si numai inchipuindu-si tot felul de fantezii despre actul sexual. Sau ca numai 1% dintre femei pot avea orgasm prin simpla stimulare si palpare a sinilor. Iar in cazuri mai rare, durerile menstruale pot induce si ele orgasmul. Dan Negru, de la Romania 1, are lenjerie rosie din matase pe pat si spune despre viata lui intima: "Cind fac dragoste nu ascult Metallica, doar nu sint picamer" Dan Negru, prezentatorul emisiunii muzicale "Trupa de soc", de la Romania 1, este unul dintre cei mai rivniti burlaci din tara. La 28 de ani are cam de toate. O casuta, o masina super si iubite "girla". Dar, nu va speriati doamnelor, care ati trecut prin imensu-i pat, ce troneaza in dormitorul sau, caci Dan nu a dorit sa dea nume de foste sau actuale iubite; ii place sa faca parte din categoria celor care "tac si fac". Sau invers, care "fac si tac...". - Cum cuceresti femeile? Le cumperi flori, ai vreun plan de bataie, pus la punct? A, nu... Chiar nu fac nimic deosebit. Nu le cumpar nici flori si nici bomboane. Le privesc direct in ochi si, daca nu este suficient, iar persoana pe care am ochit-o nu se lasa, mai adaug la reteta "vrajelii" si un zimbet strengaresc. Cu un zimbet cald dai gata, ca sa nu spun "pe spate", orice femeie. - Cutreieri toata tara, caci prezinti numeroase spectacole. Cam prin ce zona sint cele mai frumoase femei? Mie imi plac ardelencele, mai ales clujencele. - Dar unguroaicele? Se spune ca sint mai "tari" in dormitor decit romancele. Mai degraba as spune ca sint mai bune gospodine, dar prefer o bastinasa, cind vine vorba de o partida de amor. Si nu ma intrebati de ce... - Ce gen de muzica asculti cind te afli in compania unei femei? Imi place muzica lenta. Un blues e "super". Nu pot sa ascult Metallica, ca doar nu sint picamer. Fac dragoste destul de calm (ca ardelenii), nu ma agit prea mult. - Deh, vine o virsta, cind... A, nu, sa nu se-nteleaga gresit, caci ma simt in "puteri". Macar sa o tin tot asa. - Cum arata dormitorul tau? Pai am un pat imens, cu lenjerie rosie, din matase, si un televizor cu diagonala mare. Pe care il deschid imediat, "dupa"... - Iti place sa fii dezbracat sau te dezbraci singur, la o adica? Prefer sa ma dezbrac singur, caci nu stii niciodata peste ce nebuna dai, si nu vreau sa ramin de tot fara haine. Port haine scumpe, de firma, asa ca... - Iti plac pustoaicele sau femeile maritate? Imi plac femeile frumoase si istete. Important este sa nu fie foarte slabe sau foarte grase. Dupa cum vezi, nu sint prea pretentios. - Pari a avea aerul unui aventurier. Ai suferit vreodata din dragoste? Bineinteles. Am iubit si eu, am si eu suflet. Si chiar am suferit enorm. - Ai facut dragoste cu o prostituata? Ma faci sa rid... Am destul sarm sa-mi gasesc pe cineva fara sa bat la usa vreunei case de tolerante. Desi, ca orice barbat, si pe mine m-a tentat sa incerc experiente noi... - De ce nu te-ai casatorit pina acum? Pentru ca pe cine am iubit nu m-a iubit si invers. N-a fost sa fie. Poate pentru ca nu mi-a "sunat ceasul". Dar am tot timpul! SIMONA ECOVOIU Prim ajutor! Tableta de a II-a zi - solutia actului sexual neprotejat Exista situatii in viata cind trebuie intreprinse masuri ce nu suporta aminare, pentru a preveni efectele nedorite ale unui contact sexual neprotejat. Aceste imprejurari pot aparea in cazul primului act sexual (care de regula e neplanificat si ca urmare neprotejat), in conditiile incestului sau al violului, in cazul ruperii prezervativului sau intr-un contact sexual neprotejat. Daca nu au trecut mai mult de 72 de ore de la contactul sexual neprotejat, se poate recurge la contraceptia hormonala, prin asa-zisa "tableta de a II-a zi". Aceasta impiedica aparitia si dezvoltarea unei sarcini si are o eficienta de 96-98%. Tableta de a doua zi nu poate fi folosita ca metoda contraceptiva permanenta, ci cel mult de doua ori pe an. In orice caz, controlul medical de specialitate este obligatoriu. Dr. VASILE MUNTEANU, doctor in stiinte medicale Meg Ryan porno star Dupa ce s-a impus in roluri de fata cuminte, Meg Ryan isi schimba radical stilul. Din multitudinea de oferte cinematografice, Ryan a ales sa interpreteze un star porno - Linda Lovelace - intr-o biografie romantata a acesteia ce va iesi pe ecrane anul viitor. Comentatorii nu s-au abtinut sa nu remarce ca schimbarea de viata privata a lui Ryan se face simtita si in proiectele ei filmice. Dupa cum se stie, Ryan a renuntat la tihna unui mariaj de 11 ani cu Dennis Quaid pentru o legatura amoroasa gen "du-te vino" cu Russell Crowe. (C.P.) Leonardo DiCaprioda cu piciorul unui parfum cu numele sau Tentativa unei firme braziliene de a scoate un parfum cu numele lui Leonardo DiCaprio a fost sortita esecului, din cauza nehotaririi vedetei americane. Starul din "Titanic" a spus DA acestei initiative in 1998, insa intre timp s-a razgindit, "napustindu-se" asupra firmei respective cu amenintarea unui proces daca nu pun punct demersurilor de a-i folosi numele pentru lansarea parfumului. "Cum sa te lupti cu cineva care cistiga 20 de milioane pe rol ?!" - se intreaba pe buna dreptate patroana unui lant de parfumerii din Brazilia. (C.P.) Diamante din gaze de esapament Inginerii australieni au inventat o masinarie care filtreaza gazele de esapament eliminind 70% din compusii poluanti. Ba mai mult, aceste gaze se pot procesa astfel incit sa se obtina diamante la scara industriala. Dispozitivul poarta numele de convertor de emisii cu microunde si este de marimea unei sticle de vin. El aduce gazele de esapament la temperatura de 5000 de grade Kelvin, ceea ce inseamna de trei ori punctul de topire al otelului. Numele inventatorilor este Elias Siores si Carlos Destefani si experimentele lor facute asupra carbonului au relevat o noua metoda de obtinere a diamantelor artificiale.(O.M.) Accidentul lui Jimi Hendrix, in concert - reclama live la electricitate O companie suedeza de electricitate foloseste in campania sa promotionala secvente de la un concert al lui Jimi Hendrix, din 1967, sustinut la Stockholm. In timpul acelei cintari, chitara marelui Hendrix a fost deconectata de la retea de catre impresarul sau, pentru ca facea prea mult zgomot. Clipul publicitar contine imagini live cu celebrul chitarist nedumerit, fara sa stie ca insusi managerul sau i-o facuse. Campania se desfasoara, in paralel, si pe Internet, punind la bataie un concurs. Primul premiu este o excursie la Seattle, ce include si vizitarea Muzeului Jimi Hendrix, iar cel de-al doilea plasat primeste o chitara electrica Fender Stratocaster si electricitate gratuita pe un an intreg. OTILIA MIHAILOV Secrete cu efect Reflexoterapeutul Georgeta Baloiu va raspunde Operatia de fibrom nu este intotdeauna singura solutie Ilinca F., 48 de ani, din Bucuresti: Principalul factor declansator in formarea fibromului uterin este cresterea hormonilor feminini in singe. Medicii au ajuns la aceasta concluzie constatind cresterea fibromului in perioada de activitate a organelor genitale si pe parcursul sarcinii si scaderea lui in perioada de lauzie si la menopauza. De obicei, interventia chirurgicala este indicata in cazul fibroamelor complicate, cu hemoragii abundente, care nu cedeaza la tratament medicamentos sau in cazul fibroamelor voluminoase care afecteaza si organele din vecinatate. Ma intrebati daca din punct de vedere fizic este corecta scoaterea unui organ prin operatie. Eu cred ca tot ceea ce creste in interiorul sau exteriorul organismului se poate resoarbe, bisturiul cel mai performant fiind chiar singele uman si un subconstient pozitiv. Si in cazul dumneavoastra se poate apela la reflexoterapie, perioada necesara refacerii difera insa de la un pacient la altul. Ca regula generala, se incepe cu cite 12 sedinte pe luna, timp de doua luni, dupa care urmeaza cite cinci sedinte pe luna, pina la rezolvarea problemei. Si bebelusii pot fi tratati prin reflexoterapie Anca N, din Bucuresti: Incepind cu virsta de o luna, si copiii pot fi ajutati prin reflexoterapie. Dupa prima sedinta de tratament, nu va mai fi nevoie de termometru pentru a-i provoca scaunul. Pentru tratamentul reflexogen, copiilor li se aplica o schema de lucru speciala. Pentru programare, sunati la tel. 337.20.46. Anorexia vine de la gastrita Mioara D., din Constanta: Anorexia de care sufera fetita dumneavoastra, asociata cu stari de greata si dureri in capul pieptului sint din cauza unei gastrite. Reflexoterapia ajuta organismul prin deblocarea zonelor reflexogene din talpa care corespund stomacului, duodenului, ficatului si intestinelor. Starea de bine se instaleaza dupa primele doua-trei sedinte de tratament, asa ca sunati la cabinetul "Reflexo Life" pentru a va programa. Biserica ortodoxa lanseaza Campanie antiprostitutie in licee Incepind din noiembrie, Biserica Ortodoxa Romana, in colaborare cu Inspectoratul General de Politie si Biroul de Asistenta Sociala din cadrul Patriarhiei Romane, vor incepe o campanie antiprostitutie in liceele din Capitala. Adolescentilor li se vor explica riscurile anunturilor care promit diferite slujbe in strainatate, dar care, de fapt, mascheaza retele internationale de prostitutie. Ambasadorii tarilor in care migreaza cele mai multe romance care ajung sa se prostitueze, cum ar fi Cipru, vor fi de asemenea invitati sa participe la diferite seminarii, alaturi de preoti, sociologi si reprezentanti ai IGP. Adolescentele din Bucuresti se vor intilni si cu victime ale unor astfel de retele internationale de prostitutie. Initiativa acestui proiect apartine profesoarei Lucretia Vasilescu, de la Sectia de Asistenta Sociala a Facultatii de Teologie. LAURA LICA Grav accident la Suceava Cinci femei - lovite pe trecerea de pietoni de o masina fara frine Un sofer din Suceava a accidentat cinci femei care traversau strada pe trecerea de pietoni din cauza ca a ramas fara frina. Constantin Gitman, 41 de ani, din Suceava, se afla joi seara la volanul Daciei 1310, cu numarul SV-02-LAZ, si, datorita unei defectiuni aparute brusc la sistemul de frinare, a surprins-o si a accidentat-o grav pe Olguta Barbosu (32 de ani), din Zvoristea. Incidentul s-a soldat si cu ranirea usoara a Crinutei Pislac (38 de ani), din Suceava, a Marcelei Purice (32 de ani), a Romanei Antone (28 de ani) si a Elenei Petraru (31 de ani), din Adincata. TIBERIU AVRAM Curier medical Si bolnavi, si subalterni Stresul la locul de munca = depresie Majoritatea oamenilor petrec cel putin opt ore pe zi la locul de munca si, tocmai de aceea, fiecare incearca sa-si creeze aici o atmosfera cit mai placuta. Daca o persoana nu are conditii optime de lucru, locul de munca poate deveni o sursa de nefericire care poate afecta starea de sanatate. Un studiu american recent arata ca 46 la suta din subiectii intervievati au declarat locul de munca drept principala sursa de stres din viata lor. Pentru a duce o viata mai putin obositoare din punct de vedere psihic este necesar ca fiecare sa stie cum sa recunoasca depresia si cum sa faca fata stresului la locul de munca. Conflictele cu superiorii scad apetitul sexual Cele mai frecvente simptome ale depresiei sint oboseala, insomnia, hipertensiunea arteriala, durerile de cap, ulcerul, arsurile stomacale, scaderea capacitatii de concentrare si de relaxare, schimbarile de apetit si, nu in ultimul rind, scaderea apetitului sexual. Depresia apare ca un rezultat al stresului la locul de munca. Persoana in cauza intirzie tot mai des la serviciu, are tendinta de a evita discutiile cu colegii si manifestarile sale sint mai impulsive decit de obicei. Cele mai raspindite cauze ale stresului la serviciu sint suprasolicitarea profesionala si conflictele personale, in special cele cu superiorii. Nu sint de neglijat nici inmultirea si importanta responsabilitatilor care cad pe umerii individului. Invatati sa va relaxati Pentru a evita crearea starilor de disconfort la serviciu trebuie sa fiti ordonat si calculat, sa evaluati corect si cu calm situatiile create care ar putea fi surse de stres si sa incercati sa evitati conflictele cu colegii, printr-o mai mare sinceritate. Cind simtiti ca nu mai faceti fata sarcinilor, invatati sa le refuzati. De multe ori, disconfortul fizic sta la baza stresului, asa ca nu este de neglijat nici starea de sanatate care, daca este buna, va mareste rezistenta la factorii de stres. Activitatile din afara serviciului pot fi un factor important impotriva stresului. Sportul, ascultarea muzicii, cititul sau, pur si simplu, plimbarile pot fi folosite ca "supape de siguranta". Asadar, invatati sa va si relaxati! In acelasi timp, trebuie sa aveti grija de viata particulara, care nu de putine ori influenteaza starea psihica pe care o aveti la locul de munca. Daca in familia dumneavoastra exista armonie si intelegere, veti suporta mai usor micile probleme de la serviciu, care altfel ar parea mult mai importante decit sint de fapt. TATIANA DABIJA De la robinet vine galbenarea Hepatita A poate fi prevenita In ultima perioada, in mai multe regiuni din tara s-a extins cu repeziciune o forma mai usoara a hepatitei, denumita hepatita virala de tip A. Pentru a ocoli neplacerile cauzate de boala si de spitalizare, cea mai buna masura ramine prevenirea. In primul rind, mai ales in perioada epidemiilor, trebuie respectate, cu cea mai mare strictete, regulile elementare de igiena. Medicii recomanda sa ne spalam cit mai atent miinile, fructele si legumele pe care le consumam, sa pastram igiena locuintei, in special a grupului sanitar, si sa indepartam cit mai des reziduurile menajere. Este semnificativ faptul ca 75 la suta din cazurile de hepatita A sint anicterice, adica "sint duse pe picioare", persoanele afectate avind stari de greata, varsaturi si scaun schimbat la culoare. Potrivit dr. Adrian Streinu-Cercel, director al Institutului de Boli Infectioase "Prof. Dr. Matei Bals", "doar 25 la suta din cazurile de hepatita A se manifesta prin icter, adica ingalbenirea fetei". Alte semne ale bolii sint: urina inchisa la culoare, scaunul decolorat si singerarea gingiilor. Intervalul scurs intre momentul patrunderii virusului hepatitei A in organism si aparitia simptomelor - sau incubatia bolii - variaza de la patru pina la sase saptamini. Dr. Streinu avertizeaza ca boala se transmite extrem de usor prin grupul sanitar: "Daca o persoana cu hepatita A intra in contact cu fecalele si apoi, cu aceeasi mina, deschide robinetul sa se spele pe miini, acesta ramine infectat, putind infecta apoi toate persoanele care se spala pe miini". Pe linga hepatita de tip A, si cea de tip E se transmite pe aceeasi cale. In ceea ce priveste regimul alimentar al unei persoane care a avut hepatita de tip A, acesta poate fi stabilit numai de catre persoana bolnava. Dr. Streinu spune ca pacientul evita in general singur alimentele care "nu priesc" ficatului. Timp de un an insa sint interzise cu desavirsire bautura si fumatul. Mult mai grave sint hepatitele de tip B, C, D, G si TTV care au trasee de transmitere prin singe si prin contact sexual neprotejat. Perioada de incubatie este mai mare, ajungind pina la 12 saptamini. Semnele aparitiei bolii sint: stari febrile prelungite, disconfort digestiv, greata, varsaturi si o jena in partea dreapta. "In cazul hepatitei de tip C, de exemplu, doar 20 la suta din bolnavi se vindeca. Restul evolueaza spre ciroza si cancer hepatic", precizeaza dr. Streinu. La noi, hepatita de tip B poate fi prevenita prin vaccinare care se face la nou-nascuti si la virsta de 12-14 ani. "Campania de vaccinare din anii 1995-1998 a inceput deja sa dea rezultate. Incidenta bolii a scazut de la 12-13 la suta la doar 7 la suta", a mai declarat dr. Streinu. Pentru celelalte tipuri de hepatita nu exista vaccinuri. Infectarea poate fi prevenita prin folosirea de ace si seringi sterile, controlarea singelui utilizat la transfuzii si prin intrebuintarea prezervativelor. GETA ROMAN Melatonina pe post de Mos Ene O noua speranta pentru cei care sufera de insomnie se numeste melatonina. Cercetatorii americani au reusit sa corecteze tulburarile de somn care apar la persoanele nevazatoare cu ajutorul acestei substante. Melatonina este un hormon natural al organismului, secretat in timpul noptii de glanda epifiza, si care regleaza ritmul biologic circadian (zi-noapte). Potrivit cercetatorilor, administrarea melatoninei la momentul potrivit ar putea rezolva problemele legate de insomnie, reglind orologiul intern al organismului. De acest tratament ar putea beneficia, in special, persoanele al caror nivel de melatonina din singe este prea scazut. Substanta anticolesterol Pina acum se credea ca factorii care provoaca aparitia placilor de aterom din ateroscleroza sint reprezentati doar de tabagism, obezitate, hipertensiune sau de factorii ereditari. S-a mai descoperit, de asemenea, ca in anumite situatii exista chiar si un virus care poate provoca aparitia aterosclerozei. O echipa de medici francezi a descoperit insa recent ca interleukina 10 (Il - 10), o substanta antiinflamatorie, controlata genetic, poate fi cheia nivelului crescut de colesterol din singele anumitor persoane. Astfel, in cazul in care nivelul sangvin al acestei substante este prea scazut, apare o crestere a nivelului de colesterol din singe si, implicit, ateroscleroza. In aceasta pagina, o data pe saptamina, vom incerca sa va punem la dispozitie informatii, speram de interes, legate de sanatate si nu numai. Daca vreti sa aflati mai multe despre bolile de care suferiti, daca vreti sa stiti unde trebuie sa va adresati pentru o anumita afectiune sau cum puteti preveni anumite boli, scrieti-ne pe adresa ziarului sau telefonati-ne! Medici specialisti reputati va vor raspunde la intrebari prin intermediul nostru. Asta nu inseamna ca vom raspunde doar bolnavilor, ci ne vom stradui sa va satisfacem curiozitatea si in alte domenii: sexologie, psihologia cuplului, pastrarea siluetei, alimentatie corecta etc. Orice sugestie din partea dumneavoastra este bine venita. Adresa noastra este: "Evenimentul zilei" (pentru pagina de Sanatate), Piata Presei Libere nr. 1, sector 1, Bucuresti, telefon: 202.20.44, fax. 222.82.11 E-mail: nleahu@expres.ro Daca nu tine nici la PRO TV, Teo emigreaza in America De luni pina vineri, intre orele 18.15 si 19.00, la PRO TV, Teo reapare, tot in nadragi, pe sticla, la taifasuri vesele Cine nu o cunoaste pe Teo Trandafir? Ea ramine prezentatoarea indragita, chiar daca, de multe ori, imaginea ei a fost sifonata de scalambaielile lui Mircea Badea, la Matinalul de la Antena 1. Pe 7 iulie, anul acesta, Teo Trandafir si Mircea Badea au prezentat la Antena 1 ultima editie a emisiunii matinale. Dupa care, drumurile lor au luat un curs diferit. Mircea a ramas la Antena 1, iar Teo a plecat la PRO TV. Si nu singura, ci insotita de producatorul Andreea Godeanu si de asistentul de productie, Marian, "Domn' Profesor" - colegii de la fostul loc de munca. Ea va prezenta, de luni pina vineri, intre orele 18.15 si 19.00, emisiunea "Teo-talkshow cu Teo Trandafir". O emisiune cu invitati veseli (si V.I.P.-uri), pentru oameni veseli, ce va fi transmisa in direct, din platourile de filmare ale Studiourilor MediaPRO, de la Buftea. Va exista si o rubrica utilitara, cu sfaturi pentru casa sau gradina dv. In exlusivitate, pentru cititorii "Evenimentului zilei", Teo ne-a raspuns, in stilu-i caracteristic, la citeva intrebari, privind atit viata sa personala, cit si cea profesionala. Te-ai despartit de Mircea de trei luni. Va mai vedeti? Da, nici nu se pune problema. Chiar ii urmaresc emisiunea de la Antena 1, pe care o prezinta impreuna cu Oreste, "Noaptea tirziu, cu Mircea Badea". Iar daca mi se intimpla sa adorm, o inregistrez pe caseta video si o urmaresc dimineata. Apoi, el ma suna si vorbim. Ne vizitam cind avem timp. L-ai privit vreodata pe Mircea cu alti ochi? Ai fost indragostita de el? Nu se punea problema asa. Cind mi-a fost dat pe mina, la matinalul de la Tele 7 abc, era un tinc. Eu aveam 25 de ani, iar el doar 19. A crescut sub ochii mei. Dar, nu pot spune ca nu este un barbat atragator si istet. Noi ne distram mult impreuna, se vedea asta si pe post. Ceasul tau desteptator a fost pus sa sune, timp de cinci ani, la ora 3.00. Acum, banuiesc ca dormi ceva mai mult.... As vrea, pe bune. Dar nu reusesc sa-mi schimb programul. Ma trezesc, fara ceas, tot la aceeasi ora 3.00. Ma uit la televizor, sint citeva seriale in reluare, dupa care ma bag inapoi, in pat. Ti-ai schimbat look-ul de cind te-ai mutat la PRO TV? Era si normal. M-a vopsit si coafat vestitul maestru Costel si ma imbrac in tinute Janine. Apropo, voi prezenta emisiunea in pantaloni, ma simt cel mai bine in nadragi. Si trebuie sa spun ca la acest post de televiziune, sint tratata ca o printesa. Tot ce am cerut, mi s-a dat. Pe cind, la Antena 1, lucrurile mergeau mai greu, cind aveam de rezolvat o problema. Ai lasat loc de "Buna ziua!", la Antena 1? Pentru unii, da. Am tot respectul. Pentru altii, insa.... Mai bine sa nu intram in amanunte. Oameni buni si rai sint peste tot. Ai luat, in cele din urma, carnetul de conducere? Nu, am picat o data la examen, a doua oara nu ma mai prinde nimeni. Desi am masina si rog mereu pe cineva sa ma conduca, tot nu mai am de gind sa devin soferita. Poate ca nu a fost sa fie. O fi vreun semn. Mie mi-a placut dintotdeauna sa fac in viata o singura data un lucru. Iar daca nu mi-a iesit din prima, am renuntat. Ai fost o data casatorita. Ai divortat. Ai de gind sa-ti refaci viata? Iubesc pe cineva dar, nu stiu, nu m-am gindit la o noua casnicie. Locuiesti singura? Nu raspund la provocari... (ride...). Dupa capitolul PRO TV, ce ar mai urma? America!!!!!!!!!! Clar!!!!!!!! Anul trecut era cit pe ce sa plec, dar, cind a fost sa semnez actele, am dat cu fuga. America ma sperie si ma atrage in acelasi timp. SIMONA ECOVOIU Regal canin la Iasi Cockerul Joe, una dintre mascotele "Evenimentului zilei", intra in primul concurs de foc Duminica dimineata, pe Stadionul Agronomie din Iasi Asociatia Chinologica organizeaza o expozitie canina cu participare internationala. Surpriza acestui concurs este aceea ca una dintre mascotele "Evenimentului zilei", cockerul Joe, va evolua pentru prima oara intr-un concurs oficial. Vasile Tataru, presedintele Asociatiei Chinologice Iasi, a declarat: "Il cunosc de foarte mult timp pe Joe si ii stiu nazdravaniile pe care le face. Este timpul sa treaca proba de foc. Sper sa-si stapineasca emotiile si sa arate ce poate". Asta-vara, Joe a fost timp de doua saptamini deliciul turistilor de pe plaja de la Venus, unde "Evenimentul zilei" a fost promotor al Festivalului Callatis 2000. Masculul, in virsta de doi ani, a fost deja tata de doua ori, toti cei 10 puisori fiind in viata si foarte puternici. CATALIN DUMITRESCU Australia, aparata de un roman Cristi Bajan are aproape 33 de ani, e oltean, din Craiova, si este unul dintre cei mai cunoscuti romani din Australia, desi a ajuns la Melbourne cu doar sapte ani in urma. Australia este insa, la fel ca America, o tara a tuturor posibilitatilor. Cristi Bajan a avut noroc, pentru ca la scurt timp dupa ce a ajuns la celalalt capat al lumii, a inceput sa joace handbal la echipa a doua a clubului Melbourne City HC. Olimpicii australieni se gratuleaza reciproc cu "Mai, ciobane!" "Handbalul este cea de-a doua mea meserie, dupa cea de inginer mecanic", spune Cristi. La doi ani dupa ce a intrat din nou pe teren (jucase in tara la Craiova si Lipova), era titular in prima echipa. Ceea ce a urmat a fost un vis. In 1996, a ajuns in echipa statului Victoria, pentru ca trei ani la rind sa fie declarat cel mai bun portar al acestui stat. Prin urmare, a fost chemat in nationala Australiei. "In afara de Olimpiada, care e ceva unic, cea mai placuta experienta a carierei mele de pina acum a fost un turneu de pregatire efectuat in Ungaria, cind am jucat cu doua echipe romanesti, Universitatea CUG Cluj si Dinamo Brasov", isi aminteste Cristi cu placere. Cristi Bajan este unul dintre cei mai populari jucatori din echipa Australiei, din care mai fac parte citiva sirbi, arabi, spanioli, elvetieni, danezi, nemti si un chinez. Ori de unde ar veni, ei se gratuleaza, atunci cind gresesc cite ceva, cu o expresie neaos romaneasca, imprumutata de la Cristi: "Mai, ciobane!". "Dupa fiecare turneu pierdut declaram ca vom infiinta un nou club, Cioban United", ride Cristi. Cristi Bajan lucreaza in industria echipamentelor de golf Olimpiada a fost pentru Cristi Bajan un triumf, desi echipa Australiei, a carei poarta a aparat-o, a terminat pe ultimul loc, e drept, intr-o grupa-soc (Suedia, Franta, Spania, Slovenia si Tunisia). La meciul cu Suedia, Cristi Bajan nu a intrat in poarta de la inceputul meciului din cauza unei intinderi de muschi. A vrut insa sa joace, a intrat, a uitat de toata durerea si a aparat excelent. Potrivit statisticienilor, in timpul Olimpiadei, romanul a aparat 47 de suturi, din cele 126 care au amenintat poarta Australiei (procentaj - 37,3 %). Dar nu acesta a fost cel mai important lucru. La meciurile "cangurilor" au asistat, de fiecare data, in jur de 10.000 de spectatori care aplaudau frenetic fiecare atingere de minge a jucatorilor australieni. Printre spectatori, nelipsiti erau si citiva zeci de romani. "Fluturam de zor steagul Romaniei si toti erau nedumeriti, ce steag e ala, se intrebau", povesteste Simona Chirila, o romanca stabilita in Australia. De altfel, oriunde evolua un sportiv roman, se adunau numerosi romani stabiliti la Antipozi. Asa s-a intilnit Cristi Bajan cu fetele din echipele de handbal, tenis de masa, canotaj, scrima si gimnastica ale Romaniei, cu Francisc Vastag, Marius Urzica, Nicu Vlad, oficiali COR si chiar cu Emil Constantinescu. Acum, ca Olimpiada s-a terminat, Cristi Bajan s-a intors la Melbourne, alaturi de sotia lui, Camelia, si ea tot din Craiova. Isi vede mai departe de meseria de baza (face proiectare in sistem CAD-CAM pentru o companie australiana din industria echipamentelor de golf), iar in timpul liber se antreneaza cu baietii de la Melbourne City HC, ca sa apere cit mai bine poarta Australiei. CALIN HERA Clubul Roman de Turism prezinta Revelion 2001 Pensiunea turistica CASA IANUS 2165, Breaza, str. Morii, nr. 7, jud. Prahova Telefon: 044-34.13.21; 092/55.78.38; 092/20.91.90 Sarbatoare la "CASA IANUS" Te-ai gindit vreodata ca a sosit clipa sa scapi, pentru putin timp, de monotonia, stresul si plictiseala zilnica? Ai timp liber si vrei sa pleci undeva, unde sa te simti bine, sa te odihnesti intr-un cadru familial pitoresc si atractiv? Ai o intilnire de organizat, un protocol sau simpozion si nu stii unde sa le faci? Vrei sa si faci ceva in aceasta privinta? CASA IANUS este solutia ideala Poti sa pleci cind si cum vrei tu si asta fara cel mai mic stres, fara cea mai mica grija, pe scurt: fara nici o problema. Poti in sfirsit sa dai culoare timpului si placerilor tale pentru ca exista CASA IANUS! CASA IANUS, partenerul dumneavoastra ideal reprezinta locul unde calatorul avizat, turist sau om de afaceri gaseste un cadru potrivit de sejur si destindere intr-o atmosfera de liniste si ospitalitate. Pensiunea turistica CASA IANUS este o asociatie familiala cu activitate in domeniul turismului, asigurind servicii de cazare, alimentatie publica, agrement si alte servicii. Pensiunea turistica CASA IANUS dotata cu: incalzire centrala proprie, curent electric 220V-380V, circuit dublu de alimentare cu apa, retea, fintina cu hidrofor. Pensiunea turistica CASA IANUS este omologata de Oficiul de Autorizare si Control in Turism la categoria trei stele (***) Restaurantul-bar din cadrul pensiunii are o suprafata de 85 m.p. (60 m.p. la parter si 25 m.p. la etajul 1), asigurind o capacitate de 40 locuri. Acesta dispune de: salon modern cu 30 locuri, salon rustic cu 10 locuri, terasa cu 20 locuri, cuptor pe vatra pentru: piine, pizza, placinte, purcelus la tava, miel la tava; protap pentru pregatirea berbecului, barbecue pentru fripturi, frigarui si mici, grup sanitar propriu (compus din spalator si doua cabine WC) dotat cu: TV, video, combina muzicala, sistem de iluminat direct si indirect, ventilatie in plafon. Aici se pot organiza: protocoale, receptii, mese festive, intilniri de afaceri, intruniri, seminare. Restaurantul-bar este omologat de Oficiul de Autorizare si Control in Turism la categoria I. Atit pensiunea cit si restaurantul au o arhitectura deosebita si finisaje speciale, ceea ce creeaza o atmosfera intima si placuta. Mobilierul este executat la comanda, ceea ce face ca nici una dintre camere sa nu fie identica cu alta, fiecare avind intimitatea si frumusetea ei. Va asteptam! Va asteptam sa petreceti ultimele sarbatori ale sfirsitului de mileniu - Craciun si Revelion - alaturi de noi Pensiunea turistica CASA IANUS situata in Breaza va asigura: * Servicii de cazare: 9 camere (18 locuri), 5 camere cu pat matrimonial, 4 camere cu 2 paturi, 3 living room, 3 grupuri sanitare (unul pe etaj), 2 terase, fintina arteziana, locuri de parcare - TV color in fiecare camera, TV prin cablu, program video intern, telefon international, locuri de parcare, centrala proprie; * Serviciu de alimentatie publica - RESTAURANT-BAR: 40 locuri (30 locuri parter, 10 etajul 1); * Servicii de agrement. Se pot organiza excursii la Sinaia, Busteni, Predeal, Bran, Brasov, Cimpina, Posada si Valea Calugareasca sau program de schi (Sinaia, Azuga, Predeal). Transport cu microbuz de 8 locuri, cu aer conditionat. Din partea "Casei IANUS": - 23 dec. - Taierea porcului (Pomana porcului) - 25 dec. - Seara Romaneasca de Craciun la romani (purcel la tava, sarmale in foi de vita, bulz, papanasi) - 27 dec. - Seara pescareasca (stiuca umpluta, file de salau, bors de peste) - 30 dec. - Seara vinatoreasca (prepelita la cuptor, pastrama de cerb, cirnati vinatoresti) - 31 dec. - Revelion 2001 - 02 ian 2001 - Prinz haiducesc (berbec la protap, frigarui haiducesti) - Meniul va fi stabilit de comun acord - In pret nu este inclusa bautura, aceasta putind fi comandata la barul restaurantului - Preturile vor fi calculate in lei la cursul dolarului din ziua respectiva - Pentru grup mai mare de 18 persoane se poate asigura cazarea la alta pensiune. "La multi ani 2001!!!" Sarbatorile de iarna pachet compact 23 decembrie - 2 ianuarie, 10 nopti - 11 zile pensiune completa 30$/pers./zi x 18 locuri - 5.400$ Complexul Albert din Neptun: Departe de casa si totusi acasa Complexul Albert din Neptun va invita sa petreceti sarbatorile de iarna in conditiile exceptionale ale unui complex de trei stele, oferindu-va servicii si surprize, un Revelion de neuitat, poienita rustica, cu batal la protap, jocuri de artificii si multe alte surprize, printre care si tombola. Toti cei care vor alege inclusiv oferta de Craciun vor participa direct la taierea porcului si prepararea mincarurilor traditionale, de la care nu va lipsi tuica fiarta. Complexul Albert doreste sa va ofere zile absolut deosebite la malul Marii Negre, cea pe care toti o uitam iarna, dar care ofera tuturor un spectacol deosebit. Pachet complet de servicii - 7 zile Cazare + masa + masa revelion - 6.850.000 lei/pax Perioada 24.12.2000-01.01.2001 (inclusiv) Pachet complet de servicii - 5 zile Cazare + masa + masa revelion - 3.800.000 lei/pax Perioada 28.12.2000-01.01.2001 (inclusiv) Pachet complet de servicii - 3 zile Cazare + masa + masa revelion - 3.040.000 lei/pax Perioada 29.12.2000-01.01.2001 (inclusiv) Masa Revelion - 790.000 lei/pax Pentru rezervari sunati la tel: 041/731.514; 041/731.130. Toti cei care vor face rezervarile direct la receptia hotelului, la telefon 041/731.514, pina la data de 05.12.2000, vor primi discount de 7%. Intre 25-28 octombrie, Tirgul International de Turism la Palatul Parlamentului Autoritatea Nationala pentru Turism - Oficiul de Promovare a Turismului impreuna cu Export-Consult organizeaza in perioada 25-28 octombrie, la Palatului Parlamentului, editia a V-a a Romanian International Travel Show, RITS 2000. Un total de 88 de standuri vor prezenta publicului, dar si specialistilor in domeniu oferte si programe turistice dintre cele mai tentante. La RITS, vizitatorii vor afla despre posibilitatile de petrecere a vacantelor cu destinatii internationale si din tara. Ei au astfel ocazia sa isi programeze inca de pe acum petrecerea Revelionului sau a vacantei de vara 2001, beneficiind de avantajele unei varietati de oferte condensate in acelasi spatiu si de reducerile de pret pe care expozantii le promoveaza cu ocazia RITS. De asemenea, oamenilor de afaceri le vor fi prezentate oferte de programe speciale (conferinte, receptii, cocktail-uri) sau de organizare eficienta si agreabila a unor calatorii de afaceri. Componenta de turism rural e deosebit de bine reprezentata in acest an, in tirg urmind sa se organizeze degustari de vinuri si brinzeturi, prezentari de traditii, mestesuguri si costume populare romanesti si straine. Toate acestea vor putea fi posibile cu ajutorul ANTREC si IBD, venind ca o ilustrare a ofertelor comerciale ce propun forme de turism rural din ce in ce mai cautate si apreciate in ultimul timp. La polul opus ofertelor de agroturism, dar nu mai putin interesante si spectaculoase, vor fi ofertele de sport extrem, vizitatorii avind atit posibilitatea sa afle despre conditiile si preturile pe care companiile le ofera pentru astfel de "senzatii tari", cit si sa isi achizitioneze echipamente specifice. La toate aceste tentatii se adauga tombola organizata in ultima zi a tirgului si unde vizitatorii vor avea ocazia sa cistige excursii in Tunisia, weekend-uri in hoteluri de lux din tara si strainatate, o cina romantica in Bucuresti sau un sejur la o pensiune montana. Pretul unui bilet de intrare/tombola este de 10.000 de lei, elevii si studentii beneficiind de o reducere de 50%. Programul de vizitare este intre 10.00-18.00, intre 25 si 27 octombrie si intre 10.00-16.00 in data de 28 octombrie. Organizatorii pun la dispozita publicului transport gratuit asigurat cu microbuze care circula intre Piata Unirii (statia masinii 104, din fata Bancii Religiilor) si Palatul Parlamentului intre orele 9.30-17.30. Conform obiectivelor sale, RITS 2000 ofera participantilor largi posibilitati pentru: stabilirea de noi contacte de afaceri, purtarea de discutii si tratative pentru incheierea de contracte; prezentarea ofertei si a programelor turistice proprii; mediatizarea propriei imagini in rindul operatorilor din bransa turistica internationala. Aceasta manifestare turistica se va desfasura si sub patronajul asociatiilor profesionale de turism FPT, OPTBR, ANTREC, FIHR, CNEPT. Programul tirgului: Perioada 25-26 octombrie 2000 este destinata publicului de specialitate. In cadrul standurilor vor fi prezentate ofertele romanesti ale turismului montan si alternativ in concordanta cu directiile de investitii si dezvoltare din aceste domenii. Oferta straina va fi prezenta in cadrul standurilor nationale sau ale diverselor firme straine. Programul pentru public va fi in zilele de 27-28 octombrie 2000. Participarea ANT-OPT la RITS Standul Romaniei va avea o suprafata de 70 mp si va fi amplasat in sala Tache Ionescu din Palatul Parlamentului. Conceptul standului va fi Internet - oriented in contextul in care Oficiul de Promovare a Turismului va lansa site-ul oficial al imaginii Romaniei ca destinatie turistica. Alaturi de standul ANT-OPT vor fi standurile asociatiilor profesionale in turism CNEPT, OPTBR, FPT, FIHR, ANTREC si standurile oferite autoritatilor nationale. Manifestarile din perioada RITS 2000 ANT organizeaza doua seminarii internationale: a. Tema "Prezentarea Romaniei in organismele internationale", in data de 25.10.2000, ora 13.00 b. Tema "Codul eticii in turism", in data de 26.10.200, ora 14.30, organizat sub egida OMT O.P.T. organizeaza un seminar Tema "Marketingul si promovarea turistica prin Internet", in data de 26.10.2000, ora 12.15 RCB organizeaza un seminar Tema "Marketingul si contractarea evenimentelor", in data de 26.10.2000, ora 11.00 Prezentare Grand Hotel Mariott, in data de 26.10.2000. Serviciul de Integrare a Economiei Germane in Romania prezinta tema "Drumul vinului in Romania", in data de 25.10.2000. Pakistan, tara cu cinci virfuri de peste 8000 metri Noul ambasador al Romaniei in Pakistan, Emil Ghitulescu, afirma ca va milita si pentru intensificarea schimburilor turistice intre cele doua tari Una din tarile cu potential turistic deosebit, dar putin cautata de turistii romani, este Pakistanul. Aici se gasesc 5 din cele 14 virfuri de peste 8000 de metri ale planetei, si tot aici 101 dintre virfurile de peste 7000 de metri. Regiunea, care a fost vizitata si de Marco Polo in drumul sau catre Curtea lui Kubilai Han, ofera multe alte atractii turistice, de la flora si fauna extrem de diverse la traditiile localnicilor, oameni foarte primitori. Pakistanul fiind situat geografic mai aproape de Romania decit alte tari care ofera atractii asemanatoare, cooperarea in domeniul turistic ar putea creste semnificativ. Este ceea ce isi propune, printre altele, noul ambasador al Romaniei in Pakistan, dl. Emil Ghitulescu. "Exista toate premisele ca schimburile comerciale si turistice intre doua regiuni care au avut contacte inca din secolul XVII sa se amplifice", ne-a declarat domnia sa cu putin timp inainte de plecarea la post. Statiunile turistice, hotelurile, pensiunile agroturistice, restaurantele, agentiile de turism, intr-un cuvint posesorii bazelor turistice care doresc sa fie prezentati in aceasta pagina sint asteptati sa sune la Clubul Roman de Turism. Pentru cei care inca nu au aflat, Clubul Roman de Turism a fost creat in ideea promovarii turismului. Asadar, cei interesati sa-si publice ofertele turistice si programele sint asteptati sa sune la numarul de telefon: 092.283.382 Profitind de indiferenta autoritatilor, 1.000 de tigani au ocupat doua blocuri dezafectate din Calarasi Locuitorii din cartierul "Doi moldoveni", din municipiul Calarasi, se confrunta de citeva luni cu o problema deosebita. Locatarii blocurilor de pe Strada Musetelului au ca vecini peste 1.000 de tigani sositi din trei sate vecine si care locuiesc fara forme legale in doua blocuri situate in imediata apropiere a Centrului Militar Judetean. Fara geamuri si usi, fara instalatii sanitare si instalatii electrice, blocurile apartin societatilor comerciale SIDERCA si CONSID, ambele aflate in lichidare. Locuite in trecut de muncitori de la defunctul combinat siderurgic, o data cu plecarea acestora, blocurile au ramas parasite, numai bune insa pentru tiganii care s-au si grabit sa le ocupe. Anul 2000 fiind unul electoral, autoritatile locale nu s-au inghesuit sa evacueze cladirile, desi locul a devenit in scurt timp un urias focar de infectie. Scarile vecine s-au transformat rapid in toalete publice pentru sute de oameni. Mai mult, si curtea Liceului Danubius, situat in imediata apropiere a blocurilor, a fost rapid luata in primire de tigani, din cauza mirosului insuportabil locul semanind cu o mare hazna. Tuciurii cistiga bani din vinzarea tigarilor de contrabanda Cei peste 1.000 de tigani n-au venit toti o data in Calarasi. Au fost mai intii citiva descurcareti care si-au vindut cocioabele din localitatile Tonea, Modelu si Roseti si au ocupat primele camere. Stirea ca la Calarasi sint doua blocuri unde poti sa-ti iei camera fara sa platesti s-a raspindit cu repeziciune. Astfel incit, in scurt timp, incaperile blocurilor au devenit neincapatoare pentru tiganii atrasi de posibilitatea sederii pe gratis la oras. Bineinteles, pripasitii de ocazie nu au serviciu, singurele venituri obtinindu-le din vinzarea tigarilor fara timbru si a cafelei bulgaresti, introduse in tara prin punctul de trecere a frontierei de la Silistra. Fara a fi in vreun fel deranjati, tiganii vind tigarile la colt de strada, la preturi ceva mai mici decit ale celor timbrate. Exista chiar si citiva care, desi nu au dat cu sapa niciodata, au obtinut certificate de producatori agricoli si vind legume. In fapt, marfa este furata de la cele citeva gradini aflate in jurul municipiului Calarasi. Locuitorii din zona vor sa se organizeze in gasti si sa-si faca singuri dreptate Deranjati peste masura de situatia creata prin venirea tiganilor, citeva sute de locatari din blocurile vecine au alcatuit un tabel cu semnaturi si au adresat o reclamatie Primariei Municipiului Calarasi in luna iulie 2000. Noul primar ales, desi reprezentant al unui partid care a promis in campania electorala multe (am numit aici PDSR), Daniel Tutuianu, nu a gasit inca solutia pentru rezolvarea problemei. "Am fost in doua rinduri cu politia si cu jandarmii si am facut razii pentru a stabili cine locuieste acolo cu forme legale si cine nu. I-am evacuat pe cei care stateau fara acte, dar peste doua zile au revenit. Am solicitat conducerii politiei instalarea unui post fix. Altceva nu stim ce am putea face!" - declara primarul. In afara de faptul ca locatarii din zona il acuza pe primar ca nu isi respecta obligatiile privind asigurarea linistii si ordinii publice, ei sint dispusi sa se organizeze in gasti si sa-si faca singuri dreptate. Adusi la exasperare de zgomotele infernale, de casetofoanele cu muzica data la maximum, de sobolanii care s-au strins din cauza mizeriei facute de tigani, oamenii cauta sa isi faca dreptate cu parul daca "institutiile publice, platite din impozitele noastre, nu sint in stare sa faca ordine". Convinsi ca in aceste conditii nu mai pot trai, oamenii cer fie evacuarea celor care ocupa fara forme legale fostele camine de familisti, fie ca primaria sa le asigure alte locuinte la schimb cu cele in care locuiesc in prezent, in zone mai civilizate ale orasului. "Copiii nostri ajung la scoala pe cai ocolite" Marian Popescu, un tinar in virsta de 30 de ani, este unul dintre cei mai nemultumiti de actuala stare de lucruri: "Am ajuns sa ne fie frica sa mai iesim pe strada dupa lasarea intunericului. Urletele si chiotele se mai domolesc spre dimineata, dar atunci nu mai poti dormi la auzul injuraturilor si sudalmilor tiganilor. Copiii nostri ajung la scoala pe cai ocolite, tocmai pentru a nu fi buzunariti de tiganii care umbla in gasti. La sfirsitul orelor, ne invoim de la serviciu pentru a-i astepta la iesirea de la scoala. Nu se mai poate trai in asemenea conditii". "Are dreptate baiatul" - spune o batrinica printr-un geam de la primul etaj. "Am facut sesizare si la primarie de citeva luni, dar nu am primit nici un raspuns. Normal, maica, acum nu se leaga nimeni de ei ca este campanie electorala. Nici politia nu face mai nimic. Mai trec cu masina pe aici, dar nici nu se opresc. Iar noi raminem in continuare cu teama de a nu fi batuti ori furati. Nu ai cum sa vorbesti cu niste oameni care au trait toata viata la cort sau sub cerul liber! I-am vazut chiar cu calul intr-o camera de la etajul al doilea! Vom ajunge intr-o buna zi sa ne facem dreptate cu parul, ca altfel nu se mai poate!" - a incheiat femeia, care s-a grabit sa inchida geamul inainte de a fi auzita de vreunul dintre sutele de odrasle ale indivizilor care stau in zona. PETRONEL TUDOR Curcubeu - satul gradinarilor miliardari Putini sint aceia care traiesc bine din munca cinstita in Romania de azi. O exceptie de la regula "miliardarilor de carton" sint locuitorii unui sat din comuna prahoveana Balta Doamnei. Din cele 1.300 de familii ale comunei, mai bine de 200 traiesc, din munca proprie, ca in Occident. Cum treci de Puchenii Mari, comuna situata de-a lungul soselei nationale Ploiesti-Bucuresti, te lasa mut de uimire bogatia in care traiesc locuitorii satului Curcubeu, cel mai instarit din cele patru ale comunei Balta Doamnei. Aici, circa 80% din sateni au ca principala ocupatie gradinaritul in sistem semiintensiv. Localnicii si-au construit vile a caror valoare depaseste un miliard de lei La circa 35 de kilometri de muncipiul Ploiesti, satul Curcubeu poate fi comparat cu Zamora, un cartier de vile din Busteni. De o parte si de cealalta a drumului stau de straja case a caror valoare trece de un miliard de lei. Locuitorii zonei au adoptat un stil arhitectonic unitar. Vile din piatra, rezistente si cu mult bun gust. Prin partea locului nu exista o firma care sa se ocupe de construirea caselor, fiecare familie participind efectiv, alaturi de citiva mesteri constructori, la ridicarea noilor locuinte. Salariile - sursa de bogatie a satenilor In Curcubeu, traditia in ceea ce priveste ocupatia de baza a locuitorilor s-a pastrat de-a lungul anilor pentru ca gradinaritul a adus venituri consistente taranilor de aici. Fiecare gospodarie este realizata dupa un anume tipar. In spatele portilor impozante din gresie si marmura se afla vilele, iar dincolo de ele se ridica, pe sute de metri patrati, solariile, sursa de bogatie a satenilor. Culturile de rosii si castraveti, pentru care taranii din Balta Doamnei muncesc continuu, din ianuarie si pina in noiembrie, le aduc un profit mediul lunar intre 10 si 15 milioane de lei, in functie de numarul de sere detinute. In periplul nostru prin localitate am stat de vorba cu citiva localnici. Cei mai multi insa erau plecati, cu treburi, la Ploiesti. "Am foarte mult de lucru. Nu prea am timp sa stau de vorba!", ne-a spus Maria Dumitru, a carei locuinta era formata din noua camere si doua sali de baie si, cu toate acestea, era unul dintre modestele imobile din comuna. Am putut totusi afla ca toate aceste vile au fost construite din cistigul realizat din comercializarea legumelor. Producatorii din zona s-au obisnuit sa-si valorifice recoltele "la poarta", pentru ca atunci cind au incercat sa vina in pietele bucurestene sau ploiestene nu au gasit locuri disponibile (din cauza celor care vind zarzavaturi fara sa aiba certificate de producator). Legumele vindute acasa sint cu aproximativ 50% mai ieftine decit aceleasi produse aflate pe tarabele din piete. Membrii familiilor mai nevoiase din sat lucreaza pentru cei bogati: cara ingrasamintele naturale pentru pamintul din sera, plivesc buruienile care apar printre rasaduri si ajuta la culesul fructelor. Zilierii sint si ei multumiti pentru ca primesc in jur de 50.000 de lei pentru munca prestata, plus hrana si bautura. Multi dintre ei devin specialisti in rasaduri, sint mai cautati de gradinarii localitatii, insa si tarifele percepute cresc. Productivitatea muncii fiind mai ridicata, zilierii "specializati" cer cel putin 70.000 de lei. Doua-trei masini de familie Viorel Bonciu, viceprimarul comunei Balta Doamnei, spune ca oamenii din Curcubeu trebuie sa munceasca mult pentru a scoate un profit. Mai ales in ultima perioada, investitiile pe care ei sint nevoiti sa le faca in amenajarea respectivelor solariilor sint mari. "Cei mai bine cotati in privinta constructiilor ridicate sint locuitorii satului Curcubeu, unde au fost construite cele mai impozante locuinte", afirma viceprimarul Bonciu. Satenii au cel putin o masina pentru marfa si una pentru plimbarile membrilor familiei. VIOLETA STOICA Niculae Lupu a taiat o magazie de lemne din cauza femeii agatate in tren Ne aflam pe holul unui azil din Brasov. Intr-un salon, patru barbati trecuti de 60 de ani stau care tolanit pe pat, care sezind pe margine, si vorbesc. Cel care pare ca se afla in centrul atentiei tuturor este inalt si slab. Pe chipul lui si-au lasat dire lungi si vesele toate clipele in care a ris. Se numeste Niculae Lupu, are 64 de ani si multe de povestit. "Maninci calule ovaz?!" Avea 29 de ani si se intimpla in vara lui '56. Tinar muncitor feroviar, cu salariu bun, neinsurat, fara obligatii. Prietenii i-au facut cunostinta cu o fata frumoasa, de doar 14 anisori. Niculae si Natalia, ca asa se numea copila, au facut impreuna patru copii. Dar cam atit. Casnicia lor nu a mers de nici un fel. " A luat-o pe fagasul rau. Bea prea mult si nu cauta decit distractia. Am invatat-o cum sa se poarte in societate si am dat-o pe linga sora mea ca sa invete cum sa gateasca. N-am reusit nimic", spune Niculae Lupu. "Intr-o zi, povesteste batrinul, zimbind sugubat, m-am gindit sa vizitez un prieten de-al meu mai vechi, cind ies de la lucru. Zis si facut. M-am urcat in tren, ca aveam de mers o statie pina la el. Cind m-am asezat eu in compartiment, nu mai era nimeni. Dar la scurt timp mai intra o doamna. O dama bine de tot. Imbracata in mini, cu bluza mulata, se vedea ca are si bani. Eu nici nu m-am gindit sa ma uit la ea, ca nu era de nasul meu. Dar ea, tot cauta vorba: ca sa-i aprind tigara, ca unde merg...si tot asa. Asa ca m-am bagat si eu in seama cu ea. Cum sta doamna picior peste picior, era fusta asa de scurta...! In fine, vorbim noi ce vorbim, cind ajungem la gara, dau sa-mi iau la revedere si sa plec. Ea de colo: «Da nu vreti sa bem o cafea impreuna, va rog?». Maninci calule ovaz? Normal ca m-am dus". Parteneriat profitabil "Am ajuns la ea acasa. Erau niste covoare groase...ca mi se afundasera picioarele pina la glezne in ele. Doamna imi face semn sa iau loc. Eu, inca surprins de toate cite mi se intimplasera, ma asez la nimereala pe un fotoliu. Era asa de moale ca mi-au ajuns genunchii la gura. Stau eu acolo si o astept. A zis ca lipseste doua minute. Nu trece nici un minut ca apare o matahala de barbat. Al ei, bineinteles! Eu, ce sa mai zic? Ma gindeam ca ma ia la bataie si ma face pilaf. M-am facut mic in fotoliu si am tacut mic. Tipul, nervos, ma ridica de guler, ma da afara din casa si ma depune frumos in magazie. Imi spune ca daca vreau sa scap nevatamat, pina dimineata sa-i tai toate lemnele si sa le stivuiesc frumos la marginea peretilor. Si sa nu incerc sa fug, ca ma incuie acolo. Asa a si facut. Stau eu singur in magazie. Ma uit in jur...erau al naibii de multe lemne. Ce sa fac? Am inceput sa caut o cale de iesire...dar nimic. N-aveam cum sa ies. Asa ca, n-am avut de ales si m-am apucat de spart lemne. Si taie Niculae, si taie. Pina in zori ispravisem. Toate erau taiate si asezate pe linga pereti cum imi aratase. Ziceai ca pusesem tapet. Ma usturau miinile de nu mai puteam. Si muream de somn, ca doar nu inchisesem un ochi toata noaptea. Nu trece mult timp, ca vine sotul. Intra el, se uita...nimic de zis, toate erau la locul lor. Ma ia si ma baga din nou in casa. Imi da un paharel de lichior si-mi spune sa ma duc linistit ca nu-mi face nimic. Nu m-am mai dus la serviciu in ziua aia. M-am dat bolnav. Dupa vreo saptamina ma intilnesc intimplator chiar cu prietenul meu...cel la care pornisem de fapt in ziua cu pricina. Ii spun ca am vrut sa-l vizitez. El ma intreaba de ce n-am facut-o si eu ii povestesc toata tarasenia. El ma trage deoparte rizind si-mi spune: «Taci ma, nu mai povesti si la altii, ca saptamina trecuta eu i-am spalat covoarele, si mai stiu pe unul care i-a sapat gradina!». Va dati seama ce uimit am fost...dar m-a pufnit si risul...nu-mi venea sa cred...Adica dama era inteleasa cu barba-su...Destepti, nu gluma!". Adolescentii din azil In ciuda aventurilor din tinerete, Niculae si-a crescut cu grija copiii. Trei dintre ei de altfel au ajuns foarte bine. Fiecare la casa lui, cu o slujba decenta. Dar baiatul cel mare a semanat mai mult cu mama. Tot timpul si-l petrecea cu tot felul de persoane dubioase, povesteste batrinul: "Venea acasa cu golanii lui, toti fara ocupatie. Furau impreuna. A facut si puscarie pentru tilharie. Imi spunea ca nu e treaba mea cu cine vine el in casa. Desi, de fapt, casa era a mea...dar ce puteam face? M-a amenintat si ca ma omoara. Mi-a pus mina in git si a vrut sa ma stringa". Cind batrinul s-a convins ca nu se poate intelege cu baiatul, a preferat sa plece si sa-i lase si casa si tot. Numai sa scape de betiile si scandalurile pe care acesta le facea cu prietenii. Si s-a dus la azil. Nu mai stie nimic de fiul cel mare. Si nici de sotie. A auzit doar ca ea a trait cu niste puscariasi. Si ca se afla si acum in Brasov. Pina cind ii vin copiii si nepotii, Niculae isi deapana amintirile impreuna cu ceilalti batrini din salon. Si citeodata, amintirile lor sint atit de vesele incit salonul pare populat de adolescenti in vacanta. Nicidecum de batrini care au venit aici resemnati. LAURA LICA Fost combatant in razboiul transnistrean, Iachim Petrusca a gustat din amarul cetateniei romane Iachim Petrusca este unul dintre numerosii combatanti moldoveni de pe frontul din Transnistria. Dupa razboi, s-a intors acasa, in orasul Tighina, unde isi are familia si agoniseala de o viata. Anul trecut, a solicitat si a primit cetatenia romana. Din acel moment, el a devenit tinta abuzurilor politistilor rusofoni, care au inceput sa-l priveasca cu suspiciune si sa-l trateze ca pe un dusman. Chiar si dupa razboi, au ramas aceiasi stapini Iachim Petrusca are acum 45 de ani si locuieste in Tighina din 1979. La inceputul anului 1990, a participat la mentinerea ordinii in zona Valea Galbena, unde gagauzii incepusera sa-si ceara autonomia. In1991, dupa declansarea conflictului transnistrean, Iachim a participat, cu arma in mina, la apararea Tighinei, in zona satului Hadjemus, raionul Causeni. Un an mai tirziu, dupa incheierea razboiului, s-a reintors acasa, unde a incercat sa-si reia viata de dinainte de razboi. Si-a dat insa rapid seama ca, desi orasul apartine Moldovei, adevaratii stapini sint rusofonii de peste Nistru, iar autoritatile romanesti nu au nici un fel de putere. In prima seara, a fost retinut de niste militieni rusofoni care l-au luat pe sus si l-au dus la un post de control, unde l-au retinut timp de o zi. A primit doar citiva pumni si, pina la urma, i s-a dat drumul acasa. "Aici nu au ce cauta romanii!" Intors acasa, Iachim a incercat sa-si vada de viata lui si a familiei sale. Este un meserias bun si, timp de citiva ani, a lucrat pe diverse santiere. La sfirsitul anului 1998, impreuna cu sotia si cele doua fete, a cerut cetatenia romana. I-a fost acordata pe 11 ianuarie '99. Abia de acum incolo familia Petrusca a inceput sa aiba cu adevarat necazuri. Intr-o seara din luna mai, Iachim se intorcea de la munca. La un moment dat a fost oprit de doi militieni care, vorbind ruseste, l-au acuzat ca este beat si i-au cerut actele. Cind au vazut ca are cetatenie romana i le-au rupt si pe el l-au dus la post. Seara i-au promis ca-l vor duce acasa. L-au urcat intr-un automobil cu care l-au plimbat citeva ore, prin locuri necunoscute. Intr-un tirziu, i-au legat ochii si apoi l-au bagat intr-un beci, de unde nu a mai iesit timp de doua luni. In toata aceasta perioada de detentie, fara forme legale, a fost adeseori batut. Paza era asigurata de niste gardieni care tot timpul l-au amenintat: "Aici nu au ce cauta romanii. Tu o sa fii omorit, te bagam in pamint!". A fost eliberat intr-o noapte, fara nici un fel de acte la el. Scoala din grajd Fiica cea mare a familiei Petrusca a venit in Romania si este studenta la Cluj. Fiica cea mica este in clasa a opta si a ramas acasa sa-si continue scoala generala. Anul trecut, scoala din Tighina a functionat intr-un grajd, iar copiii trebuiau sa-si aduca scaunele de acasa. In actualul an scolar s-a primit un nou sediu, intr-un internat. In luna septembrie, Iachim s-a dus acolo, ca sa vada unde va invata fiica sa in noul an scolar. Observind ca este "filat" si temindu-se ca va fi iarasi arestat a plecat repede acasa. Seara, la intrare i-au batut citiva militieni, care l-au somat sa deschida pentru ca altfel vor sparge usa. Speriat, a sarit pe geam si a fugit. A doua zi a plecat in Romania. "Las dracu acolo si casa si tot" Dupa citeva zile a ajuns in Bucuresti unde, de aproape o luna, locuieste cu fratele sau intr-o camera minuscula. A muncit ocazional si banii cistigati i-a trimis acasa, la familie. Si-a incercat norocul si in Serbia, dar acolo a cazut exact in mijlocul ultimelor evenimente, cind autoritatile au expulzat, in Romania, 80 de moldoveni. Intors in tara, Iachim nu-si mai doreste decit un loc de munca pe vreun santier si o camaruta cit de mica, unde sa-si aduca restul familiei. "Las la dracu acolo si casa si tot, numai sa-mi vad copila si nevasta aici cu mine. Poate ca de lucru oi gasi ceva, ca-s invatat cu munca, dar nu prea cred ca am sa reusesc. Sint si aici destui someri. De ce ar avea cineva nevoie de un moldovean, care a crezut ca aici vine acasa?" VASILE SURCEL Decit inginer in Romania, mai bine om de afaceri in Danemarca Tinerii romani sint tot mai atrasi de Occident. Nu sint putini cei care reusesc sa se realizeze intr-un timp foarte scurt. Un tinar moldovean a ales Danemarca, dupa o experienta pe malurile Bosforului. Sistemul danez i-a permis sa ajunga un om de afaceri realizat, care cistiga intr-o luna mai mult decit ar putea sa cistige intr-un an in Romania. Spre Occident, via Istanbul Valentin Cianga a prins revolutia din decembrie 1989 ca student al Facultatii de Mecanica din Iasi. De loc din Vaslui, Valentin si-a dat seama ca Romania nu ofera un viitor sigur pentru un inginer. Pe 18 ianuarie 1990, el a plecat la Istanbul, unde a lucrat timp de sase luni ca receptioner la Hotel Pink House, situat linga catedrala Sfinta Sofia. La Istanbul a cunoscut-o pe daneza Anette, studenta la universitatea din Istanbul. In paralel, Anette lucra si ea pentru a se intretine pe perioada studiilor. Cei doi tineri s-au indragostit, iar pe 11 iunie 1990, cu banii adunati, au decis sa plece intr-un lunga calatorie, care a inceput din Siria si s-a incheiat, citeva luni mai tirziu, in Danemarca. Cu 20 de dolari in buzunar, Valentin a inceput aventura daneza Pe 23 ianuarie 1992, cei doi tineri s-au casatorit in Vaslui apoi, pe 6 martie, au ajuns in Danemarca, unde s-au stabilit. Aveau doar 20 de dolari in buzunar. Aici ei au fost inclusi intr-un program care, pentru Valentin, a insemnat un curs intensiv de noua luni de invatare a limbii daneze. A urmat apoi Facultatea de Stiinte Economice, care a cuprins si un stagiu de studii de sase luni la Bratislava. Dupa absolvire, timp de un an, a fost trimis la Bucuresti, unde a deschis un birou de reclama pentru o firma de publicitate daneza. In iulie 1997 a revenit in Danemarca, unde si-a luat licenta, dupa care a fost angajat la cea mai mare firma de utilaje pentru salvare, VIiking Life Saving Equipment. Dupa un an si jumatate a fost recrutat pentru postul actual, la Dc-System. Acum, familia sa cistiga net intre 30.000 - 35.000 coroane daneze pe luna (aproximativ 8.000 marci germane). Valentin si Anette au trei copii, de 6, 4 si 2 ani. "Statul te ajuta sa reusesti. Nu poti ramine sarac decit daca doresti, adica daca te droghezi sau refuzi sa respecti programul de ajutor social", spune Valentin Cianga Christophersen, un roman care a reusit sa-si croiasca un viitor sigur in Danemarca. SORIN TROCAN COSMOROM participa la cross-ul Grand Prix Bucuresti, 13 octombrie, 2000 - Federatia Romana de Atletism si Clubul Atletic Telecom Slanic Prahova organizeaza competitia internationala de atletism "Grand Prix", care va avea loc la Slanic Prahova, pe data de 14 octombrie a.c. Compania COSMOROM este unul dintre sponsorii acestei competitii, oferind pentru tombola care se organizeaza cu prilejul acestei competitii 10 pachete COSMO care contin telefoane Alcatel One Touch Max. Premiul cel mare al acestei tombole este un autoturism Peujeot 206. La competitie vor participa personalitati ale atletismului romanesc, dintre care mentionam nume ca Paula Ivan (campioana olimpica la Seul), Elena Fidatov (campioana europeana la cros), Elena Buhaianu (campioana mondiala universitara la 1500 m si participanta la Sydney 2000 la aceeasi proba), Dana Petrescu (vicecampioana europeana la 3000 m). Organizatorii anunta, de asemenea, ca au pregatit o super surpriza pe care insa nu doresc sa o dezvaluie decit la momentul potrivit. "Compania COSMOROM doreste sa dezvolte in paralel cu activitatea propriu-zisa o serie de sponsorizari a evenimentelor sociale, culturale si sportive, deoarece consideram ca acestea sint tot atitea prilejuri de comunicare, reprezentind asadar o prelungire a strategiei noastre de a acorda sanse maxime unei comunicari fara limite. Simbolul elen al maratonistului care poarta mesajul flacarii olimpice de-a lungul veacurilor este de fapt simbolul dorintei oamenilor de a comunica", declara dl Spyridon Spyropoulos, director general al COSMOROM. Scandalul "Diplome pe dolari" Decanul Vasile Burlui este luat la bani marunti O comisie formata din reprezentanti ai CNEAA si ai Directiei Generale a Invatamintului Superior din Ministerul Educatiei Nationale va poposi luni la Iasi. Membrii acestei comisii vor verifica la singe Universitatea Apollonia, proprietatea lui Vasile Burlui, decanul Facultatii de Stomatologie Iasi. Vor fi cercetati toti absolventii acestei unitati particulare de invatamint care au dat examenul de licenta la Universitatea de Medicina si Farmacie Iasi. Indignat la culme, Vasile Burlui a declarat: "Acestea sint manevre care se pare ca vizeaza doua directii: abaterea atentiei de la manevrele efectuate la Universitatea «Babes-Bolyai» si cred ca se mai incearca ascunderea cazului Sahleanu prin scandalul declansat la UMF Iasi". Precizam ca, joi dupa-amiaza, Senatul UMF Iasi nu a fost de acord cu destituirea lui Vasile Burlui, cu toate ca se descoperise ca doi dintre italienii cu diplome false nici macar nu fusesera in Romania. CATALIN DUMITRESCU MApN se va restructura anul viitor Ministrul Sorin Frunzaverde a reprezentat ieri Romania la Reuniunea ministrilor apararii din tarile candidate la aderarea la NATO, care se desfasoara la Sofia. Pentru indeplinirea obiectivelor asumate in Planul National Anual de Pregatire (PNA) in Romania a fost instituit, printr-un cadru legislativ adecvat, un nou sistem de planificare a apararii, dupa modelul NATO, in acest moment specialistii lucrind la un nou cadru de bugetare, pe baza de programe, a anuntat ministrul roman al apararii. In anul 2001, PNA se va axa cu prioritate pe reforma si restructurarea fortelor armate, instruirea personalului, perfectionarea sistemului de comanda, control, comunicatii si informatii si managementul spatiului aerian, a conchis Sorin Frunzaverde. ALINA GRIGORE 25 milioane de euro Agentiei Nationale pentru Protectia Drepturilor Copilului Sistemul de protectie a copiilor din Romania va beneficia, in curind, de 25 de milioane de euro, nerambursabili, ca urmare a aprobarii de catre Delegatia Comisiei Europene la Bucuresti a fisei de finantare Phare, informeaza Mediafax. Fondurile europene vor fi folosite de Agentia Nationala pentru Protectia Drepturilor Copilului pentru programele judetene de protectie a copilului (19 milioane de euro), asistenta tehnica centrala si locala (2,4 milioane de euro), derularea unei campanii de sensibilizare a opiniei publice in privinta problemelor copilului (2,6 milioane de euro) si pentru consilierea privind functionarea unui sistem integrat de ocrotire a copilului si familiei lui, prin colaborarea directiilor locale pentru copii si a celor pentru protectie sociala (un milion de euro). Termenul de contractare a proiectelor este 31 decembrie anul acesta, iar cel de utilizare in totalitate a fondurilor este noiembrie 2002. Anuntul privind lansarea proiectelor finantate din fonduri Phare se va face prin Internet, iar din ofertele primite se vor alege citeva pentru care vor fi acordate fonduri pe baza de contract. Utilizarea fondurilor va fi monitorizata de echipe de experti financiari romani si straini, cele 25 de milioane de euro fiind acordati pe masura realizarii fiecarui proiect si numai daca se respecta in totalitate standardele de calitate prevazute in contract.(I.A.) Rind de doi kilometri la moastele Sfintei Parascheva Numarul credinciosilor sositi ieri dimineata la Catedrala Mitropolitana, din Iasi, pentru a participa la procesiunea de scoatere a moastelor Sfintei Parascheva si a Sfintului Gheorghe depasea cifra de 10.000. Coada formata din pelerinii care doresc sa atinga moastele sfintilor se intindea pe mai bine de 1,5 kilometri, capatul rindului ajungind pina la Gara Iasi. Sirul pelerinilor porneste de la Mitropolie, pe strada Sf. Andrei, apoi pe strada Saulescu si Strapungerea Silvestru, pina la gara. Peste 1.000 de jandarmi, gardieni si politisti au fost dislocati pentru a mentine ordinea. Pelerinii care ajung la moaste depun flori, aprind luminari si se roaga pentru citeva secunde, atit cit le ofera organizatorii care stau in preajma moastelor. Manifestarile prilejuite de Sarbatorile Iasilor sint in plina desfasurare. Palatul Roznovanu, sediul Primariei Iasi, a fost impodobit in interior cu ghirlande de flori, asteptindu-si cei peste 600 de invitati care vor fi prezenti astazi la receptia oferita de primarul Constantin Simirad. Printre numele sonore care vor participa la aceasta manifestare se afla patriarhul Romaniei Teoctist, patriarhul ecumenic al Constantinopolului, Bartolomeu I, mitropolitul Moldovei IPS Daniel si alte inalte fete bisericesti, precum si oameni politici, printre care ii amintim pe ministrul de externe, Petre Roman, ministrul justitiei, Valeriu Stoica. Au fost invitati, dar nu exista certitudinea ca vor participa, premierul Mugur Isarescu si senatorul Ion Iliescu. Sfinta Liturghie de astazi a fost oficiata de patriarhul ecumenic al Constantinopolului, Bartolomeu I, patriarhul Romaniei Teoctist, mitropolitul Ieronim de Livadia si mitropolitul Moldovei si Bucovinei, Daniel. Bulevardul Stefan cel Mare si Sfint ramine inchis pina luni. Circulatia auto pe strazile din spatele Catedralei, Sf. Andrei si Saulescu se face cu foarte multa greutate din cauza rindului de pelerini. Politia Rutiera nu a semnalat pina ieri la prinz nici un accident grav in zona marii aglomeratii, in pofida traficului intens. Autoritatile au luat masuri maxime de securitate si ordine stradala, delictele inregistrate fiind minore. CATALIN DUMITRESCU De praznicul Sfintei Cuvioase Parascheva, Se aprind trei luminari si se citeste Acatistul izbavitor de boli Cuvioasa Parascheva s-a nascut la sud de Dunare, intr-o familie bogata. Parascheva incepe sa propovaduiasca despre credinta ortodoxa in anul 1025, desi era doar un copil. Blinda si frumoasa, ajunsa la virsta adolescentei, este obligata de parinti sa se marite cu un barbat de vita nobila. In noaptea nuntii fuge la o manastire din Constantinopol, iar dupa cinci ani ajunge la Ierusalim. Se retrage in pustia Iordanului la numai 23 de ani. Aflata pe un vas, intr-o calatorie spre locurile sfinte, la 14 octombrie 1050, se muta la cele vesnice. La primul tarm, corabierii ii ingroapa trupul in mare taina. Dupa citiva ani, valurile dezgroapa trupul neputrezit si bine mirositor. Moastele Sfintei Parascheva fac minuni inca de la descoperire. La inceput, moastele sint depuse cu mare sobor in Biserica Sfintii Apostoli din Bizant, trecind apoi prin Bulgaria, Tara Romaneasca, Serbia, Istanbul. Vasile Lupu, domnul Moldovei, si mitropolitul Varlaam cer moastele de la sultanul Murad al IV-lea care, la insistentele Patriarhului Partenie al Constantinopolului, le inapoiaza in schimbul platii datoriei Patriarhiei Ecumenice. La 13 iulie 1641, moastele ajung in Biserica Sfintii Trei Ierarhi, apoi sint mutate in Catedrala Mitropolitana din Iasi. Incepind cu anul 1916, racla cu moastele Sfintei Parascheva trece prin Basarabia - Kiev - Odessa, intorcindu-se in tara in anul 1922. Pe timpul razboiului (incepind cu 1942), moastele sint aduse la Bucuresti unde, timp de trei ani, sint pastrate in mare taina. Apoi ocrotitoarea Moldovei se intoarce "acasa". De ziua Praznicului Cuvioasei Parascheva se aprind trei luminari (semnificind Sfinta Treime) si se citeste "Acatistul Maicii noastre Parascheva" pentru izbavirea de boli si necazuri. Cuvioasa Parascheva a vindecat un copil mut din nastere Minunile petrecute de-a lungul timpului ne demonstreaza ca, prin rugaciunile Sfintei Parascheva, ceea ce pare imposibil poate deveni real. Un exemplu edificator este vindecarea unui copil mut din nastere. Alexandra si Ioan Gheorghe din localitatea Pucheni, judetul Prahova, ne-au povestit: "In urma cu doi ani, vecinii nostri stabiliti in Anglia s-au intors in tara. Unicul lor fiu, Vladimir, in virsta de 15 ani, s-a nascut mut. Desi ei sint penticostali, la insistentele noastre, au mers la moastele Sfintei Parascheva. In noaptea premergatoare sarbatorii, fiind gazduiti la o ruda de-a noastra, baiatul a avut un vis uluitor. Dimineata s-a trezit foarte fericit si, prin semne, i-a povestit mamei ce a visat. O femeie tinara si frumoasa l-a luat de barbie, l-a privit in ochi si i-a poruncit: «Vorbeste!» Dupa ore de asteptare, am ajuns la moastele Sfintei Parascheva. Vazindu-i chipul in icoana, Vladimir a exclamat: «Asta e femeia din visul meu!». Atunci am izbucnit in plins, iar Alexandra, mama lui Vladimir, a inceput sa strige: «Oameni buni, copilul meu vorbeste!». La o saptamina de la minunea savirsita, familia Gheorghe s-a convertit la ortodoxie. Icoana Sfintei Parascheva ii insoteste la orice pas". "Am simtit in mina bolnava o caldura nefireasca" Ana Manolache, inginer, 47 de ani, Bucuresti: "Dupa revolutie, mi s-a intimplat un fenomen ciudat. Intr-o seara urmaream o emisiune la televizor. Dintr-o data, mina stinga mi s-a racit complet, apoi mi-a amortit. Mi-am facut frectie cu spirt, am luat un distonocalm, insa mina nu se dezmortea deloc. Pe la miezul noptii, sotul meu m-a dus la Urgenta. Acolo mi-au facut citeva injectii si m-au trimis acasa. De atunci, ani de zile am batut la usile medicilor. Toate investigatiile au ramas fara nici un rezultat. Acum un an, o matusa de-a mea m-a sfatuit sa merg la racla cu moastele Sfintei Parascheva. Pentru mine asta era ultima speranta. Trecusera aproape zece ani de cind eram o femeie handicapata. Cind am ajuns acolo si am atins sfintele moaste am simtit in mina bolnava o caldura nefireasca. Atunci am spus: «Ajuta-ma, maica, ajuta-ma!». In tren, pe drumul de intoarcere catre Bucuresti, am simtit cum o mina nevazuta imi stringe degetele de la mina stinga. Pina acasa mina mi s-a vindecat. Acum sper sa-mi ajute Dumnezeu sa ajung si anul acesta la vindecatoarea mea". "Daca mama nu mergea la racla cu sfintele moaste, acum eram intr-un spital de nebuni" Ioana Ivan, agent imobiliar, 21 de ani, Bucuresti: "La virsta de 17 ani, m-am indragostit de un barbat mai mare cu zece ani decit mine, despre care nu stiam nimic. L-am cunoscut intimplator si am ramas prieteni. Relatia noastra a durat doi ani. Il iubeam mai mult decit orice. Pentru mine el insemna viata. Dupa doi ani, am aflat ca era casatorit si ca avea doi copii. L-am intrebat de ce m-a mintit atit timp. El mi-a raspuns batjocoritor: «Pentru ca ma satisfaci. Atit. In rest nu ma intereseaza nimic». Atunci am simtit ca innebunesc. Zile si nopti il auzeam spunind vorbele acelea. Nu mincam, nu vorbeam cu nimeni, plingeam continuu. Eram disperata. Am vrut sa ma sinucid de citeva ori. Mama a luat o bluzita de-a mea si a plecat la racla cu moastele Sfintei Parascheva. S-a rugat si a trecut bluzita mea peste racla. Imi amintesc, era o seara de 17 octombrie cind s-a intors de la Iasi. Afara ploua, iar eu plingeam in hohote. Mama, cu ochii inlacrimati, mi-a pus bluzita pe pat si mi-a spus: «Te rog, imbraca-te cu ea!» si a iesit din camera. Cu un gest mecanic am luat bluza pe mine. Dupa citeva minute, am adormit. Am visat ca plingeam. Deodata s-a deschis usa dormitorului si a intrat o femeie frumoasa care m-a prins de miini si mi-a spus: «Ioana, barbatul acela nu este pentru tine. Uita-l! Soarta ta este alta.» Cind m-am trezit, m-am simtit de parca m-as fi nascut a doua oara. Dupa citeva zile, barbatul acela m-a cautat. Pe cel pe care-l iubisem atit il priveam ca pe un strain. Acum mi se pare ca totul a fost un vis. Daca mama mea nu mergea la racla cu sfintele moaste astazi eram intr-un spital de nebuni. Sfinta Parascheva m-a salvat". MIHAELA ION 