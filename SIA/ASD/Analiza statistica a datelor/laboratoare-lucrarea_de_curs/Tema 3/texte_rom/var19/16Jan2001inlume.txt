 I can't get no satisfaction Jerry Hall are un iubit mai tinar cu 11 ani Dupa divortul de Mick Jagger, vocalistul grupului Rolling Stones, care s-a pronuntat in '99, frumoasa Jerry Hall (44 de ani) parea ca va ramine mult timp neconsolata. Insa de citeva luni ea s-a indragostit de un barbat cu 11 ani mai tinar. Norocosul este britanicul George Waud, producator la Paramount Pictures. Jerry, care are patru copii cu Jagger, a jucat cu succes in piesa de teatru "Absolventul", in rolul doamnei Robinson care, la un moment dat, apare goala pe scena. "Este mult prea tinar pentru mine, dar asta e. E inteligent, e necasatorit si are impresia ca nu arata bine, ceea ce-l face si mai sexy", spune fostul fotomodel. Hall a divortat de Jagger dupa 22 de ani de casnicie, dupa ce a aflat ca Luciana Morad, amanta sotului ei, a nascut un baietel. Cei doi au ramas prieteni, insa nu mai poate fi vorba de vreo relatie intre ei. LIVIU SERBANESCU Doi homosexuali canadieni si-au pecetluit unirea cu Un sarut perfect barbatesc Doua cupluri de homosexuali canadieni au profitat de anumite lacune ale legislatiei din provincia Ontario pentru a-si uni oficial destinele, casatoria, prima de acest gen din Canada, fiind oficiata duminica, intr-o biserica din Toronto, transmite France Presse. La ceremonia desfasurata in Biserica Metropolitana din Toronto, Kevin Bourassa, un barbat in virsta de 42 de ani, a aparut in fata altarului alaturi de "alesul sau", Joe Varnell, de 31 de ani. Imediat dupa aceea, s-au prezentat in fata preotului si doua lesbiene, care au fost cununate de acelasi preot. Un grup de protestatari, deghizati in diavoli, s-au adunat in fata bisericii pentru a-si exprima dezacordul fata de aceste uniuni. Potrivit articolului 5 din Codul Familiei din Ontario, "orice persoana care a atins virsta majoratului poate obtine o licenta de casatorie, in cazul in care nu exista nici un obstacol juridic de natura sa impiedice respectiva uniune". Pasajul citat nu precizeaza insa ca un cuplu trebuie sa fie neaparat format dintr-un barbat si o femeie. "In virtutea autoritatii cu care am fost investit, declar aceste cupluri casatorite", a declarat reverendul local Brent Hawkes, care a tinut sa precizeze ca respectivele cupluri vor ramine unite din punct de vedere legal, chiar si in eventualitatea ca guvernul provinciei ar refuza sa inregistreze aceste uniuni. BIANCA BACARDI Armata SUA demareaza cercetarile pentru "armura cu muschi" Soldatul american, transformat in Superman Armata Statelor Unite intentioneaza sa-si transforme soldatii in adevarati supraoameni, dotindu-i cu exoschelete capabile a actiona ca "amplificatoare de muschi", relateaza BBC. Tehnologia pusa la punct de Agentia pentru cercetare a proiectelor avansate din domeniul apararii (DARPA) este menita a imbunatati viteza, forta si rezistenta militarilor americani pe cimpul de lupta. De asemenea, gratie complicatei masinarii care se va atasa peste uniforma, soldatii vor fi mai bine protejati contra tirului inamic, vor putea sa transporte arme mai grele, sa alerge mai mult, sa comunice mai bine si sa evite posibila producere de victime in propriile rinduri. Primele teste ale exoscheletului se vor face pe teren in cel mult 10 ani de acum inainte, insa DARPA va semna inca din cursul acestei luni contracte menite a demara proiectul, care dispune de un buget initial de 50 de milioane de dolari. Semnarea contractelor a fost precedata de aproape un an de negocieri si cercetari facute de Agentie in vederea gasirii celor mai promitatoare tehnologii. Militarii vor putea alerga cu 25 de kilometri la ora Pina in prezent, DARPA nu a facut publice informatii concrete legate de acest plan, rezumindu-se a comunica doar scopurile mai largi urmarite in vederea sporirii eficientei trupelor terestre: o sa poata transporta greutati mai mari; o sa marsaluiasca mai repede, pe distante mai mari; o sa ridice obiecte foarte grele si sa foloseasca arme mai mari; o sa sara peste inaltimi sau pe distante extrem de mari. Structura externa va fi ceva de forma unui costum special, ale carui mecanisme trebuie sa opereze silentios si sa fie si economicoase, astfel incit sa necesite realimentarea abia dupa cel putin 24 de ore de functionare continua. Proiectele initiale realizate de DARPA foloseau muschi pneumatici sau magneti deformabili pentru a actiona membrele artificiale sau costumele exoscheletice. Sistemul Springwalker, spre exemplu, permitea purtatorului sa se deplaseze cu viteze de peste 25 de kilometri pe ora. Armura personala monitorizeaza si starea de sanatate a soldatului Viitoarele exoschelete vor cuprinde o retea de senzori care sa extinda cimpul vizual al soldatilor si sa le permita acestora transmiterea de informatii despre conditiile de lupta, folosind camere de luat vederi speciale si/sau sisteme de pozitionare globala prin satelit, coordonarea altor soldati si evitarea posibilitatii de a fi loviti de focurile de arma ale camarazilor. Aparatura mai include o retea de comunicatii fara fir care sa permita schimburi de informatii in timp real intre soldati, sau intre soldati si posturile de comanda. Exoscheletul mai serveste ca armura personala si sistem de monitorizare a starii sanatatii purtatorului. Armata americana a facut deja o serie de teste ale unor sisteme destinate soldatilor viitorului, notind limitarile unor abordari. Vizoarele sau castile care pot servi drept monitoare, spre exemplu, constituiau un obstacol intre ochiul soldatului si catarea armei, sau erau matahaloase, grele si instabile. Alte costume exoscheletice sau echipamente distribuite pe exteriorul corpului incomodau miscarile luptatorilor nevoiti sa se tirasca si le permitea cu greu sa se ascunda. CONSTANTIN VLAD La televiziunea britanica intri doar daca esti frumos Doi jurnalisti celebri ai trustului BBC au inceput sa se certe intre ei si sa lanseze un adevarat scandal in presa britanica dupa ce unul dintre ei a pierdut "concursul de frumusete", in favoarea celuilalt, pentru obtinerea unui post la televiziunea BBC. Recent, acest trust s-a reorganizat, iar multi reporteri din radio au trecut in televiziune si invers, fapt ce i-a nemultumit pe multi dintre angajati. John Silverman, corespondent special al BBC, expediat in radio, a lansat atacuri dure la adresa colegului sau Niall Dickson, care s-a implicat in reorganizarea BBC-ului, sustinind ca mutarile au fost facute in functie de aspectul fizic al jurnalistilor. Desi purtatorii de cuvint ai BBC neaga faptul ca in televiziune au fost mutati doar cei aratosi, scandalul continua. IRINA DUMITRESCU Desi nici nu s-a instalat oficial la Casa Alba, Bush pregateste deja retragerea trupelor americane din Balcani Presedintele ales al SUA, George W. Bush, cunoscut pentru tendinta de a-si concentra interesul politic asupra treburilor interne si nu asupra implicarii Statelor Unite in situatii de criza in exterior, a inceput deja negocierile privind retragerea trupelor americane stationate in Balcani, desi a tinut sa precizeze ca acest lucru nu va avea loc in graba, fara termeni si date precise, transmite AFP. "In cursul campaniei electorale, a inceput sa se spuna ca voi trece la o retragere precipitata (a trupelor americane din Kosovo). Nu este cazul. Sint in discutii cu aliatii nostri in regiune, care ne cunosc intentiile", a spus Bush in cadrul unui interviu acordat ziarului "New York Times". El a adaugat ca Statele Unite vor sa se asigure intii ca aliatii pot face fata singuri sarcinii de a mentine pacea si un climat de siguranta in Balcani. Viitorul sef al executivului de la Washington a tinut sa isi afirme hotarirea de a dezvolta pe mai departe sistemul de aparare antiracheta american, desi a recunoscut ca liderii rusi au avut "mari obiectii" la acest proiect. Ajutorul pentru rusi va fi retezat de Bush Referitor la Rusia, George W. Bush junior a tinut sa precizeze ca ajutorul financiar pentru Moscova nu va fi reluat pina cind aceasta tara nu va rezolva problema coruptiei interne si nu va initia reforme ample in economie si legislatie: "Depinde de rusi sa decida daca Rusia este un loc primitor si sigur pentru investitiile noastre". Presedintele ales a criticat sprijinul financiar acordat timp de opt ani de administratia Clinton, in cadrul eforturilor Occidentului privind stimularea reformelor in Rusia. Motivindu-si atitudinea, Bush junior a explicat ca pentru Statele Unite "remodelarea" Rusiei este o adevarata povara, avind in vedere ca este vorba de o tara unde nici notiunea de capital nu este inteleasa cum trebuie. ISABELLA ALEXANDRESCU Noul presedinte iugoslav strica prietenia cu Aliatii occidentali El ii acuza de "decadere morala", calificind folosirea uraniului saracit drept "un demers criminal" Presedintele iugoslav Vojislav Kostunica considera ca "bombardamentele NATO asupra Iugoslaviei, in cursul carora a fost folosita munitie cu uraniu saracit, au reprezentat" un demers criminal" al Aliatilor, transmite France Presse, citind un interviu acordat de liderul de la Belgrad cotidianului elen "Eleftherotypia". "Bombardamentele care au avut ca tinta mai multe regiuni din Federatia Iugoslava, in cursul carora au fost folosite obuze cu uraniu saracit, demonstreaza o data in plus ca aceasta operatiune a fost una criminala", afirma Kostunica. Presedintele iugoslav a subliniat ca explicatiile date de Aliati, conform carora uraniul saracit nu este nociv, "sint, de fapt, niste prostii si nu demonstreaza decit gradul avansat de decadere morala" a acestora. "Liderii NATO au lansat o operatiune stiind, cel putin in parte, care vor fi consecintele pe termen lung atit asupra vetii si sanatatii oamenilor, cit si asupra mediului inconjurator", a mai spus Kostunica. TPI va deschide o ancheta Procurorul-sef pentru crime de razboi al Natiunilor Unite, Carla del Ponte, a declarat la sfirsitul saptaminii trecute ca Tribunalul de la Haga ar trebui sa deschida o ancheta asupra folosirii munitiilor cu uraniu saracit, in cursul careia sa fie prezentate probe concludente cu privire la riscurile pentru sanatate pe care le implica acest demers, transmite Reuters. "Au aparut deja noi probe care ne-ar putea ghida in aceasta investigatie", a declarat Del Ponte, intr-un interviu acordat cotidianului italian "La Repubblica". NATO, si in special Statele Unite, care au folosit munitie cu uraniu saracit si in cursul razboiului din Golf, din 1991, insista ca nu exista nici o dovada care sa demonstreze ca imbolnavirile inregistrate, care au ingrijorat serios opinia publica internationala, ar avea vreo legatura cu folosirea acestui tip de munitie. Comitetul medical al NATO, compus din sefii serviciilor militare de sanatate din cele 19 state membre, s-a reunit ieri la Bruxelles, intr-o sedinta cu usile inchise, pentru a analiza informatiile disponibile la aceasta ora cu privire la eventualele riscuri pentru sanatate pe care le implica folosirea munitiei cu uraniu saracit. DIANA EVANTIA BARCA Siberia, paralizata de un ger naucitor de-ngheata si pasarea in zbor Siberia este afectata de un val de frig fara precedent in ultima jumatate de secol, frig ce a cuprins in ultimele zile si Moscova, unde temperaturile au coborit pina la minus 20 de grade, bilantul victimelor in capitala fiind in noaptea de simbata spre duminica de sapte morti. Efectele valului de frig, care dureaza de mai bine de doua saptamini, incep sa-i afecteze deja si pe siberienii care sint obisnuiti cu temperaturile extrem de scazute. In regiunea Baikal, unde temperaturile au scazut sub minus 50 de grade, 11 persoane au murit de frig saptamina trecuta, iar altor 40 li s-au amputat membrele afectate de degeraturi. Numai in orasele Irkutk, Bratk, Ust-Ilimsk si Taiset, 120 de persoane au fost spitalizate in stare grava. In regiunea Birobidjan din Extremul Orient a fost declarata starea de urgenta, dupa ce temperaturile au scazut sub minus 45 de grade Celsius, toate scolile fiind inchise. Lupii flaminzi ataca satele Haite de lupi flaminzi, alungate de frig din padurile siberiene, ataca satele si fermele in cautare de hrana, au anuntat responsabilii locali citati de France Presse. Animalele de la ferme sint prada preferata a celor aproximativ 300 de lupi care traiesc la sud de Krasnoiarsk, in Siberia centrala. Pradatorii sapa pasaje de trecere prin nameti pentru a intra direct in ocolul animalelor. Populatia locala este preocupata de numarul mare de vite, porci si oi mincate de lupi, din acest motiv ei organizind echipe de paza. Pina in prezent au fost ucisi 40 de lupi. Stalactite de gheata pe scarile blocului Siberienii care au curajul de a iesi din casa risca sa le degere membrele sau fata, ori sa faca hipotermie generalizata. In fiecare zi, aproximativ 15 persoane se interneaza la spitalul din Krasnoiarsk, unele dintre acestea avind nevoie de o amputare. Unora dintre victime le-au degerat picioarele sau fata asteptind autobuzul. Temperatura in multe apartamente a scazut pina la cinci grade Celsius, iar in casele unde incalzirea nu mai functioneaza, mercurul termometrelor coboara pina la minus zece grade. Unele imobile au aspectul unor grote, cu stalactitele formate in casa scarii, iar ferestrele, chiar daca sint duble, au flori de gheata formate in interior. Conductele de canalizare au plesnit de frig In regiunea Primorie (Extremul Orient rus), unde temperaturile au scazut sub minus 40 de grade Celsius, cei aproximativ 6.200 de locuitori ai orasului au ramas vineri fara caldura in case. Din cauza frigului, o parte a populatiei din Primorie este privata de apa potabila deoarece conductele din reteaua de alimentare cu apa au plesnit. Totodata, unele imobile nu mai au nici canalizare deoarece tevile s-au spart. Umiditatea foarte ridicata si vintul extrem de puternic fac inca si mai greu de indurat frigul. "Am vazut pasari murind de frig in zbor", a declarat Valentina Gumeniuk, o pensionara de 63 de ani, care a adaugat ca ea se numara printre cei fericiti pentru ca are, uneori, in apartament zece grade. De asemenea, pasarile migratoare din regiunea Baikal sint amenintate cu disparitia din cauza frigului fara precedent. CAMELIA MUNTEAN Hindusi in ispita Credinciosii se pling ca reculegerea le este tulburata de corturile "de cinci stele" pentru "pelerinii de lux" Inceputul celui mai mare pelerinaj indian, festivalul Maha Kumbh Mela, a fost umbrit de un scandal la originea caruia s-a aflat o agentie de turism internationala, care le-a oferit turistilor posibilitatea de a locui in corturi de lux de-a lungul celor 6 saptamini ale pelerinajului de la malul Gangelui, fapt considerat de autoritati drept o incalcare a caracterului sacru al evenimentului. Agentia Cox&Kings s-a vazut astfel obligata de autoritati sa impacheteze corturile de lux si sa paraseasca zona in care se desfasoara festivalul. Agentia ridicase o adevarata colonie de corturi de lux pentru turistii straini care doreau sa asiste la imensa congregatie. Credinciosii au fost indignati de ceea ce au numit "invazia de cinci stele" si au cerut eliminarea corturilor de lux din zona, in baza Actului Festivalului, care prevede ca orice activitate care afecteaza sanctitatea festivalului Kumbh trebuie interzisa. Cele 74 de corturi in stil "elvetian" fusesera montate pe o suprafata rezervata cu mult inaintea inceperii festivalului. Tariful de cazare in corturile ultraelegante era de 245 de dolari pe noapte. Festivalul high-tech Festivalul a prilejuit revelarea unei puternice antiteze intre traditionalism si modernism, fiind destule ocaziile in care fotoreporterii agentiilor internationale de presa au putut surprinde imagini socante cu pelerini zdrentuiti si prafuiti care vorbeau la telefoanele mobile in timp ce isi continuau netulburati purificarea spirituala in apele Gangelui. Pe linga acestia, mii de hindusi instariti au imortalizat marele festival cu ajutorul unor moderne camere de filmat digitale, concurind cu echipamentele de filmare ale zecilor de echipe de televiziune prezente in zona. LIVIA CIMPOERU Canadienii ametesc Europa cu Vinul de gheata In plina disputa comerciala, ministrul canadian al agriculturii, Lyle Vanclief, a declarat saptamina trecuta, la Paris, ca este optimist in ceea ce priveste patrunderea pe piata Uniunii Europene a asa-numitului "vin de gheata", de productie canadiana, botezat astfel deoarece strugurii din care este facut sint lasati sa se pirguiasca pina la venirea inghetului. "Vinul de gheata" este produs imediat dupa culegerea strugurilor inghetati, fapt ce creste considerabil concentratia de zahar si asigura un grad superior de alcoolizare a vinului. Strugurii sint culesi numai in momentul in care temperatura aerului este de 4 grade Celsius, ceea ce face recoltarea dificila si pretul vinului "condimentat": o sticla cu "vin de gheata" costa peste 30 de dolari. Vinzarea acestui produs a fost restrictionata in spatiul UE, motivul fiind protestele producatorilor francezi de vinuri fata de obiceiul producatorilor canadieni de a folosi apelative "frantuzesti" pentru vinurile lor, precum "sampanie", desi acestea sint marci inregistrate. In cadrul discutiilor purtate la Paris cu omologul sau francez, Vanclief a dat asigurari ca producatorii canadieni vor inceta utilizarea acestor termeni, cerind in schimb accesul "vinului de gheata" pe piata UE. (L.C.) Moartea vine din Liban, calare pe deltaplan Teroristii sinucigasi palestinieni se antreneaza pentru a se infiltra in zbor razant catre tintele israeliene Israelul analizeaza cu ingrijorare informatia potrivit careia comandouri de teroristi palestinieni vor intra pe teritoriul israelian zburind cu motodeltaplane, pentru a duce la indeplinire atentate sinucigase in timpul alegerilor care vor avea loc in aceasta tara, luna viitoare, releva "Sunday Times". Mai multi teroristi dintr-un grup apartinind Frontului Popular pentru Eliberarea Palestinei, condus de Ahmed Jibril, au facut antrenamente de zbor cu motodeltaplanul in valea Bekaa, din Liban, si in Iran, unde au fost instruiti de fortele speciale din garzile revolutionare iraniene. Teroristii, grupati in zece comandouri de sinucigasi, intentioneaza sa treaca granita in Israel venind din Liban, iar motodeltaplanele ii ajuta sa zboare la joasa altitudine, pentru a nu fi detectati de radarele israeliene. Inca de saptamina trecuta, la frontiera cu Libanul se fac pregatiri pentru a preveni un atac cu motodeltaplane. Elicopterele survoleaza zona de frontiera, iar soldatii, pe motociclete, au patrulat pe linga granita, gata sa doboare orice terorist aeropurtat. Exista insa indoieli asupra modului in care fortele armate israeliene vor face fata unei asemenea agresiuni. "Sunday Times" aminteste ca, in 1987, un luptator palestinian, despre care se crede ca era membru al grupului lui Jibril, a intrat cu ajutorul unui deltaplan in Israel si a ucis sase soldati israelieni, inainte de a fi el insusi omorit. ISABELLA ALEXANDRESCU Recunoscut ca geniu precoce, Mozart "compunea" copii la numai 15 ani Wolfgang Amadeus Mozart, compozitorul de geniu despre care se credea ca a fost un model de cumintenie (in principal, pentru ca tatal sau, cam ingust la minte, il tinea sub un control drastic), gusta placerile sexuale la numai 15 ani, virsta la care a facut un copil cu o fata din orasul italian Venetia, scrie "The Times". Cotidianul britanic il citeaza pe Paolo Cattelan, profesor de istorie a artei la Universitatea din Venetia, care sustine ca, in timpul primei calatorii a lui Mozart in Italia (decembrie 1769 - martie 1771), muzicianul a cunoscut o fata cu care a conceput un copil. In cartea "Mozart: O Luna la Venetia", Cattelan scrie ca in registrele tinute de autoritatile venetiene de la acea vreme ar figura doi posibili descendenti ai compozitorului: un baietel botezat Giacomo Gasparo Mozart, decedat la virsta de 5 luni, in iunie 1819, si inca o progenitura a tinarului Amadeus, Prosdocimo Mozart, decedat si el la o virsta frageda (6 saptamini), in septembrie 1921. Ambii copii au fost facuti de Penelopa Mozart, o femeie despre care Cattelan crede ca ar fi nepoata rezultata din aventura lui Mozart cu o tinara din Venetia, idila consumata fara stiinta tatalui compozitorului, Leopold, compozitorul si vicecapelmaistrul Arhiepiscopiei de Salzburg. CONSTANTIN VLAD Flash Pluton de executie pentru tradatori Doi palestinieni, condamnati la moarte sub acuzatia ca au furnizat informatii de maxima importanta serviciilor secrete israeliene, au fost executati simbata dimineata in teritoriile autonome palestiniene, transmite AFP. Cei doi barbati au fost executati prin impuscare, punerea in aplicare a sentintei fiind organizata simultan in Gaza si in localitatea Nablus, din Cisiordania. Imagini cutremuratoare ale executiei din Gaza au fost difuzate ieri de Agentia Reuters, dupa ce un cameraman amator a reusit sa le surprinda pe pelicula. (D.B.) Mircea Geoana a deschis misiunea OSCE de la Belgrad Ministrul de externe al Romaniei, Mircea Geoana, in calitate de presedinte in exercitiu al Organizatiei pentru Securitate si Cooperare in Europa, a deschis ieri misiunea OSCE de la Belgrad. Decizia infiintarii unei misiuni OSCE in Iugoslavia a fost luata in urma cu doar trei zile, la Comitetul Permanent de la Viena. Misiunea va avea un buget de 3.174.900 de euro, iar principala sa menire este cea de acordare a asistentei pentru autoritatile guvernamentale iugoslave in domeniul protectiei drepturilor omului, inclusiv in privinta drepturilor persoanelor apartinind minoritatilor nationale. Mircea Geoana a profitat de ocazie si a discutat cu presedintele Vojislav Kostunica si cu premierul Zoran Djindjici despre intarirea relatiilor economice dintre Romania si Iugoslavia. (T.G.) Lucinschi - fost presedinte, presedinte interimar si candidat la presedintie Presedintele Republicii Moldova, Petru Lucinschi, a demisionat ieri din functie pentru a deveni imediat presedinte interimar, putind astfel sa se ocupe de campania electorala, in vederea alegerilor parlamentare programate pentru 25 februarie, transmite Reuters. Criza parlamentara de luna trecuta de la Chisinau provocata de neintelegerile in privinta persoanei care ar trebui sa ii succeada lui Lucinchi si-a gasit rezolvare, prin dizolvarea legislativului si fixarea datei pentru alegeri anticipate. Pentru prima oara in istoria Republicii Moldova, dupa prabusirea URSS, parlamentul si nu electoratul va alege noul presedinte. Lucinschi a lasat sa se inteleaga ca ar putea candida din nou pentru cea mai inalta functie in stat, daca legislativul rezultat in urma alegerilor din februarie ii va fi mai favorabil decit precedentul. (I.A.) Devastat de seism, Salvadorul e nevoit sa "importe" 3.000 de sicrie Populatia Salvadorului era luni inca sub stare de soc dupa cutremurul de simbata, al carui bilant inca provizoriu era ieri de 403 de morti, relateaza AFP. Autoritatile de la San Salvador se tem insa ca numarul victimelor este cu mult mai mare si au cerut guvernului columbian sa trimita de urgenta 3.000 de sicrie. Echipele de salvare evalueaza la peste o mie numarul persoanelor aflate sub darimaturi in cartierul Las Colinas, unde 300 de case au fost acoperite de o alunecare de pamint. De asemenea, 1.117 oameni sint raniti, iar alti 11.057 au fost evacuati. Potrivit unui bilant oficial, 7.934 de case au fost complet distruse, 16.890 partial distruse, iar 89 de biserici au fost serios afectate.(C.M.) Partidul eunucilor Eunucii din statul Madhya Pradesh, aflat in centrul Indiei, intentioneaza sa formeze un partid national, in care sa se poata inscrie reprezentanti ai ambelor sexe, transmite Reuters. Shabnam Mausi, alias "tanti Shabnam", singurul eunuc membru al adunarii legislative nationale, a anuntat ca va cere inregistrarea noii formatiuni inainte de alegerile programate la data de 26 ianuarie. In India traiesc in prezent aproximativ 500.000 de eunuci, in limba locala "hijras", fiind vorba, in majoritatea cazurilor, de baieti castrati la pubertate. Eunucii sint considerati un fel de femei, "ea" fiind pronumele folosit de indieni in orice referire la persoane care nu pot fi descrise nici ca barbati, nici ca femei . (D.B.) Ospete canibalice la crematoriu, cu cadavre prost incinerate Politia din statul indian Uttar Pradesh a arestat un canibal care, avind gusturi mai "sofisticate", nu se hranea cu carne cruda, ci prefera sa se infrupte din cadavrele care nu ardeau complet la crematoriul din orasul Bijnore, unde locuia, transmite Reuters. Grozavia s-a aflat dupa ce un alt canibal, aflat pe patul de moarte, a marturisit in urma cu doua saptamini ca facea parte dintr-un grup care minca ramasite umane, la crematoriu, si le-a cerut ingrozit rudelor ca nu cumva sa il incinereze in acel loc, pentru a nu avea parte, dupa moarte, de aceeasi soarta. Canibalii si-au dat seama ca pot avea parte zilnic de un adevarat festin, deoarece hindusii, care isi incinereaza mortii, dupa cum cere traditia, nu folosesc citeodata suficiente lemne pentru foc, iar unele cadavre nu ard complet din aceasta cauza. Ei trageau "fripturile" aburinde de pe rugul funerar si isi alegeau bucatelele cele mai fragede. (I.A.) "Puneti mina pe Vasilica", versiunea cu maimutica Copiii care cersesc pe strazile din Lahore, localitate aflata in estul Pakistanului, reprezinta o realitate cu care toata lumea s-a obisnuit, trecatorii oprindu-se adeseori sa urmareasca adevaratele spectacole ale micutilor si sa arunce un ban in cutiile lor de cheta, transmite AP. Dupa o zi epuizanta, pe care si-a petrecut-o pe strazi regizind mini spectacole pentru trecatorii grabiti, un micut pakistanez se odihneste pe trotuar, alaturi de maimuticile sale, si ele la fel de ostenite de atitea giumbuslucuri. Sute de copii din Pakistan sint in situatia de a-si cistiga existenta cersind, majoritatea incercind sa cucereasca bunavointa trecatorilor cu ajutorul animalelor. (D.B.) 