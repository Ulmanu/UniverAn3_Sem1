 Cei doi "turbulenti" au fost exclusi din PNTCD S-a vazut si-un Lup mincat de "oaie" Prim-vicepresedintele Vasile Lupu si secretarul general Calin Catalin Chirita au fost exclusi simbata din PNTCD de catre Delegatia Permanenta a partidului. Cei doi sanctionati contesta legalitatea deciziei de excludere, precum si legitimitatea conducerii interimare a PNTCD. Vasile Lupu a refuzat sa participe la sedinta fara asistenta presei si i-a acuzat pe membrii Biroului National de Conducere ca "au schimbat conditia de infractor cu cea de opozant". De fata cu vicepresedintele Constantin Dudu Ionescu, Vasile Lupu a spus despre acesta ca este "maestru in diversiuni", acuzindu-l ca el a lansat vestea falsa a demisiei sale din functia de prim-vicepresedinte. La rindul sau, Dudu Ionescu a afirmat ca Vasile Lupu are "un caracter de plastilina". In replica, Vasile Lupu a reluat acuzele la adresa membrilor BNC, declarind ca sint "o sleahta de mincinosi", care incearca sa-l compromita lansind informatii despre o colaborare a sa cu partidul de guvernamint. Lupu a precizat ca a facut, vineri, o vizita la Palatul Cotroceni pentru a-i inmina consilierului prezidential Mihai Constantinescu un memoriu al unui investitor german care ar fi pierdut un milion de marci. Pe de alta parte, Victor Ciorbea, presedintele interimar al PNTCD, a spus ca Vasile Lupu s-a intilnit la Cotroceni cu "mentorul sau spiritual si ideologic". Ciorbea a reluat afirmatiile conform carora "exista actiuni concertate ale PDSR impotriva PNTCD cu ajutorul unor personaje taraniste" si care ar duce la asimilarea partidului la PSD. Motivele excluderii lui Vasile Lupu au fost prezentate de presedintele interimar al PNTCD: tentativa de blocare a conturilor si aducerea de prejudicii grave partidului, sfidarea Delegatiei Permanente, precum si instigare la sustragerea casetelor inregistrate cu sedintele BNC de saptamina trecuta. In ciuda deciziei, Vasile Lupu sustine ca, alaturi de Calin Catalin Chirita si de sustinatorii lor, accepta sa colaboreze in privinta organizarii Congresului extraordinar din 14 august, cu conditia ca toate deciziile si sanctiunile aplicate dupa demisia lui Andrei Marga din functia de presedinte al PNTCD sa fie anulate. "Dorinta noastra este sa salvam partidul, cu sau fara noi", a spus Vasile Lupu. Interviul pe care ni l-a acordat, cu o zi inaintea excluderii sale din partid, dezvaluie insa multe vechi fisuri din interiorul PNTCD. Vasile Lupu: "Unii dintre taranisti au cotizat din greu la PSD" Ce s-a intimplat, dle Lupu, in spatele usilor inchise din PNTCD incit s-a ajuns in aceasta situatie? N-am avut nevoie de sefia PNTCD cum n-am nevoie de moarte. Eu am primit joi, 5 iulie, la ora 21.48, un fax de la dl Marga prin care imi delega atributiunile. Nu l-am aratat nimanui. A doua zi dimineata, inainte de Biroul National de Conducere (BNC), am vrut sa stiu parerea dlui Ciorbea. Cu o jumatate de ora inainte de BNC mi-a spus, exact aceasta a fost expresia: nu am nimic impotriva sa preluati presedintia interimara. Am cerut apoi fiecarui membru BNC sa-si spuna parerea asupra conducerii interimare. Cu exceptia lui Calin Catalin Chirita, toti au sustinut ca BNC sa hotarasca prin vot secret cine urmeaza. Atunci am scos adresa dlui Marga. Radu Sirbu a sarit ca ars: "Marga nu este rege sa-si lase succesor la tron". In clipa aceea, mi-am dat seama ca totul a fost aranjat, multe fapte se legau si am spus: la aceasta intrunire eu nu mai particip, ati iesit in afara legii. Ma rog, ultima mea expresie a fost: "Salutare si-un praz verde", si am plecat. A doua zi aveam sa aflu din presa ca mi-am dat demisia din functia de prim-vicepresedinte. PNTCD e in afara parlamentului. Care este rostul acestei batalii? Nu este o batalie pentru sefie. Este o batalie pentru principii. Dupa o guvernare care a scos partidul din parlament tocmai datorita incalcarii grave a principiilor si a programului partidului, noi, cei trei alesi la virf la congresul trecut (n.r. - Marga, Lupu, Chirita) ne-am angajat in reconstructia partidului. Dar tot timpul am fost obstructionati si atacati cu o virulenta demna de o cauza mai buna de toti ceilalti colegi. Colegii care ne reprosau indepartarea de la principiile partidului sint tocmai cei care ne-au pus in cap taranii carora le-am promis restituirea terenurilor si nu ne-am tinut de cuvint. La New York, unde am conferentiat in fata comunitatii romanesti, vreo suta de familii ne-au reprosat foarte dur ca ministrii taranisti au ocupat case nationalizate si, nominalizindu-i pe Ion Caramitru, Constantin Dudu Ionescu si Nicolae Noica, ne-au acuzat de fatarnicie si demagogie. Nu se poate ca dupa o guvernare de 4 ani sa fim in topul tarilor corupte din lume fara ca ministrii nostri sa nu aiba o responsabiitate. Una dintre cauzele pentru care noi am pierdut alegerile a fost mediatizarea privatizarilor ilegale conduse de Radu Sirbu si Ioan Muresan. Nu e o acuza directa de coruptie, dar sint foarte multe semne de intrebare de ce PSD a cistigat alegerile mai ales prin propaganda coruptilor din PNTCD si dupa alegeri au arestat membri sau fruntasi locali, iar de cei de la virf nu s-a atins. Mai mult, paginile ziarelor au fost un an de zile pline de afacerile lui Fernando Enciu, apropiatul numarul unu al lui Muresan, iar guvernarea PSD l-a promovat pe Enciu, incredintindu-i managementul societatii Insula Mare a Brailei. Apoi, chiar de la lideri PSD am primit informatii ca unii de la noi au cotizat din greu la PSD. Cine ar fi acesti cotizanti? Nu pot sa spun, pentru ca as provoca disensiuni si acolo, si dincoace. Noi trei, Marga, Lupu si Chirita, trecind peste problemele juridice, daca ar fi intelegere politica, nu credem ca putem promova PNTCD in parlament cu echipa aleasa de Congres, in special cu cei trei vicepresedinti Muresan, Sirbu si Opris. Ambele tabere se acuza reciproc de "colaborationizm" cu PSD. Eu cred ca prin tot ce am facut m-am distantat totdeauna de PSD si nu am facut nici un compromis cu acest partid. Noi am avut niste oameni de afaceri care ne-au sustinut in campania electorala si care s-au inscris in cursa pentru procesul de privatizare. Mi-l amintesc pe Muresan, care declara ca nici un pedeserist nu va pune mina pe vreun IAS. Noi n-am dorit niciodata asa, ci concurenta loiala. Or, Ioan Muresan recunoaste ca 70 la suta din IAS-uri sint la membrii PDSR. Nu stiu la ce partid or fi celelalte 30 la suta. Mai mult, de cite ori am prezentat oameni de afaceri dornici sa participe la privatizare, din care unul cu performante de inalt nivel in agricultura, care nu cerea nici un privilegiu, ci doar legalitatea licitatiei, a fost jignit, a fost umilit, si afacerea a ajuns tot in mina PSD. Imi amintesc ca acel om de afaceri m-a salutat si mi-a spus: ma duc la Iliescu, ca la voi nu exista cuvint sau cale de intelegere. Si apoi, peste toate, documentele care au trecut pe sub ochii mei, prin biroul meu de vicepresedinte al Camerei Deputatilor, mi-au intarit convingerea ca cel putin Ioan Muresan a avut o colaborare cu PDSR si o are si acum. Cum apreciati pozitia lui Ion Diaconescu in acest scandal? Ceea ce pot sa spun despre Ion Diaconescu este ca, la inceputul guvernarii noastre, l-am cunoscut ca pe un om cinstit. La sfirsitul guvernarii, cind eram ingrijorati de fondurile partidului, dl Diaconescu ne-a spus in Biroul de Conducere: "Stati linistiti, baieti, ca pe linga cele 10 miliarde adunate din subventiile bugetare pentru partid mai sint 6 miliarde pe Fundatia Democrat-Crestina pe care o prezidez". Dupa rezultatul de la congres a spus: "Nu dau nimic, nu-i fundatia partidului, nu-s banii partidului, este meritul meu ca i-am adunat pentru diverse proiecte". La partid a ramas, dupa dl Diaconescu, o Dacie zdranganind din toate incheieturile. Or, masinile cu care veneau colegii la sedintele BNC rupeau gitul trecatorilor prin dimensiuni, aspect, valoare... Eu n-am cerut nimic de la partid, dar mi s-a reprosat cu duritate din partea dlui Dudu Ionescu ca mi-am permis sa vorbesc de 2,5 milioane pe luna la telefon pe cheltuiala partidului. Noi am cerut sa se publice si bilantul fundatiilor liderilor nationali pentru ca este cel putin un aspect moral. Practic, acei bani s-au adunat in numele partidului. NARCISA IORGA "Nu voi face alt partid" Cum reactionati la excluderea dvs. din partid? Dupa ce oamenii acestia au exclus PNTCD din parlament, le mai ramasese de facut un lucru: sa ma excluda pe mine. Apartenenta mea la PNTCD nu a tinut niciodata de un carnet de membru, de o pozitie in ierarhie, ci de activitatea mea prin care sa ramina ceva partidului in numele urmasilor. As vrea sa-i vad daca pot abroga definitiv Legea nr.1/2000 sau alte acte normative trecute de mine prin parlament si daca pot convinge sutele de mii de proprietari care si-au recuperat bunurile, in special prin stradania mea, ca am fost un mincinos, un diversionist sau mai stiu eu ce calificative mi-au mai fost gasite. Va considerati, deci, in continuare membru al PNTCD? Mai exista o cale de atac pentru cei sanctionati, deci si pentru mine: congresul partidului. Pina cind congresul va decide, eu ma consider membru al PNTCD. Si, oricum, pe crucea mea va sta scris "taranist crestin- democrat". Daca nu reusiti sa convocati congresul extraordinar din august, veti fonda un alt partid? Cita vreme PNTCD va exista, fie si numai juridic, nu voi face un alt partid. Iliescu, o luna in concediu! Presedintele Romaniei intra in vacanta. Ion Iliescu va pleca in concediu de odihna pe data de 24 iulie si se va intoarce pe 25 august, dupa cum ne-au declarat surse din cadrul Administratiei Prezidentiale. Pentru inceput, el va petrece citeva zile la Sinaia, la Palatul Foisor, resedinta de vacanta pentru seful statului. Ar putea exista o singura aparitie oficiala a presedintelui pe durata concediului, afirma oficiali ai Palatului Cotroceni, cind Ion Iliescu va participa la Ziua Marinei, pe data de 15 august, la Mangalia. Daca tot va fi prezent la serbarea de la Mangalia, Iliescu s-ar putea sa ramina citeva zile pe litoral. ( C.O. ) Pentru Basescu, aurolacii e ca ciinii vagabonzi Primarul general al Capitalei, Traian Basescu, s-a intilnit simbata cu raportorul Parlamentului European, Emma Nicholson, si au ajuns la aceleasi concluzii, atit in ceea ce priveste copiii institutionalizati, cit si ciinii vagabonzi. Basescu considera ca problema copiilor poate fi rezolvata incepind de la cauza, nu de la efect, iar "zona care genereaza copii institutionalizati si copii ai strazii o reprezinta familiile sarace si prostitutia". Primarul a comparat organizatiile de protectie a copiilor cu cele care au ca obiect de activitate ciinii fara stapin, considerind ca multe dintre acestea nu folosesc banii alocati in folosul copiilor sau al ciinilor. Emma Nicholson s-a declarat de acord cu Traian Basescu si a subliniat ca nu are importanta din ce partid faci parte, in astfel de probleme oamenii politici trebuind sa lucreze impreuna. Ea a adaugat ca ar dori sa adauge in raportul sau un amendament privind ciinii fara stapin, dar a precizat ca acesta ar fi foarte controversat, deoarece "nu exista niciodata unanimitate in problemele legate de animale". LUCIAN PURCAREANU Bref Nastase merge in Tara Sfinta Premierul Adrian Nastase a inceput astazi o vizita oficiala de trei zile in Israel si in teritoriile Autoritatii Nationale Palestiniene (ANP). Adrian Nastase se va intilni cu presedintele Israelului, Moshe Katzav, cu premierul israelian, Ariel Sharon, si cu presedintele ANP, Yasser Arafat. Nastase este insotit de ministrul de externe, Mircea Geoana, care va semna doua acorduri de cooperare, unul privind combaterea traficului ilicit de droguri, iar celalalt privind cooperarea in domeniul locuintelor si dezvoltarii urbane. ( L.P. ) "Nu exista tensiuni" Desi a spus un "nu" hotarit cererii Romaniei de suspendare a statutului maghiarilor, ministrul ungar de externe, Janos Martonyi, a declarat la intoarcerea la Budapesta ca "nu poate fi vorba despre un conflict care ar putea pune in pericol relatiile de buna vecinatate sau care ar putea conduce la destabilizare". Martonyi a afirmat ca, intr-adevar, partea romana "are obiectii si rezerve", dar totul se poate rezolva prin dialog. "Asa cum a reiesit in urma intilnirii de la Bucuresti, intre Romania si Ungaria nu exista tensiuni". ( T.G. ) Scandal in PRM Maramures Conferinta judeteana a PRM Maramures, desfasurata simbata, a fost la un pas de a duce la dizolvarea filialei. Marul discordiei a fost vicepresedintele local Liviu Pop, care demisionase din PRM pentru ca anul trecut nu fusese desemnat candidat pentru primarie. Partizanii si adversarii lui Pop au inceput un razboi al acuzatiilor si al injuriilor, facind din trimisii lui Corneliu Vadim Tudor niste spectatori neputinciosi. Contactat telefonic, Vadim a fost categoric: ori se respecta hotarirea Comitetului Director, ori se va dizolva filiala Maramures si se va trece la reinscrierea in PRM si reinfiintarea organizatiilor locale. ( G.C., A.R. ) Dreptate pentru Brumarescu Procurorul general al Romaniei a solicitat instantei supreme restituirea casei lui Dan Brumarescu, primul cetatean roman care si-a cistigat imobilul nationalizat in urma unei actiuni la Curtea Europeana a Drepturilor Omului (CEDO). Procurorul general, Tanase Joita, a promovat recurs in anulare in cazul Brumarescu, solicitind Curtii Supreme de Justitie retrocedarea casei, conform hotaririi CEDO din 23 ianuarie anul acesta, au declarat surse judecatoresti citate de Mediafax. Conform hotaririi CEDO, statul roman a fost obligat sa restituie imobilul si terenul aferent, in termen de sase luni de la pronuntarea sentintei. Cererea procurorului general se va judeca pe 24 iulie, la o zi dupa expirarea termenului de sase luni. ( L.P. ) Sciziune in ANCD! Fosti membri ai ANCD care nu impartasesc actiunile din ultimul timp ale lui Victor Ciorbea - ajuns presedinte interimar al PNTCD - vor sa infiinteze Partidul Crestin Democrat (PCD). In principal, acestia nu sint de acord cu reintoarcerea lui Ciorbea in PNTCD, partidul din care s-a desprins cu mult zgomot acum doi ani. Gheorghe Ioanitescu, fost vicepresedinte ANCD, spune ca "se impune existenta unui partid crestin- democrat puternic ca alternativa la actuala guvernare", iar despre PNTCD parerea sa este ca "in acest partid s-au pus mai presus orgoliile decit interesul partidului", dupa disparitia lui Corneliu Coposu crestin-democratia devenind "o simpla eticheta politica". ( C.S. ) [13][pl.dll?rid=expresro] 