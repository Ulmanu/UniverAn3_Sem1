 Desi pretind ca sint din ce in ce mai saraci, Peste o treime din romanii adulti sint fumatori Compania Mercury Marketing and Research Consultants a realizat recent un interesant studiu, de tip Omnibus, privind obiceiul consumului de tutun in Romania. Studiul a fost realizat in gospodarii urbane si rurale, pe un esantion reprezentativ la nivel national de 1.472 de respondenti cu virsta de peste 18 ani. Conform studiului, 36% din respondenti au declarat ca sint fumatori, iar 64% au sustinut ca nu fumeaza. In ceea ce priveste gradul de consum de tutun pe sexe, s-a observat ca 48% din barbati sint fumatori (n.r. - pondere semnificativ mai mare decit cea inregistrata la nivel national - 36% din populatie fumeaza), in vreme ce doar 25% din femei fumeaza. In privinta gradului de consum de tutun pe grupe de virsta, studiul Mercury Omnibus arata ca cea mai mare pondere a fumatorilor se regaseste in categoria persoanelor cu virsta cuprinsa intre 30 si 44 ani (46%), iar cea mai scazuta pondere a fumatorilor se regaseste in categoria de virsta de la 60 de ani in sus (16%). Studiul a mai reliefat ca la grupa de virsta 45-49 ani ponderea fumatorilor a fost egala cu cea inregistrata la nivel national (36%). 70% din barbatii fumatori consuma zilnic peste 10 tigari Referitor la consumul mediu-zilnic, studiul arata ca din numarul total al respondentilor fumatori 45% consuma peste 15 tigarete, 26% - intre 6 si 10 tigarete, 14% - intre 11 si 15 tigari, iar 11% - intre 1 si 5 tigari. Pe grupe de sexe, s-a observat ca 56% din femeile fumatoare consuma zilnic, in medie, 1-10 tigari, in vreme ce 70% din barbatii fumatori consuma mai mult de 10 tigari zilnic. Tigarile "full flavour" si cele cu filtru sint preferate Legat de tipurile de tigarete fumate in mod obisnuit se observa ca fumatorii romani prefera tigarile cu filtru. Astfel, 81% din ei consuma de obicei tigari cu filtru, 13% - tigari fara filtru si doar 6% au raspuns ca nu conteaza ce tip de tigara fumeaza. Pe grupe de sexe s-a observat ca din numarul total al fumatorilor doar 19% din barbati si 5% din femei consuma in mod obisnuit tigari fara filtru. La intrebarea "Care sint tipurile de tigarete pe care le fumati in mod obisnuit?", 59% din respondentii fumatori au declarat ca prefera tigarile "full flavour", 11% cele "lights", doar 2% cele "mentolate", iar 28% s-au aratat indiferenti de tipul tigarii consumate. Totodata, trebuie remarcat si faptul ca, daca 11% prefera in mod obisnuit tigari "lights", in cadrul grupelor de sexe s-a remarcat faptul ca procentul femeilor fumatoare care consuma asemenea tigari "usoare" a fost de 20%, in vreme ce doar 5% din barbatii fumatori s-au declarat adeptii unor asemenea tigari. OVIDIU ZARA Fuziune sub umbrela BCR Intermob "inghite" Financiara Stock Agency Grupul Banca Comerciala Romana a anuntat ieri ca societatile de valori mobiliare Intermob si Financiara Stock Agency - Finarex (n.r. - ambele apartinind grupului) au incheiat procesul de fuziune, prin absorbtia Finarex (n.r. - care a fost radiata de la Registrul Comertului) de catre Intermob. Astfel, incepind din acest an, cele doua societati functioneaza sub numele de BCR Securities, societate care va prelua toate drepturile si obligatiile entitatilor care au fuzionat. Conform datelor financiare, capitalul social al BCR Securities este de 6,5 miliarde lei, impartit in 65.000 de actiuni, BCR fiind actionarul majoritar. (O. Zara) Finantele "atenteaza" la salteaua populatiei cu dobinzi de 44% Ministerul Finantelor Publice a anuntat ca, incepind de astazi si pina pe 26 ianuarie, va lansa o noua emisiune de certificate de trezorerie pentru populatie, cu termen de rambursare la trei luni. Conform MFP, dobinda anuala oferita pentru aceasta noua emisiune va fi de 44%, ceea ce inseamna ca pentru fiecare milion de lei investit de catre un roman, statul ofera in plus dupa trei luni o suma de aproximativ 108.400 lei. Subscriptia, care va avea loc in zilele de 16-19 si 23-26 ianuarie a.c., se va putea face prin trezoreriile municipiului Bucuresti si prin trezoreriile teritoriale. La aceasta emisiune, valoarea nominala a certificatelor de trezorerie va fi de unu, cinci, zece, douazeci si cincizeci milioane lei. OVIDIU ZARA Statul incearca sa se imprumute cu 2.200 miliarde lei Statul intentioneaza sa se imprumute astazi, prin intermediul a doua licitatii de titluri adresate bancilor, cu 2.176,52 miliarde lei. Pe baza primei sedinte, cu scadenta la 105 zile, Ministerul Finantelor Publice (MFP) doreste sa plaseze certificate de trezorerie in valoare de 1.176,52 miliarde lei, iar cu ajutorul unei a doua, cu maturitate la 175 de zile, 1.000 miliarde lei. In primele doua saptamini ale lunii ianuarie 2001 s-au desfasurat trei licitatii de titluri de stat cu scadente intre 105 si 189 de zile. Finantele au reusit sa atraga 4.637 miliarde lei, cu 800 de miliarde mai mult decit isi propusesera initial. Dobinzile la emisiunile la 105 zile s-au gasit la circa 50%, iar cele de la sedinta la 189 de zile, la 52-53%. Specialistii subliniaza ca printr-o depreciere lenta a leului, de 20-25 lei/dolar zilnic, plasamentele in moneda nationala au devenit mai eficiente decit cele in devize, fapt care a determinat bancile comerciale sa investeasca preponderent in titluri de stat in lei. Aceasta explica suma mai mare atrasa de MFP comparativ cu planificarea de baza, alungirea scadentelor la peste 100 de zile si mentinerea dobinzilor in jurul nivelului de 50%. Analistii considera ca daca Finantele vor avea capacitatea sa se imprumute la 6 luni si astazi, aceasta ar echivala cu un "vot de incredere" dat politicii MFP si BNR. Totusi, actiunile bancii centrale din saptamina precedenta, care a plasat titluri de stat pe piata secundara, incearca sa constientizeze Ministerul Finantelor Publice ca ar trebui sa accepte o usoara crestere de dobinzi care sa permita o fluiditate mai mare a pietei si care sa arate bancilor o evolutie predictibila a nivelurilor bonificate. Semnalul tras de BNR mai incearca sa spuna ca fara dobinzi credibile este greu ca tendinta de alungire a scadentelor sa fie una stabila. Ramine de vazut daca astazi MFP va da curs demersului bancii centrale, ceea ce ar insemna materializarea unor dobinzi cu 1-2 procente peste limitele de la licitatiile anterioare. Mentionam ca, in prima luna a anului 2001, statul are nevoie sa se finanteze prin intermediul creditului guvernamental cu 7.200 miliarde lei. Acestei ample necesitati de resurse i se vor alatura in februarie si martie cereri de lichiditate de cite 5.000 miliarde lei. IONUT BALAN Plasamente alternative 40 de milioane de lei pentru un Ressu Prima licitatie a Casei Alis din anul 2001 nu s-a bucurat de succesul celor din perioada noiembrie - decembrie 2000. Cea mai importanta lucrare adjudecata la Sectiunea pictura autohtona abia a ajuns la 40 de milioane de lei, echivalentul a 1.530 de dolari. Tabloul se numeste "Gospodarie taraneasca" si ii apartine lui Camil Ressu. Cea mai bine vinduta lucrare a lui Ressu la sedintele Casei Alis poarta numele "La scaldat" si a obtinut, pe 3 decembrie 2000, 5.098 de dolari "Virfurile" atinse in 1996 ("Cele trei gratii") si 1999 ("Peisaj cu moara") s-au gasit, la rindul lor, in jurul valorii de 5.000 de dolari, obtinind 5.042, respectiv, 5.087 de dolari. Din pacate, lucrarile cel mai bine plasate in 1995 si 1998 nu au ajuns in apropierea nivelului respectiv. Acestea se numesc "La Dirste", adjudecata cu 3.625 de dolari, si "Peisaj cu case si copaci", vinduta cu 2.988 dolari. IONUT BALAN 