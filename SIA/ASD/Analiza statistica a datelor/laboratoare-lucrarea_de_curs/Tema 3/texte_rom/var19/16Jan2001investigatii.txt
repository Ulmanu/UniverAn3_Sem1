 Culmea justitiei! Tribunalul Iasi, dat in judecata de magistratii sai Mai multi judecatori din cadrul Palatului de Justitie din Iasi au chemat in judecata Tribunalul intr-o actiune de litigiu de munca. Unul dintre motivele nemultumirii judecatorilor ieseni este ca nu au primit indemnizatia de 15%, acordata ca spor de stres si toxicitate, banii nefiind alocati de Ministerul Justitiei, institutie chemata totodata in judecata, in acelasi dosar. 20 de judecatori din Iasi, care locuiesc in gazda si carora le era decontata chiria, s-au revoltat din cauza unei ordonante guvernamentale prin care li se impoziteaza sumele primite pentru chirie, astfel incit au introdus o actiune in justitie pentru a se reveni la vechea forma de plata. Presedintele Tribunalului Iasi, Cristina Valeanu, a precizat ca este de acord cu revendicarile angajatilor din justitie referitoare la neplata sporului de 15%, insa nu sustine si cauza colegilor carora li se impoziteaza banii primiti pentru plata chiriei. Ea a spus ca institutia pe care o conduce nu are calitate procesuala in aceste litigii deoarece nu dispune de banii care vin de la minister, ci doar ii administreaza. CATALIN DUMITRESCU Gauri de sute de miliarde din afaceri cu petrol In ultimii ani, in judetul Bacau a fost dezvoltata o adevarata industrie a evazionistilor fiscali "profesionisi". Firme-fantoma dau gauri de sute de miliarde de lei la bugetul statului, dupa care sint vindute unor persoane fictive sau care pleaca din tara. Vechii administratori ai societatilor nu mai raspund in fata legii, mai ales ca arhivele firmelor dispar si ele o data cu noii proprietari. Reteta escrocheriei Sectia Bacau a Garzii Financiare a descoperit, in urma unor controale desfasurate anul trecut, zece cazuri in care anumite firme procesau titei la rafinariile din judet, comercializau produsele rezultate, dar nu mai varsau nici un leu la bugetul statului drept taxe si accize - datorate conform legii. Comisarul sef al Garzii Financiare Bacau, Pavel Albu, ne-a declarat ca sapte din cele zece cazuri sint cercetate de politie si procurori sau au ajuns deja pe rolul instantelor de judecata. Modalitatea de actionare a evazionistilor este relativ simpla. O persoana oarecare cumpara o societate comerciala, care nu avea capitalul social actualizat si care nici nu si-a depus vreodata bilantul financiar-contabil, ori reactiva o firma proprie, care nu intreprinsese nimic pina atunci. Aceasta firma incheia un contract cu o rafinarie, in cazurile noastre: Rafinaria Darmanesti sau RAFO Onesti, pentru prelucrarea de titei. Tot firma-fantoma aducea si compusii chimici necesari prelucrarii titeiului. Rafinaria isi oprea in contul costului prelucrarii o cantitate din produsele, restul urmind a fi comercializat de firma-fantoma. Aceasta vindea distribuitorilor de combustibili benzina, motorina sau lichidul combustibil usor, fara a mai achita din pretul obtinut taxele si accizele pe care le datora statului. Dupa citeva astfel de operatiuni, partile sociale ale firmei fantoma erau cesionate catre o persoana fara cetatenie romana, care nu poate fi usor gasita, ori catre cineva care pleca din tara, ori cuiva cu domiciliul declarat fals. Astfel, statul nu-si mai poate recupera sumele datorate. Comisarul sef Albu a precizat ca in pretul unui litru de benzina, taxele si accizele se regasesc in proportie de 60-70%. Firme-fantoma Pavel Albu ne-a dat citeva dintre cele mai relevante exemple. Firma Jabour SRL, din Bucuresti, proprietatea unui cetatean arab, care intre timp a plecat din tara sau se ascunde, a luat, intr-o singura saptamina, 1.800 de tone de benzina sub standard de la Rafinaria Darmanesti, pe care a prelucrat-o la Rafinaria Midia, pentru a-i creste cifra octanica, apoi a vindut-o. Taxele si accizele care trebuiau incasate de stat pentru aceasta cantitate de benzina insumeaza 35 de miliarde de lei. SC Depomag SRL, infiintata la Buhusi de catre Gabriel Untea, a fost transferata la Bacau, iar in iunie-iulie 2000 a procesat o anumita cantitate de benzina la Carom Onesti, de pe urma careia era obligat sa achite la buget opt miliarde de lei. Partile sociale ale firmei au fost apoi cesionate lui Florin Toderica, care si-a declarat un domiciliu fals nemaiputind fi gasit. Un alt SRL, Pescostar, infiintat la Onesti, tot de Gabriel Untea, fara activitate in 1999, a procesat benzina, in perioada mai-iunie 2000, pentru care trebuia sa plateasca taxe de 3,6 miliarde de lei. Societatea a fost vinduta ulterior lui Gelu Toderica, frate cu Florin Toderica, si el disparut in ceata. SC Veramid Impex SRL, din Moinesti, al carei patron a fost initial Silviu Vasilica Alexa, potrivit documentelor existente a fost vinduta lui Ion V. Harea, din Vaslui. Harea pretinde insa ca nu a cumparat nici o firma si ca nu domiciliaza si nici nu are vreo legatura cu adresa la care este declarat noul sediu din Vaslui al firmei Veramid. Omul sustine ca si-a pierdut buletinul de identitate cu ceva timp in urma si presupune ca cineva s-a folosit de el pentru a intocmi acte false de transfer al proprietatii asupra SC Veramid. Punct final In noiembrie 2000 a intrat, in sfirsit, in vigoare Ordonanta de Urgenta 134, care modifica OU nr. 27/2000, in sensul ca nu mai permite decit posesorilor de instalatii de procesare a titeiului, deci rafinariilor, sa produca benzine, motorina si alti combustibili. Astfel, s-a pus capat unei escrocherii de proportii, prin care se eluda plata accizelor si taxelor in acest domeniu. Comisarul sef al Garzii Financiare Bacau, Pavel Albu, spune ca a facut o propunere in acest sens in urma cu trei ani, insa nu a primit nici un raspuns. El a adaugat ca este dificil sa se stabileasca responsabilitatile in cazuri ca acelea descrise mai sus, intrucit nu exista arhivele firmelor respective. CLAUDIU TARZIU La Centrul Militar de Recrutare Ialomita, Medici acuzati de coruptie Procurorii de la Parchetul General, sectia Parchete Militare, au audiat, vineri, 12 ianuarie 2001, mai multi ofiteri si subofiteri din cadrul Centrului Militar Judetean Ialomita, acuzati de coruptie. Din informatiile pe care le detinem si pe care comandantul CMJ Ialomita, col. Gheorghe Athanasiu, nu le-a negat, mai multi recruti au depus la IPJ Ialomita, in ultimele luni ale anului trecut, reclamatii in care acuza cadre militare din institutie ca ar fi pretins si primit foloase materiale pentru a rezolva cereri de aminare a incorporarii. Acuzatiile s-au indreptat impotriva fostului medic al CMJ, maiorul Vasile, seful Biroului Recrutare Incorporare, lt.-col. Ardeleanu si a subofiterului Marian Dumitru din cadrul aceluiasi birou. Potrivit acestor reclamatii exista, se pare, o retea din care mai fac parte si medici de la Spitalul Central din Bucuresti. Reclamantii acuza faptul ca, in momentul in care solicitau aminarea executarii serviciului militar sau eliberarea livretului militar cu mentiunea inapt, li s-au solicitat sume de bani, in valuta. Ulterior, solicitantii erau trimisi la diversi medici militari unde, contra unor atentii, primeau mult-doritele diagnostice. Contactat de noi, seful CMJ Ialomita, col. Athanasiu, ne-a declarat: "Nu exclud implicarea unor lucratori din institutie in astfel de afaceri si imi exprim parerea de rau ca este foarte greu de probat intr-un eventual dosar acest tip de coruptie". Athanasiu ne-a mai spus ca din proprie initiativa, la aflarea primelor date despre acest scandal, a dispus verificari in dosarele celor aminati, mergind pina la solicitarea unui nou control medical la S.M.C. El spune ca astfel de diagnostice au fost date de medici specialisti din Slobozia, caz in care responsabilitatea le revine. Colonelul apreciaza ca din discutiile avute cu seful IPJ Ialomita a rezultat ca dosarele aflate in curs de cercetare nu contin pina acum probe concludente in acuzare. Surse din IPJ Ialomita sustin ca mai multi reclamanti ar fi fost sfatuiti sa-si retraga plingerile. Ancheta procurorilor militari se afla in plina desfasurare. Mihai Enciu VALENTIN RADOI Seful Serviciului de Combatere a Crimei Organizate are un hobby Colonelul Balota, "colectionar" de case In urma articolului aparut in ziarul nostru sub titlul "Colonelul Balota, fostul sef la UM 0215 Timisoara, sparge compartimentul antidrog", Parchetul de pe linga Curtea de Apel Timisoara, i-a luat apararea acestuia printr-un comunicat de presa. In comunicat se arata: "Rezultatele de exceptie obtinute impotriva crimei organizate in judetul Timis sint urmarea unei bune conlucrari si sincronizari de activitate la nivelul structurilor de comanda ale celor doua institutii - Politie si Parchet - in mod deosebit, evidentiindu-se activitatea Serviciului de Combatere a Crimei Organizate condus de colonelul Balota". Totodata Parchetul s-a delimitat de opinia exprimata de procurorul Ciprian Nastasiu in articolul incriminat, precizind ca punctul de vedere al procurorului este unul personal, pe care conducerea Parchetului nu-l impartaseste. Col. Dumitru Balota este in prezent sel al Serviciului de Combatere a Crimei Organizate de la IPJ Timis. Col. Balota a facut parte din "legiunea bihoreana" pe care Nicolae Ceausescu a stabilit-o la Timisoara ca sa-i "securizeze" pe banateni. La inceputul anilor '80, multi ofiteri de Securitate si de militie proveneau din judetul Bihor si ocupau o mare parte a functiilor de conducere in cele doua institutii. Cu foarte mici exceptii, ei imbraca in continuare haina militara in cadrul politiei, SRI sau al unitatii de informatii a Ministerului de Interne. Atunci cind a venit in Timisoara, ca ofiter de Securitate, Balota a primit un apartament de stat, prea mic pentru aspiratiile sale. El a asteptat un moment favorabil, iar cind acesta s-a ivit, a cerut autoritatilor locale o repartitie intr-o vila eliberata de un etnic german care a parasit Romania. Dorinta i-a fost indeplinita, si astfel col. Balota a devenit chirias intr-o casa nationalizata. Peste ani, fostul securist a reusit sa cumpere apartamentul din vila de pe strada C.D. Loga din Timisoara, desi vechiul proprietar il cistigase in instanta. Din acel moment, pentru seful de la Crima Organizata a inceput o adevarata cursa contra cronometru pentru a-si pune familia la adapost de vremuri grele. Prin "mijloace specifice", el s-a ales cu doua apartamente spatioase in blocul B 54, de pe strada Simion Barnutiu, din Timisoara. Apartamentele cu numerele 6 si 9 de la scara B au fost cumparate pe numele fiului, Balota Calin, precum si a cumnatului sau, Oros Viorel (ofiter la Serviciul de Informatii si Protectie Interna Timis). Printre ultimele achizitii ale colonelului se numara si o casa situata tot in Timisoara, pe strada Hasdeu, la numarul 28, casa care va reprezenta zestrea fiicei sale. "Batrinul voia sa vinda casa cu 150.000 de marci germane, dar nu a gasit cumparator. Am auzit ca pina la urma a vindut-o cu 130.000 DM", ne-a declarat un vecin de pe aceeasi strada. Pentru ca este prea mica, are doar patru camere si peste 100 de metri patrati locuibili, col. Balota a renovat "vechitura" si a inceput constructia unei vile cu parter si mansarda chiar in curtea casei. O alta vila, situata in comuna Ghiroda (de linga Timisoara), s-a ridicat vazind cu ochii, sub atenta indrumare a lt.-col. Chira Ion - ofiter al SCCO Timis, care a fost chiar diriginte de santier la "Obiectivul Ghiroda". Aflata tot sub numele cumnatului sau, vila de la Ghiroda este locul preferat al col. Balota, unde acesta vrea sa se mute dupa ce vinde proprietatea de pe strada C.D. Loga. SERGIU MIAT Parchetul Militar incearca sa desluseasca modul in care politistii din Serviciul Antidrog au ajuns la un astfel de bilant dezastruos 2.000 de kilograme de droguri, disparute in sase transporturi supravegheate Dupa ce "Evenimentul zilei" a prezentat in exclusivitate primele detalii ale scandalului drogurilor, iscat la virful IGP si al Ministerului de Interne, sintem in masura sa va oferim noi amanunte spectaculoase, detalii despre cum s-au "evaporat" peste 2.000 kg de droguri, de sub nasul politistilor romani. Numele cel mai frecvent vehiculat pina acum este cel al colonelului Gh. Ursu, fost sef al Serviciului Antidrog din cadrul Directiei de Combatere a Crimei Organizate (DCCO). Ieri, col. Ursu s-a prezentat la Parchetul Militar, unde este cercetat intr-un dosar pentru trei capete de acuzare, dintre care cel mai grav este cel de complicitate la trafic de droguri. Procurorii au intrerup audierea sa in momentul in care au fost instiintati de Directia de Cercetari Penale (actualul loc de munca al colonelului) ca Gh. Ursu trebuie sa mearga intr-o misiune. Intre anii 1998-2000, col. Ursu a supravegheat sase transporturi internationale de droguri, aflate in tranzit prin Romania, actiuni considerate ratate din cauza ca peste 2000 de kilograme de droguri au disparut fara urma. Adjunctul col. Ursu, in acea perioada era col. Gh. Radu, cel care se ocupa de segmentul extern al traficului de droguri. Din cite se pare, si acesta a fost auditat ieri de procurorii militari. Tot ieri, ministrul de interne Ioan Rus a dispus efectuarea unui control de fond la DCCO, cuprinzind verificarea tuturor serviciilor, nu doar cel antidrog. Ancheta va fi finalizata pe 24 ianuarie. Directia de Combatere a Crimei Organizate (DCCO) din Inspectoratul General al Politiei, prin Serviciul Antidrog, este institutia principala indrituita sa actioneze in cadrul cooperarii in domeniul distrugerii principalelor retele internationale de traficanti de droguri. Intre anii 1998-2000, cind au disparut drogurile, DCCO l-a avut ca sef pe col. Petre Albu, iar la Serviciul Antidrog pe col. Gheorghe Ursu. Adjunctul lui Ursu, care se ocupa de traficul extern al drogurilor era col. Gheorghe Radu. Alaturi de cei enumerati mai sus, existau si alti ofiteri implicati in acest gen de actiuni, precum si agenti infiltrati in structurile mafiote. In decursul celor doi ani au avut loc cel putin sase transporturi mari de stupefiante pierdute, care insumeaza cele aproximativ 2.000 kg de droguri, actiuni din care nu a fost prins nici un traficant, iar stupefiantelor li s-a pierdut urma. Si anume: 1) In iunie1998, pe Aeroportul Otopeni au sosit patru colete cu circa 50 de kg de droguri, preluate de un agent infiltrat la ordinul col. Ursu. Atunci, potrivit documentelor oficiale, Ursu nu a intocmit un raport de aprobare a actiunii si nici un plan de masuri informative. Drogurile au fost expediate spre Mozambic. La expediere a mai participat un ofiter DCCO, care nu a vazut efectiv drogurile. 2) Tot in iunie 1998, pe Aeroportul Otopeni au sosit 10 colete cu 280 kg stupefiante, ridicate de col. Ursu si agentul sau, droguri ce urmau a fi trimise tot in Mozambic, prin aerocargo. Nici pentru aceste colete nu au fost respectate procedurile legale, drogurile disparind fara urma. 3) In aceeasi perioada, la Vama Tirguri si Expozitii a sosit un TIR cu anvelope in care erau ascunse circa 1.000 kg. de droguri, preluate tot de serviciul lui Ursu, fara ca acesta sa respecte procedurile legale obligatorii. Anvelopele au ajuns in portul Constanta, iar de acolo trebuiau sa ajunga tot in Mozambic. Transportul de anvelope a fost interceptat la Durban, de autoritatile din Africa de Sud, care nu au gasit nici urma de droguri. 4) La sfirsitul anului 1999 au sosit pe Aeroportul Otopeni 5 colete cu 261 kg de canabis. Col Ursu, agentul sau, plus inca un ofiter din DCCO au ridicat drogurile si le-au dus intr-o locuinta din Bucuresti, fara a se intocmi procedurile legale. Pina acum, nu se cunoaste destinatia finala a acestor droguri. 5) La data de 21 aprilie 2000 pe Aeroportul Otopeni au sosit 3 colete cu mobilier in care erau ascunse 153 kg de canabis. Col. Ursu a trimis doi ofiteri sa receptioneze drogurile, dar a uitat sa semneze procesul verbal de primire. 6) La data de 16 mai 2000 soseste a doua transa din acest transport, cu 354 kg de canabis, ascunse tot in mobilier. Toate aceste sase actiuni internationale supravegheate de col. Ursu au fost actiuni ratate, iar drogurile au disparut. Potrivit procedurilor legale, la primire se verifica daca in colete exista intr-adevar droguri si se facea un proces verbal in acest sens. In teritoriu trebuia din nou verificat continutului transportului, ca si in momentul in care acesta iesea din tara. Trebuia facut un plan de supraveghere informativa pentru ca politia noastra sa nu fie suspectata de colaboratorii externi. In acest caz extrem de grav, de care depinde destinul col. Ursu, nu ne permitem sa spunem ca el este principalul vinovat, in conditiile in care exista o sumedenie de servicii secrete si tot atitea grupari in alte institutii ale statului, cu interese divergente. Cu atit mai mult cu cit la noi nu este bine definit statutul politistului, functiile publice se obtin dupa criterii politice, iar de Legea functionarului public nimeni nu tine cont. Daca, indiferent de partidul care a cistigat pentru patru ani puterea, interesul public ar fi fost deasupra celui politic sau al buzunarului propriu, acest scandal nu ar fi afectat structurile statului. In acest scandal interesul public ar trebui sa fie limitarea consumului de droguri, implicit a patrunderii de droguri pe piata interna. Potrivit statisticilor Interpol, lunar in tara noastra se afla in tranzit 6 tone de droguri care vin din Turcia sau unele state arabe. ONDINE GHERGUT Dudu Ionescu stia de acum trei luni despre scandalul drogurilor Fostul ministru de interne, Constantin Dudu Ionescu, a declarat ieri ca avea cunostinta despre drogurile disparute din custodia IGP. Corpul de Control al IGP a efectuat anul trecut o ancheta pe acest subiect insa, in septembrie 2000, si-a declinat competenta, trimitind la Parchetul Militar intregul dosar. In aprilie 2000, o echipa formata din procurori de la Parchetul de pe linga Curtea Suprema de Justitie si ofiteri din IGP au descoperit in locuinta lui Gheorghe Banescu 40 de kilograme de droguri. In noiembrie 2000, conducerea IGP raspundea unei cereri a CSJ printr-o adresa oficiala, in care preciza ca respectiva cantitate de droguri facea parte dintr-o serie de "livrari supravegheate", in cadrul unei actiuni a Brigazii de Combatere a Crimei Organizate. Banescu a fost cercetat de IGP si procurori, cele doua institutii propunind, respectiv, hotarind neinceperea urmarii penale impotriva lui Banescu. Dosarul care face acum vilva prin senzationalele dezvaluiri privind traficul cu droguri gestionat de politisti se pare ca nu a stirnit la momentul respectiv interesul ministrului Dudu Ionescu. Acesta nu cunoaste prea multe amanunte deoarece, spune el, "nu este datoria ministrului sa cunoasca dedesubturile unei anchete". MIHAELA CONSTANTINESCU Se raresc rindurile arestatilor din lotul FNI Marius Andrei, cenzor extern independent al SOV Invest, a fost pus in libertate Magistratii de la Tribunalul Bucuresti au hotarit ieri, printr-o sentinta definitiva, punerea in libertate a lui Marius Andrei, fost cenzor extern independent al SOV Invest. Singura interdictie pe care o mai are inculpatul este sa nu paraseasca Bucurestiul pina la incheierea procesului. In acelasi timp, judecatorii au dispus mentinerea in stare de arest a inculpatilor Gavril Batrin, Mihai Boboc si Ioan Bita. Acestia sint ultimii dintre cei zece functionari care apartineau Consiliului de Administratie al SOV Invest, CEC si Comisiei Nationale a Valorilor Mobiliare arestati la sfirsitul lunii mai 2000, o data cu declansarea urmaririi penale in legatura cu prabusirea FNI, care se mai afla inca in spatele gratiilor. Maria Vlas, disparuta din tara cu putin timp inaintea declansarii scandalului FNI, este singura inculpata care nu a fost audiata vreodata. Impotriva ei exista doar o cerere de extradare. VASILE SURCEL "Meseriasii" in actiune: Cablul electric - furat fara intreruperea alimentarii Un furt mai putin obisnuit s-a petrecut, pe parcursul mai multor zile ale saptaminii trecute, pe raza comunei sucevene Botosana. Persoane ramase inca neidentificate au furat 200 de metri de cablu de la 15 stilpi de inalta tensiune. Interesant este ca, dupa disparitia cablului, alimentarea cu energie electrica nu a fost intrerupta in zona, dovedind ca stiu meserie. Pentru a nu intrerupe furnizarea energiei electrice, ei au alimentat pe o alta faza, lucru care a intirziat si depistarea furtului. Prejudiciul cauzat prin sustragerea cablului se ridica la 100 de milioane de lei. TIBERIU AVRAM "Tigareta 2", in faza de recurs Avocatii au cerut trimiterea dosarului la Parchetul Militar Recursul procesului "Tigareta 2" a continuat ieri la Curtea Suprema de Justitie, unde judecatorii au luat cunostinta de concluziile finale, sustinute atit de catre procuror, cit si de aparatorii inculpatilor. Reprezentantul Parchetului a cerut casarea sentintei pronuntate de Curtea Militara de Apel, care a redus la aproape jumatate majoritatea condamnarilor, precum si mentinerea pedepselor aplicate la Tribunalul Militar Teritorial Bucuresti. La rindul lor, avocatii inculpatilor au cerut achitarea clientilor lor sau, in cazul in care aceasta cerere va fi respinsa, au solicitat retrimiterea dosarului la Parchetul Militar pentru completarea cercetarii penale. In acest sens, avocatii lui Gabriel Negoescu au amintit instantei ca in dosarul cauzei exista declaratia unui martor care afirma ca Nini Sapunaru, fostul sef al Directiei Generale a Vamilor, a stiut despre acest transport si, initial, i se ceruse sa alcatuiasca o echipa care sa faca "receptia marfii". In motivarea cererii de retrimitere a dosarului la Parchetul Militar, avocatul lui Ioan Suciu a aratat ca intreaga actiune s-a desfasurat cu participarea si sub controlul organelor de stat specializate. Au fost reamintite, de asemenea, si marturiile celor cinci ofiteri, angajati ai Bazei Militare Otopeni, care au declarat in timpul procesului, in prima instanta, ca gen. Bucse, comandantul aviatiei militare, a fost la curent cu aceste zboruri care au fost considerate "operatiuni speciale". La rindul sau, si aparatorul lui Dumitru Popescu, brockerul care a inchiriat avioanele folosite la cele doua transporturi, a cerut completarea anchetei penale si, in caz ca aceasta cerere va fi aprobata, audierea lui Rumen Draganov, directorul firmei "Air Sofia". O pozitie aparte a avut-o Valentin Vasilescu, fostul comandant adjunct al Aeroportului Otopeni, care a refuzat sa profite de imunitatea acordata de functia de deputat PRM, dobindita dupa ultimele alegeri. Aparatorul sau a aratat ca transportul din 16 aprilie 1998 a avut numar de programare militar, dat de Biroul Survoluri din Marele Stat Major. Aceasta cursa s-ar fi suprapus peste un zbor al unei firme engleze, dar autoritatile aeronautice romanesti au acordat prioritate avionului IL-76, considerat, deci, un "transport special". VASILE SURCEL Arab mort de frig la granita cu Ungaria Un arab a murit abandonat pe un cimp din judetul Bihor. Cadavrul unui barbat, de 30 sau 35 de ani, a fost descoperit simbata, de un vinator in zona Marghita. Corpul barbatului era inghetat si avea o mina mincata aproape in intregime de rozatoarele cimpului. Politistii presupun ca barbatul, ramas neidentificat, ar fi facut parte dintr-un grup de transfugi arabi care tranziteaza judetul Bihor pentru a trece fraudulos granita spre Ungaria. Cadavrul autopsiat duminica indica faptul ca moartea a survenit in urma unui infart miocardic, acum o saptamina. Asupra arabului a fost gasit doar un bilet de internare la o clinica de cardiologie din Moscova. Pentru identificarea lui, adjunctul IPJ Bihor, col. Ioan Campan, ne-a declarat ieri ca semnalmentele barbatului au fost transmise prin Interpol inclusiv politiei din Moscova. (M.I.) Onoare de plutonier Politistii timisoreni Slabu si Dogaru au refuzat sa ia mita Doi subofiteri de la Sectia 1 Politie din Timisoara au reusit sa prinda doi spargatori de apartamente cu state vechi in domeniu. Desi pare greu de crezut, politistii au refuzat sa-i faca scapati pe cei doi hoti, desi li s-a oferit o suma consistenta in valuta. Luni dimineata, plutonierii Florin Dogaru si Giani Slabu de la Sectia 1 Polite din Timisoara au pus mina pe doi "butucari" profesionisti. Marius Avram, 32 de ani, din Timisoara, si Adrian Nichita, 27 de ani, din Petricani, Botosani, au cazut in bratele politistilor imediat dupa ce au spart apartamentul unui cetatean german de pe strada Tapia, din Timisoara. Hotii au dat lovitura prin smulgerea butucului de la usa si au furat obiecte in valoare de peste 80 de milioane de lei. Marfa a fost incarcata intr-un autoturism marca Nissan, condus de Avram. Cei doi se indreptau spre locuinta lui Nichita, de pe Calea Lugojului, cind au fost prinsi. In prima faza, spargatorii le-au oferit politistilor 1.200 de dolari pentru a-i lasa in pace, acestia refuzind. La sediul politiei, infractorii au incercat din nou sa-i mituiasca pe oamenii legii, dar spre surprinderea lor s-au lovit din nou de un refuz categoric. Hotii le-au spus politistilor ca, daca ii fac scapati, suma va creste. Avram si Nichita sint bine cunoscuti in Timisoara, ei avind la activ mai multe spargeri de apartamente. Cei doi au fost eliberati din penitenciar pentru buna-purtare, avind un rest de pedeapsa neexecutata de 828 de zile in cazul lui Avram si 544 de zile in cazul lui Nichita. Cei doi hoti si-au procurat din Statele Unite un set de chei pontoarce cu care lucrau elegant orice sistem de inchidere. Parchetul de pe linga Judecatoria Timisoara a emis pe numele celor doi mandate de arestare pentru 30 de zile, sub acuzatie de furt calificat. TUDOR FLUERAS 