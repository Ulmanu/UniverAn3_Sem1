 Vilceanul le promite "fluierasilor" cele mai dure teste din Europa Ion Craciunescu - sef peste arbitri Ion Craciunescu este, incepind de ieri, cel de-al treilea presedinte al Comisiei Centrale a Arbitrilor din cadrul FRF pe care Comitetul Executiv al acestui for l-a numit oficial in ultimele patru saptamini, dupa Porumboiu si Nesu. Craciunescu a fost chemat la tratative si investit cu aceasta responsabilitate la prinz, dupa ce Nicolae Grigorescu s-a razgindit si a refuzat functia pe care, initial, o acceptase. Motivul oficial al acestei schimbari de situatie ar fi, dupa cum a spus Mircea Sandu, presedintele FRF, faptul ca "volumul de munca si activitatea presupusa de postul de presedinte al CCA sint prea mari pentru timpul avut la dispozitie de domnul Grigorescu". In spatele cortinei se afla insa si alte lucruri. Grigorescu a aflat de la LPF ca presedintii de cluburi nu sint dispusi sa asigure fondurile stabilite initial pentru baremurile de arbitraj (care insumau, de-a lungul unui sezon, un efort de aproximativ 50.000 de dolari pentru fiecare grupare). "Domnul Grigorescu a analizat conditiile si a schitat chiar un plan, inainte de a se razgindi", a mai spus Mircea Sandu despre arbitrul asistent care ieri dimineata a avut o ultima vizita la FRF, pentru ca apoi sa plece val-virtej, negru de suparare. "Craciunescu a acceptat imediat" Dupa ce s-a profilat abandonul lui Nicolae Grigorescu, presedintele federatiei l-a chemat imediat la FRF pe Ion Craciunescu. Acesta a venit cind in cladire inca se mai afla Grigorescu si a zabovit, dupa furtunoasa plecare a acestuia, inca aproximativ 30 de minute. "L-am contactat pe Ion Craciunescu, iar dinsul a acceptat imediat postul de presedinte al CCA. Dupa aceea am obtinut si acordul a 15 dintre cei 17 membri ai Comitetului Executiv al FRF pentru aceasta propunere, astfel ca domnul Craciunescu este, incepind de azi, noul sef al arbitrajului romanesc. Presedintele CCA isi va alcatui echipa in cel mai scurt timp. Comisia se va muta in sediul de la hotelul «Sport» in doua saptamini". Craciunescu a acceptat sa renunte la colaborarea cu PRO TV, dar isi va pastra postul la firma ISM. "Sigur vor fi restructurari", anunta fostul arbitru Noul sef al "fluierasilor" autohtoni pare mult mai decis decit predecesorii sai, Adrian Porumboiu si Mircea Nesu, care s-au retras dupa 5 si, respectiv, 11 zile de domnie. "Nu va fi nici o vinatoare de vrajitoare, dar vreau sa le transmit arbitrilor sa se pregateasca extrem de bine pentru ca testele vor fi, de acum inainte, foarte dure. Poate cele mai drastice din Europa. Vom sterge cu buretele tot ceea ce se poate sterge, dar nu chiar tot. Faptele care nu se pot trece cu vederea vor avea urmari pentru ca, din pacate, asa este in viata, fiecare trebuie sa-si duca singur crucea. In mod sigur vor fi restructurari. Incet-incet, veti vedea ca vom schimba foarte multe lucruri", a fost primul "comunicat" al lui Ion Craciunescu, in noua calitate. "Am acceptat acest post pentru ca vreau binele arbitrajului romanesc. Domnul Mircea Sandu a fost foarte deschis fata de mine pe parcursul intrevederii. Am dezbatut impreuna problemele din arbitraj. Eu consider ca marile necazuri sint nu numai la Divizia A, dar si la «B» sau «C». De fapt, pe mine aceste niveluri ma sperie pentru ca pe acesti arbitri ii cunosc mai putin". Craciunescu a acceptat discutiile pe marginea fondurilor destinate baremurilor, capitol la care Grigorescu fusese intransigent. "Problema cea mare este cea financiara. Arbitrii vor sa-si faca o profesie din aceasta activitate, iar mie mi se pare normal acest lucru. Ar fi vorba de 600.000 de dolari pe an, suma care pare mare la prima vedere. Lucrurile stau, de fapt, altfel. Presedintii de cluburi s-au plins pe la televizor ca 30% din banii fotbalului romanesc merg spre arbitri. Daca s-ar accepta ca 20% din drepturile de televizare sa revina CCA, atunci s-ar asigura fondurile necesare pentru ca lucrurile sa mearga bine, fara matrapazlicuri si bani negri". Nasu' a renuntat la cheta Ca urmare a reactiilor care au oscilat intre ironie si dezaprobare, venite dinspre presa si lumea fotbalului, Mircea Sandu a anuntat ieri ca FRF renunta la cheta destinata stringerii de fonduri pentru diverse proiecte federale. Actiunea "Dati un leu pentru ferefeu" a murit, astfel, inainte de a se naste. "Puteti sa scrieti ca nu mai facem nici o colecta. Tot e bine, ca vreo doua zile ati avut despre ce sa scrieti", a comunicat ieri Nasu', zimbind, ziaristilor prezenti la sediul FRF. MATEI UDREA O noua partida amicala pentru prima reprezentativa "Tricolorii" vor infrunta Slovacia pe 25 aprilie Selectionata divizionara de fotbal a Romaniei care va participa la turneul organizat intre 23 si 26 ianuarie in Portugalia se va reuni simbata la hotelul "Sport" din cadrul complexului "Lia Manoliu". Lotul de 19 jucatori va fi anuntat miine de Mircea Sandu, presedintele FRF, deoarece antrenorul Ladislau Bölöni se va intoarce in tara joi sau vineri din periplul sau pe la echipele spaniole unde evolueaza fotbalisti romani. "Pe linga jucatorii din tara, fac eforturi sa obtin acordul celor de la Salamanca pentru a-l lua in Portugalia si pe Bogdan Stelea", ne-a declarat ieri Bölöni, care se afla la Madrid. "In mod cert, pe Lobont nu-l vom mai putea aduce, asa cum s-a intimplat in Algeria. In privinta destinatiei pe care o va avea banderola de capitan al nationalei, deocamdata nu pot sa dau un raspuns cert. Vom vedea daca ramine Dorinel Munteanu sau il numim pe Adrian Ilie. In orice caz, acum avem alte chestiuni de rezolvat, mult mai importante decit cea a banderolei", a adaugat selectionerul. La sfirsitul saptaminii trecute, Loti a fost prezent la Salamanca, unde a discutat cu Stelea si Catalin Munteanu. "Arnold" trece printr-o perioada mai dificila deoarece a pierdut postul de titular la echipa de club si de patru meciuri "face" tusa. Bölöni spera sa-l ajute pe Stelea, oferindu-i doua meciuri grele in Portugalia, unde selectionata divizionara a "tricolorilor" va infrunta Africa de Sud, pe 23 ianuarie, si Portugalia sau Maroc, pe 25 ianuarie. Periplul se va incheia pe 30 ianuarie, cind formatia noastra va da piept cu Croatia, in deplasare. Calendarul din anul 2001 al reprezentativei noastre s-a completat, ieri, cu inca un meci amical. Slovacia si-a dat acordul sa intilneasca Romania la Bucuresti, in data de 25 aprilie, a doua zi dupa partida de retragere a lui Gica Hagi. MATEI UDREA Haita "ciinilor rosii" a urcat la munte Dinu era sa-l calce cu masina pe Bolohan Fotbalistii de la Dinamo si-au facut bagajele si au plecat ieri dimineata la Cimpina, pentru un cantonament de 10 zile. Delegatia "ciinilor rosii" va locui la "Muntenia", hotelul la care sint actionari, printre altii, Mircea Sandu, presedintele FRF, si Stefan Chitu, conducatorul divizionarei secunde Poiana Cimpina si membru in Comitetul Executiv. Dinamovistul Iencsi Antrenorul Cornel Dinu a luat in pregatiri 24 de jucatori, ca noutate absoluta fiind fundasul Iencsi, adus de la Gaz Metan Tirgu-Mures: Prunea, Tene, Lipitor, Oltean (portari); T. Petre, Bolohan, Mihali, Nastase, Onut, I. Badea, Florea, Kirita, Iencsi, Tilvan (fundasi); Lupescu, Tames, V. Munteanu, Arhire, Balasz (mijlocasi); Mihalcea, Niculae, Dragan, Baltoi, Ichim (atacanti). Din lotul "ciinilor rosii" lipseste Florentin Petre, care ieri a implinit 25 de ani. Adrian Mihalcea a sosit printre primii la stadion. Virful de lance dinamovist nu s-a aratat deloc surprins ca un jucator care activeaza la o echipa din Capitala isi declara, asa cum a facut stelistul Florentin Dumitru in paginile "Evenimentului zilei" de ieri, simpatia fata de un club rival. "Cind eram mic, eu tineam cu Universitatea Craiova. Nu am apucat vremea cind juca generatia lui Ilie Balaci, dar i-am «prins» pe Lung si pe Adrian Popescu", a marturisit rapidul inaintas al "ros-albilor". "N-a fost vorba de o impacare" Cornel Dinu a venit in tromba la vestiare. Din greseala, Procuroru' era sa-l calce cu masina pe fundasul dreapta Mugur Bolohan. "Ce faci, bre, dai peste mine?", i s-a adresat aparatorul. Fundasul stinga Daniel Florea a declarat ca scandalurile iscate intre Dinu si jucatori afecteaza destul de serios imaginea clubului. "A fost o discutie ca de la antrenor la jucatori. Nu a fost vorba de nici o impacare", a spus "Florica" despre dialogul desfasurat, simbata, la Saftica. Pentru a destinde atmosfera din sinul lotului, "Tyson", soferul autocarului de la Dinamo, a dat muzica la maximum. In timp ce ambala motorul, "Tyson" a lansat in eter melodia "Bere gratis", apartinind formatiei Spitalul de Urgenta. "Neamtul" si-a luat un laptop la Cimpina Pentru a alunga plictiseala din cantonament, Ionut Lupescu si-a luat cu el un laptop. Mijlocasul dinamovist a fost asteptat la stadion de doi dintre membrii fondatori ai fan-clubului "Ionut Lupescu", cu care s-a intretinut citeva minute. Spre deosebire de "Kaiser", Florea a bagat in portbagajul camionului un televizor color marca "Panasonic". "La Cimpina nu prea merg televizoarele din camera", a argumentat imediat Mihalcea, coleg de camera cu Florea. Tilvan ii incurajeaza pe "cardiaci" Ovidiu Tilvan, aparatorul stinga al "ros-albilor", a tinut sa-i linisteasca pe fotbalistii din Divizia A care nu au primit avizul medical din cauza problemelor cardiace. "Si eu am avut astfel de belele. Iti faci acum un control medical, iar rezultatele nu-ti ies prea bine. In schimb, daca te duci la doctor peste 10 zile, este posibil sa nu se mai inregistreze vechile probleme cu inima. Sint sigur ca multi dintre ei vor primi avizul medical. O doctorita de la Institutul National de Medicina Sportiva mi-a spus ca si Gabriela Szabo a avut astfel de probleme". DANIEL CONTESCU Gulliver in tara piticilor Rapid testeaza un atacant sirb de doi metri Boris "Kuki" Popovici vine de la Hajduk Belgrad In prima zi de pregatire montana a echipei de fotbal Rapid, elevii antrenorului Mircea Rednic au facut cunostinta cu un posibil coechipier. Venit pe filiera Becali, in Poiana Brasov a ajuns ieri golgeterul echipei Hajduk Belgrad, formatie situata in prezent pe pozitia a 13-a in prima divizie iugoslava. Autor a 16 goluri in acest sezon, Boris "Kuki" Popovici are o inaltime de aproape 2 metri. Deocamdata, atacantul de 23 de ani se afla in probe, urmind ca achizitionarea sa se faca numai dupa ce antrenorul Rednic isi va da acceptul. Sirbul, care vorbeste engleza la perfectie, a fost condus in cantonamentul giulestenilor de directorul sportiv Aurica Ticleanu. Fostul international a remarcat si el inaltimea atacantului, spunind ca asteapta sa-l vada cum se misca in teren. La Poiana Brasov, Popovici a fost luat in primire de jucatorii Rapidului, acestia poreclindu-l "Gulliver". LAURENTIU CIORNEI Mutu: "Antrenorul Perotti imi multumeste si acum pentru gol" Adrian Mutu, atacantul roman al echipei italiene de fotbal Hellas Verona, a revenit pe prima pagina a ziarelor din Italia. Golul marcat duminica dupa-amiaza in poarta celor de la Napoli a sosit la timp pentru "Briliant", chinuit de accidentari si de conflicte cu antrenorul Perotti. "A fost un meci greu. Intre Verona si Napoli este o mare rivalitate. Aproape ca se urasc. Bine ca am cistigat cu 2-1. Antrenorul Perotti imi multumeste si acum pentru golul marcat. Sint in forma buna. Am fost oprit de accidentari sa arat evolutiile cu care i-am obisnuit pe suporterii Veronei", ne-a declarat ieri Mutu. Pitesteanul nu s-a putut bucura de gol deoarece, in ultimul minut de joc, a luat cartonas rosu, fiind suspendat pentru meciul cu Bologna. "A fost o ingramadeala pe final de meci. Am dat si eu, dar am si primit lovituri. Vina mea a fost ca am ripostat". Dupa meci, Mutu a urmarit la televizor partida fostei sale echipe, Inter Milano, care a terminat la egalitate, scor 1-1, intilnirea de pe teren propriu cu AC Parma. (D.C.) Flick-flack Florin Iacob a fost la parastasul lui Arkan Impresarul Florin Iacob a participat saptamina trecuta la parastasul fostului sau prieten, Zelijko Raznatovici, mai cunoscut sub numele de Arkan. La slujba de pomenire, tinuta la cimitirul Novi Groblje, au participat peste 2.000 de persoane, printre cei prezenti fiind, evident, membrii familiei - cei noua copii, doua surori, mama si sotia - , dar si toti jucatorii de la FC Obilici, echipa fondata de Raznatovici. Florin Iacob, un apropiat al fostului lider paramilitar sirb, a fost invitat apoi de sotia lui Arkan, Svetlana, care detine functia de presedinte de onoare al clubului Obilici, la comemorarea restrinsa, la care au luat parte doar cei foarte apropiati. "Acasa, familia primise un munte de telegrame de condoleante. Nu stiu exact ce jucatori au trimis, doar de Grozici (n.r. - coleg cu Nanu la Vitesse Arnhem) stiu sigur pentru ca se vorbea de el".(H.H.) Fotbalistii romani din Spania au facut figuratie in weekend Partidele din prima si a doua liga de fotbal din Spania n-au adus nici o reusita pentru fotbalistii romani. Numancia, echipa jucatorilor Laurentiu Rosu si Jean Barbu, a pierdut cu 2-0, pe teren propriu, si s-a instalat pe unul dintre locurile retrogradabile. "Cobra din Pitesti" a jucat 50 de minute, insa a primit doar o stea in cotidianul catalan "El Mundo Deportivo", cel mai mic calificativ. El a fost schimbat in minutul 74 cu Alejo. Rosu a intrat in minutul 61, insa nu s-a remarcat deloc Foarte putin a jucat si Gheorghe Craioveanu pentru Villarreal, doar zece minute. "Submarinul galben" a invins Celta Vigo cu 2-0 Las Palmas, o formatie nou-promovata, a trecut cu 1-0 de Espanyol Barcelona, in rindurile catalanilor aflindu-se si Costel Gilca. Internationalul roman a avut o prestatie stearsa, la fel ca si ceilalti coechipieri ai sai RCD Mallorca a dispus cu 4-3 de echipa in care evolueaza Cosmin Contra, Deportivo Alaves. "Gurita", asa cum este alintat jucatorul roman, n-a impresionat in mod deosebit In Segunda Division, Iulian Filipescu a jucat fundas dreapta in partida Recreativo Huelva - Betis Sevilla (1-1). El a fost unul dintre cei mai buni jucatori ai gruparii andaluze Salamanca, avindu-l pe romanul Catalin Munteanu pe gazon toate cele 90 de minute, a fost invinsa pe propriul teren, 0-2, de Eibar. Bogdan Stelea a fost rezerva, iar Lucian Marinescu a fost translator pentru selectionerul Ladislau Bölöni, aflat in tribuna. "Salamanca a jucat slab, si evolutia echipei m-a dezamagit. Au fost extrem de lenti", a afirmat tehnicianul roman Elche a terminat la egalitate, 1-1, cu Real Murcia. La gazde a evoluat primele 65 de minute si Dennis Serban, insa evolutia sa n-a rupt gura tirgului.(D.N.) 