 Sute de milioane de oameni de pe toate continentele au tinut, ieri, un moment de reculegere in memoria victimelor atentatelor teroriste Doliu planetar Moment de reculegere cu glont pe teava Atmosfera vecina cu starea de asediu care a dominat ieri centrul Capitalei a fost determinata de participarea presedintelui Ion Iliescu si a premierului Adrian Nastase la ceremonia semnarii in Cartea de Condoleante deschisa la Centrul Cultural American, aflat in imediata apropiere a Hotelului Intercontinental. Agenti speciali ai formatiunilor de interventie antiterorista de la mai multe structuri ale sistemului de aparare, siguranta nationala si ordine publica, imbracati in civil sau in combinezoane de lupta, inarmati pina in dinti, au supravegheat atent zona. Lunetistii - plasati pe acoperisuri, la balcoane ori ferestre - au urmarit si ei cu atentie centrul Capitalei. Jandarmii, dotati cu armament cu munitie de razboi, au fost masati in special in zona santierului de constructii din imediata vecinatate a Centrului Cultural American. Insotiti de o parte din principalii lor consilieri, presedintele si premierul au sosit impreuna la Centrul Cultural American. Dupa ceremonia semnarii in Cartea de Condoleante, cei doi au depus cite o coroana de flori la intrarea in Centrul Cultural American si au pastrat un moment de reculegere. Trupe antitero la Biserica Anglicana Biserica Anglicana este unul dintre locurile de intilnire ale americanilor din Bucuresti. Politie, luptatori antitero cu mitraliere si binocluri, SPP-isti cu statii, imbracati in costume inchise erau dispusi pe toate cele trei laturi ale bisericutei. De dimineata, fortele de ordine facusera un pic de curatenie in zona - masinile parcate au fost ridicate si mutate un pic mai departe, nimeni nu avea voie sa parcheze decit in parc. Un ciine special antrenat in depistarea de materiale explozive a cautat prin toate ungherele locasului si, putin mai tirziu, a fost adusa o instalatie pentru detectarea metalelor. Primul in stat, primul cu capul plecat Ajuns la Palatul Cotroceni, presedintele si-a adunat toti colaboratorii din Administratia Prezidentiala si au tinut impreuna un moment de reculegere in memoria victimelor de la New York si Washington. Seful statului si colaboratorii sai au dorit, probabil, sa fie primii care fac acest gest si au tinut momentul de reculegere cu trei minute inaintea miezului zilei, cind gestul a fost repetat in intreaga tara. Luminari si rugaciuni Ora 11.00. Circulatia din zona Pietei Universitatii este blocata. Unii dintre luptatorii DIAS nici macar nu stiu de ce au fost adusi aici, nici de ce se opreste circulatia. Masinile parcheaza care pe unde apuca, iar pasagerii se alatura multimii din piata, chiar daca initial doreau sa ajunga in alt loc. Intr-o jumatate de ora, mii de oameni asteapta momentul special: cele trei minute de reculegere in memoria victimelor tragediei din America. Momentul de reculegere a trecut neobservat. Nimeni nu a anuntat oficial cind au inceput cele trei minute de reculegere, asa ca fiecare dintre cei prezenti a facut cum a crezut de cuviinta. In loc de o tacere tulburatoare, un zumzait de voci infundat si, de departe, zbirniitul motoarelor autovehiculelor. Piata Romana - un furnicar de oameni in trecere. Politistii din intersectii nu mai izbutesc sa dea de cap kilometrilor intregi de turisme care circula bara in bara, soferii nervosi claxoneaza si injura printre dinti. TATIANA DABIJA, IULIANA ANGHEL, MIHAELA BALEA, CRISTIAN OPREA 800 de milioane de europeni au pastrat minute de reculegere De la Dublin la Praga, circa 800 de milioane de europeni au tinut, ieri, la ora 10.00 GMT, trei minute de reculegere in memoria victimelor atacurilor teroriste din Statele Unite, exprimindu-si simpatia si solidaritatea cu rudele lor si cu poporul american, relateaza AFP. Ziua de vineri a fost declarata zi de doliu in cele 43 de tari membre ale Consiliului Europei, iar drapelele au fost coborite in berna in memoria victimelor atentatelor comise marti la New York si Washington. Activitatea in intreprinderi, birouri si scoli a fost intrerupta. In unele tari, printre care si in Franta, posturile de radio au difuzat muzica clasica, la ora 10.00 GMT, in semn de doliu. Canalele de televiziune europene au difuzat imagini ale exploziilor de la turnurile World Trade Center din New York, urmate de scene de panica in rindul multimii, de eforturile echipelor de salvare si de reuniunile a mii de persoane in diverse capitale ale lumii. La Bruxelles, sefii de stat si de guvern din cele 15 tari membre ale Uniunii Europene (UE) au dat publicitatii, vineri, o declaratie comuna, pentru a exprima "solidaritatea" Europei cu Statele Unite ale Americii. Si in Rusia drapelele au fost coborite in berna, iar joi s-a pastrat un moment de reculegere. (M.F.) Doliu in toata tara - Activitatile ocazionate de festivitatea de premiere a cistigatorilor finalei Campionatului de tenis al MI, desfasurat la Ploiesti, au fost aminate pentru astazi. (V.S.) - Clopotele bisericilor din Brasov au batut in memoria miilor de victime, iar posturile locale de radio si-au intrerupt emisiile timp de trei minute. Traficul nu a fost paralizat in totalitate. Toate troleibuzele si autobuzele Regiei Autonome de Transport Brasov au oprit oriunde s-au aflat, iar toti soferii RAT Brasov au fost ieri imbracati in negru. (C.C.) - Spectacolul folcloric de la Suceava, inclus in cadrul Zilelor Culturii Polone, a fost reprogramat, pentru astazi, la ora 19.00. In Suceava, toate institutiile si-au intrerupt ieri programul, la 12.00, pentru trei minute. (T.A.) - La Prefectura Covasna, Consiliul Judetean, Primaria Sfintu Gheorghe si alte institutii publice, angajatii au tinut momente de reculegere in mod individual. (P.D.) - Galatiul "a tacut" pret de 3 minute. La ora 12.00, toate posturile locale de radio au incetat timp de 3 minute transmisia. Pentru 3 minute, galatenii aflati la serviciu au incetat orice activitate. Spectacolele si activitatile sportive locale programate pentru ieri au fost aminate. (A.C.D.) - Salariatii Prefecturii Vaslui au tinut momentul de reculegere in fata biroului prefectului Ioan Tibulca, toti acestia stind cu capetele plecate timp de trei minute. Angajatii Consiliului Judetean au procedat in acelasi mod, acestora interzicindu-li-se parasirea sediului institutiei intre orele 12.00 si 12.10. (S.S.) - Pe culoarele Spitalului Judetean Arad au fost asezate zeci de luminari, alaturi de stegulete americane. Momente de reculegere au fost tinute si de participantii la "Zilele economiei germane pe tema mediului si tehnologiei ecologice", manifestare organizata, anul acesta, la Arad. (S.T.) - Timp de trei minute, ieri, la prinz, au batut toate clopotele bisericilor din Tirgu-Mures, s-a oprit circulatia si s-a tinut un moment de reculegere.(A.M.) Senatorul Vasile Mocanu sustine ca Singura abtinere la Declaratia impotriva terorismului a fost trucata Senatorul PSD Vasile Mocanu a declarat ieri ca va cere Senatului Romaniei declansarea unei anchete in cazul Declaratiei-Apel votata joi impotriva terorismului mondial. Senatorul de Iasi apare ca fiind singurul parlamentar roman care s-a abtinut de la votarea, in cadrul sedintei extraordinare a parlamentului, a declaratiei prin care poporul roman condamna actele teroriste care au avut loc in Statele Unite. "Joi nu am fost la lucrarile Senatului. Votul ce apare nu este vointa mea, nu este expresia votului meu, care sint un om care din rasputerile mele sint contra acestor metode si a tot ce s-a intimplat in America. Eu eram joi la Tirgu-Frumos, unde e biroul senatorial, unde am avut de rezolvat o problema punctuala. A votat de pe cartela mea. Eu luni fac o interpelare. Este in joc orgoliul si prestigiul meu", a precizat senatorul PSD. Dupa cum se stie, in Senat se voteaza cu cartela electronica si, nu de putine ori, unii dintre senatori figureaza la vot desi nu sint prezenti. Iata ca in acest caz, zelul unor colegi de a vota si pentru cel absent se poate intoarce ca un bumerang impotriva autorilor. CRISTINA SOFRONIE CATALIN DUMITRESCU La dispozitia NATO Presedintele Ion Iliescu a transmis parlamentului ca CSAT "propune sa se puna la dispozitia Aliantei Nord-Atlantice, in sprijinul unei eventuale operatiuni de raspuns impotriva teroristilor, facilitatile oferite de spatiul aerian, terestru si maritim national". De asemenea, seful statului anunta: "Romania poate pune la dispozitie, la cererea Aliantei, pentru actiuni militare in afara teritoriului national, fortele declarate disponibile pentru aceasta in anul 2001. Seful Statului Major General a primit ordin sa raspunda imediat solicitarilor concrete din partea fortelor armate americane si ale NATO". (C.O.) Omagiu la Skopje Ministrul roman de externe si presedinte in exercitiu al OSCE, Mircea Geoana, impreuna cu secretarul general al NATO, lordul George Robertson, si cu presedintele macedonean, Boris Trajkovski, au pastrat ieri, la Skopje, un moment de reculegere in memoria victimelor atentatelor din Statele Unite ale Americii. Cei trei au rostit scurte discursuri in care si-au exprimat compasiunea si solidaritatea fata de familiile victimelor. La reuniune au mai fost prezenti presedintele parlamentului macedonean impreuna cu premierul si lideri ai partidelor albaneze si macedonene. Mircea Geoana a facut ieri o vizita oficiala, de o zi, la Skopje, in Macedonia, in calitate de presedinte in exercitiu al OSCE. (Teodora Georgescu, Skopje) Arabii - subiectul dihoniei intre PSD si PNL Timis Ovidiu Draganescu, deputat PNL de Timis, a declarat ieri la Timisoara ca partidul lui Adrian Nastase trebuie sa se delimiteze de anumiti sponsori arabi care au intrat in conflict cu legile statului roman si care ar putea afecta credibilitatea oficialitatilor romane in fata comunitatii internationale. Draganescu, care este si membru al delegatiei tarii noastre la Adunarea Parlamentara NATO, a facut referire la cazul palestinianului Kamel Ahmed Mohammed Abdel El Kadar si la relatia pe care acesta a avut-o cu Viorel Hrebenciuc si Ion Iliescu. (S.M.) Adrian Nastase solicita "o informare decenta" Guvernul solicita posturilor de televiziune si radio sa monitorizeze corect si atent situatia de criza din Statele Unite si sa realizeze o informare decenta si operativa a populatiei, astfel incit sa se evite exagerarile si escaladarea panicii si violentei, a anuntat Nastase. El s-a referit si la amenintarile cu bomba din tara noastra, si a avertizat ca persoanele "iresponsabile" vor merge "de la cabina telefonica direct la puscarie", unde vor primi "eventual, telefoane mobile cu cartela".(L.P.) Coltu' lu' Irina Apar, deci n-am vindut Vadim zice ca insasi aparitia fitiucii sale este dovada vie ca revista "Romania Mare" nu a incaput pe miini straine. Mai mult, el afirma ca dejectiile pe care continua sa le verse in ultimul numar, denumite pompos "programul national si justitiar", sint dovada ca nu a dat monumentul de jeg publicistic pe mina vreunui supus al lui Allah. El a afirmat ieri ca anumiti politisti "patrioti" i-ar fi dezvaluit cum un netrebnic i-ar fi falsificat semnatura. Deci Vadim spune ca totul e o farsa, o diversiune prin care se urmareste compromiterea sa politica. (C.O.) [19][pl.dll?rid=expresro] 