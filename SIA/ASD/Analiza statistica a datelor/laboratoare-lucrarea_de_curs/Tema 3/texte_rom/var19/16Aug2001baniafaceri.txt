 Doi studenti fac bani din afaceri cu cartuse Adrian Palade si Costache Bogdan sint doi tineri care au reusit sa se descurce in lumea afacerilor. Firma lor incarca si vinde cartuse de imprimanta si comercializeaza consumabile pentru copiatoare. Adrian are 21 de ani si este student in anul III la Politehnica, iar Bogdan are 22 de ani. Firma este pe numele lui Adrian, insa acesta recunoaste ca prietenul sau Bogdan este mina lui cea dreapta; fara el nu s-ar fi descurcat. Incasari de 60 de milioane "Am lucrat un an si jumatate la o firma de birotica, spune Adrian Palade. In anul 1993 am infiintat firma. Sase luni am muncit ca sa pun afacerea pe picioare. Investitia a fost cam de 2.000-3.000$. E adevarat ca din acesti bani o parte i-am primit de la tatal meu, care conduce tot o afacere cu exporturi si importuri de consumabile pentru calculatoare. Tot el m-a ajutat sa gasesc spatiul pentru birouri." Adrian spune ca desi a acceptat la inceput sa fie cit de cit "sponsorizat" de tatal sau, i-a dat intotdeauna banii inapoi. Incasarile estimative pe luna se situeaza intre 50-60 milioane de lei, dar pot ajunge si pina la 100 de milioane. La capitolul publicitate, baietii au inteles ca trebuie sa investeasca cit mai mult. "Ca sa ne facem cunoscuti angajam colaboratori care sa imparta fluturasi prin oras sau sa lipeasca afise, ne lamureste Bogdan. Anul acesta am angajat cu contract de colaborare 8 oameni. De asemenea, am participat si la tirguri nationale de profil." Singurii angajati cu carte de munca nu sint decit ei doi. "Deocamdata nu ne permitem sa mai angajam oameni cu carte de munca, insa in curind vrem sa ne extindem afacerea si in tara, asa ca vom avea nevoie de oameni", spune patronul firmei. "Ne-am ciorovait pentru 10.000 de lei cu un client" Preturile practicate difera in functie de marca cartusului imprimantei sau a tonerului copiatorului. Reumplerea unui cartus pentru o imprimanta cu jet de cerneala e mai ieftina decit cea pentru cartusul unei imprimante laser. Adrian spune ca nu e bine sa reincarci un cartus mai tirziu de doua zile dupa ce se termina, altfel se usuca cerneala pe capul de printare. Cu un cartus nou se pot tipari 1000 de pagini, cu unul reincarcat cam 400-600 de pagini, in functie de cit de bine a fost intretinut. "E bine sa stiti ca vara cerneala se usuca foarte repede in cartus datorita caldurii de afara", spune Adrian. In Romania nu exista decit un singur importator de cerneala. De aici Adrian se aprovizioneaza in fiecare luna. "De obicei luam intre 0,5 l-3 l de cerneala. Sint luni in care putem lua mai mult, insa niciodata mai putin. Atunci cind ne aprovizionam trebuie sa fim siguri ca folosim cerneala pe care o cumparam, altfel e posibil sa ne trezim ca ne ramine cerneala uscata in depozit." Cel mai greu a fost pentru baieti sa cistige increderea clientilor. "Au fost clienti care s-au ciorovait cu noi si pentru zece mii de lei, spune Bogdan. In orice caz daca reusim sa cistigam clienti, reusim sa cistigam si piata." MARINA ENE Solutii alternative pentru fermieri Palplast ataca piata echipamentelor pentru irigatii Pentru o firma sibiana producatoare de tevi din mase plastice, diversificarea ofertei a fost solutia pentru a supravietui in economia de piata. Societatea Palplast, apartinind grupului Rompetrol, este unul din cei mai importanti fabricanti de tevi din polietilena din Romania, dar, concurenta acerba in acest sector a obligat conducerea firmei sa gaseasca noi sectoare de activitate care ar avea nevoie de tevi din mase plastice. Rezultatele nu au intirziat sa apara. Daca in 1999, cifra de afaceri a firmei a fost de 1,5 milioane de dolari, un an mai tirziu a crescut la 2 milioane de dolari, iar in 2001 se estimeaza sa atinga 5 milioane de dolari. Pe linga sectoarele in care tevile din polietilena sint deja "consacrate" (transportul de gaze naturale, alimentarea cu apa rece si canalizare), Palplast a reusit sa identifice alte doua domenii unde tevile din mase plastice ar putea inlocui cu succes "clasicele" tevi de inox sau de aluminiu. Palplast s-a orientat catre sectorul transportului de titei brut sub presiune. "Aici sintem singurii furnizori de asemenea echipamente din Romania", a precizat Nicolae Stoica-Negulescu, director general la Palplast. Dar s-a gasit si o alta intrebuintare extrem de practica a tevilor de polietilena: sistemele de irigat. "Am reusit sa punem la punct un sistem complet de irigatii care utilizeaza doar tevi din mase plastice. Sistemul poate fi folosit si independent, dar poate fi utilizat si in cazul actualelor retele de irigatii, acolo unde acestea sint distruse. Produsul nostru este testat cu succes la o ferma din Calarasi. Avantajele utilizarii tevilor din polietilena sint: durata de viata mai mare, costuri mult mai reduse decit in cazul celor din aluminiu si usurinta reparatiilor in cazul unor avarii", a completat directorul general al firmei Palplast. Palplast are in prezent 50 de angajati, cu 30 mai mult decit existau in 1999. Firma foloseste materie prima din import si a pus la punct un sistem de reciclare a deseurilor care ii permite sa obtina un nivel al pierderilor foarte mic. VLAD MACOVEI La cafea printre Forduri Inscrisa in strategia de dezvoltare pe termen lung a companiei si in seria investitiilor facute pentru a deservi mai bine nevoile clientilor, Romcar, reprezentant general al firmei Ford in Romania, a inaugurat un show-room si un Ford Cafe. Investitia Ford plasata in Piata Victoriei se ridica la 100.000 USD si include o suprafata de 180 mp, pentru show-room (cu o capacitate de expunere pentru 3 masini), la care se adauga 240 mp - spatiu dedicat Ford Cafe, unde clientii, ziaristii si fanii Ford sint invitati sa isi petreaca timpul liber. In cadrul Ford Cafe, la etaj, Romcar pune la dispozitia utilizatorilor de Internet un numar de 6 calculatoare performante. Show-room-ul Ford va include in mod treptat, prin rotatie, toate modelele oferite de Romcar clientilor din Romania. "Prin inaugurarea unui nou show-room situat central, in Piata Victoriei - str. Buzesti 55, am dorit sa intimpinam nevoile clientilor Ford si sa le oferim ocazia de a petrece citeva ore placute la Ford Cafe. Amenajarea intregului spatiu Ford de aici a fost facuta ca raspuns la preferintele clientilor nostri", a spus Viorel Niculescu, director general Romcar. 285 km/h cu Targa Porsche a cunoscut in ultimul timp un progres neasteptat chiar si pentru constructori. Cresterea brusca a vinzarilor s-a datorat in primul rind modelelor de superclasa pe care constructorul le-a realizat. In aceasta gama se inscrie si versiunea Targa a noului Porsche 911. Dotat cu doua motoare electrice, versiunea Targa cintareste 1.490 kg, cu 70 de kg mai mult decit Carrera, dar cu 10 mai putin decit Cabrio. Timpul de accelerare de la 0 la 100 km/h este similar cu cel al modelului Cabrio, 5,2 secunde. Cu o putere de 320 CP, Targa atinge o viteza maxima de 285 km/h, oricare ar fi conditiile de rulare. A4 si in versiune cabrio Bazat pe modelul A4, noul model Cabrio de la Audi se doreste continuatorul, in gama modelelor cabrio cu patru locuri, a predecesorului Audi Cabrio. Dupa cum spun constructorii, noul model este cu 112a mai flexibil ca modelul anterior. Ca elemente de siguranta pasiva, noul A4 Cabrio se distinge prin lipsa airbagului pentru cap, in compensatie apelindu-se la unul lateral de dimensiuni mai mari. Constructorul anunta ca modelul Cabrio este cel putin la fel de sigur ca berlina din care provine si care a obtinut patru stele in testele NCAP. Liniile de design sint interesante, interiorul imprumutind citeva elemente de la modelul de succes TT. Portbagajul are o capacitate de 70 litri, ceea ce reprezinta foarte mult pentru un model cabrio. Primul contact cu publicul va avea loc la Frankfurt, lansarea sa pe piata urmind sa aiba loc in primavara anului viitor, initial dotat cu un motor V6 pe benzina de 2,0 litri, care va dezvolta 170 CP sau cu unul mai potent, de 3,0 litri si 220 CP. IULIAN ICHIM Viata la 5.000 de ture Soseaua se zvircoleste ca un sarpe, iar andrenalina creste o data cu mugetul motorului. La 5.000 de ture, orizontul se ingusteaza, in timp ce acul vitezometrului se zbate intre 180 si 190 de kilometri pe ora. Cadranele portocalii, ca de avion, clipesc nervoase si rotile musca lacom din asfaltul incins. Seat Leon nu mai e masina, rulind pe panglica neagra ca un Boeing inaintea decolarii. De sub capota argintie, cei 110 cai putere necheaza din toti rarunchii, chiar daca panoul rasarit, o clipa, pe marginea rutei avertizeaza ca urmeaza un radar. Scaunul te suge ca o lipitoare si timpul n-are altceva de facut decit sa se comprime... Aventura a fost posibila gratie revistei "Autoexpert", care a implinit un an de la aparitie. Redactia a hotarit sa sarbatoreasca evenimentul invitind mass-media la un drive-test pe distanta Bucuresti - Saturn si retur, punind la dispozitia gazetarilor 17 masini ca niste OZN-uri. Alfa Romeo 156, Ford Mondeo, Hyundai Sonata, Mazda 323 Sport, Nissan Almera Sedan 2,2 TD, Seat Leon Signo 1,9 TDI, Toyota Avensis 1,8 Sedan Sol si Volkswagen Passat Trendline au fost numai citiva dintre monstrii pe care ziaristii au avut privilegiul sa-i incerce intr-o poveste fascinanta. "Autoexpert" inseamna prima publicatie auto care, numar de numar, a oferit cititorilor drive-teste comparative. Mai mult, a realizat comparatii intre vehicule care, la prima vedere, nu au nimic in comun, intr-o prezentare grafica de calitate si cu informatii prompte. Colectivul redactional, tinar si pasionat, e unul profesionist pina-n virful unghiilor. Pe Tudor Serban, de pilda, redactor-coordonator, daca-l tai la mina, probabil, n-o sa curga singe, ci eventual benzina sau ulei de motor. Baietii de la "Autoexpert" iti vorbesc despre puntea McPherson si injectia multipunct cu nonsalanta cu care altii discuta despre fotbal sau despre vreme. Dincolo de "Soare, sosele, automobile, 800 de kilometri, nisip, mare" - sloganul caravanei -, "Autoexpert" iti ofera si raspunsul la intrebarea de ce roscata de la etajul cinci trece indiferenta pe linga tine si il prefera pe burtosul cu parul var. El are Volvo S 40 si tu doar ochi frumosi. Weekend-ul a trecut pe nesimtite si aventura s-a incheiat o data cu parcarea bolizilor la "Sama Roti", punctul terminus al calatoriei. Nu-ti ramine decit sa te intorci la batrina Dacie, cu resemnarea cu care revii, de fiecare data, la nevasta... ALIN PAICU Cum sa va cheltuiti banii Cum sa iti "cumperi" un aer placut Primul lucru pe care il remarca un vizitator dupa ce va trece pragul casei este atmosfera din camere. Cea mai la-ndemina solutie pentru a obtine o atmosfera agreabila in locuinta este sa va cumparati un odorizant. In comert veti gasi o varietate de produse care va scapa de aceasta problema. De exemplu, puteti alege clasicele deodorante de camera sau sprayuri de camera, cum le cunoaste toata lumea. Acestea se prezinta de obicei in doze mari. Producatorii recomanda ca, inainte de folosire, doza sa fie bine agitata de citeva ori. Nu uitati ca dupa ce doza de deodorant s-a terminat, sau chiar atunci cind e inca plina nu trebuie lasata in preajma unui foc deschis pentru ca va puteti trezi cu o explozie. Daca va hotariti sa cumparati un astfel de produs ar fi bine sa alegeti o firma care produce deodorante cu recipientul din otel. Astfel, riscul unui accident este mult mai mic. De asemenea e bine sa alegeti produse ecologice reciclabile. In caz ca doriti ceva mai putin costisitor puteti alege luminarile parfumate. Pe piata veti gasi luminari parfumate intr-o varietate de culori si cu arome diferite. Daca alegeti sa folositi un aparat odorizant electric e bine sa stiti ca acesta este format din doua piese: dispozitivul propriu-zis pe care il bagati in priza si rezerva de parfum. Va sugeram sa nu uitati de instructiunile de folosire MARINA ENE - majoritatea aparatelor de acest gen functioneaza la 220V - inainte de a-l baga in priza rotiti stecherul astfel incit dispozitivul odorizant sa poata fi introdus in priza in pozitie verticala - reglati intensitatea dorita in functie de preferinte, dar nu abuzati pentru ca altfel exista riscul sa parfumati camera mult prea puternic - puteti tine in priza aparatul timp de 65-75 de zile, cu o durata medie de folosire de 16 ore pe zi (durata de utilizare variaza de la un producator la altul) fara sa schimbati rezerva - daca folositi aparatul 24 de ore din 24 nu va trebui sa schimbati rezerva timp de 40-45 de zile - rezervele de parfum au o durata medie de utilizare de 65 de zile cu o durata medie de folosire zilnica de 16 ore Mai sint citeva "mici" sfaturi pe care ar trebui sa le luati in considerare: - nu atingeti aparatul cu miinile umede sau cu obiecte metalice - aparatul devine fierbinte in timpul functionarii asa ca aveti grija sa nu va provocati arsuri - nu lasati copiii sa se apropie de aparat - nu acoperiti aparatul cu tesaturi sau alte materiale inflamabile - nu fixati aparatul in spatele perdelelor - nu puneti nimic in jurul aparatului pe o raza de cca 50 cm - scoateti aparatul din priza in cazul unei absente indelungate - daca parfumul din rezerva intra in contact cu diferite suprafete le poate deteliora. In acest caz spalati locul respectiv - nu asezati aparatul pe suprafete de plastic - in caz ca parfumul a intrat in contact cu ochii spalati-va cu apa din abundenta In comert veti gasi urmatoarele produse pentru parfumarea locuintei dumneavoastra Deodorante clasice de camera: - Deodorant de camera Air Fresh pret orientativ 30.000 lei - Ambipur Spray antitabac 150 ml pret orientativ 48.000 lei - Spray odorizant Fresh 300 ml pret orientativ 48.000 lei - Ambipur spray odorizant Citrus 300 ml pret orientativ 48.000 lei - Spray odorizant Bonario Neutro Open Air pret orientativ 30.000 lei - Spray odorizant Bonario Exotic 30.500 lei Luminari parfumate: - Glade Aromacologia pret orientativ 124.000 lei - Glade Candela Dewy Meadow Roua pret orientativ 84.000 lei - Therapy Relaxing pret orientativ 52.000 lei - Ambi Pur pret orientativ 52.000 lei - Bonario Vanilie pret orientativ 57.000 lei - Candele scortisoara si portocala pret orientativ 112.000 lei - Luminare simpla pret orientativ 45.000 lei Aparate electrice odorizante si rezerve de parfum - Aparat Gocce antitabac pret orientativ 116.000 lei - Rezerva odorizant Bonario Citron pret orientativ 63.000 lei - Aparat Floral Bonario pret orientativ 174.000 lei - Aparat Ambipur antitabac pret orientativ 235.000 lei - Rezerva Ambipur pret orientativ 120.000 lei - Rezerva Raumduft pret orientativ 41.000 lei Controale si amenzi de sezon in sectorul 4 "Dolce Italia" - inghetata italiana cu materie prima din "Metro" Fabrica de inghetata "Dolce Italia" din Bucuresti a fost inchisa, ieri, in urma unui control efectuat de reprezentantii Directiei Sanitar-Veterinare (DSV) si ai primariei sectorului 4, din cauza conditiilor improprii de preparare a inghetatei. Astfel, incaperea in care se obtine inghetata nu este corespunzator igienizata, iar ferestrele nu sint prevazute cu plase impotriva insectelor. Mai mult, reprezentantii DSV au descoperit cu surprindere faptul ca inghetata "naturala italiana" este in realitate "naturala romaneasca". Desi documentele fabricii prevad prepararea inghetatei din produse importate de societate din Italia, depozitul fabricii era ticsit cu materie prima de provenienta "Metro". In plus, in baraca de lemn folosita drept depozit erau pastrate nu numai faina sau zaharul, dar si cremele, chiar daca in incapere nu exista nici un frigider. Dar cea mai grava neregula constatata de autoritati este aceea ca inghetata "Dolce Italia", care poate fi consumata in restaurante renumite precum Casa Veche, Capitol sau Casa Boema, nu este etichetata in momentul fabricatiei. Inghetata este tinuta mai multe zile in congelatoare, iar inscriptionarea cu data fabricatiei se face in momentul livrarii in reteaua alimentara. Astfel ca data fabricatiei care apare pe eticheta este de fapt data livrarii. In urma controlului, reprezentantii DSV au dispus suspendarea temporara a activitatii societatii pina la intrarea in legalitate si aplicarea unei amenzi de patru milioane lei. La rindul sau, primaria sectorului 4 a sanctionat conducerea "Dolce Italia" cu 30 milioane de lei pentru nerespectarea normelor sanitare. Restaurantul "Cipru", sigilat Un alt obiectiv controlat de autoritati a fost Restaurantul "Cipru" situat in Parcul Tineretului. Constructia nu are nici un fel de autorizatie, desfasurindu-si practic activitatea in fostele vestiare ale strandului aflat in apropiere. Restaurantul a mai fost verificat in urma cu citeva saptamini, cind s-a decis suspendarea activitatii. In ciuda acestui fapt, ieri, restaurantul era deschis. La sosirea inspectorilor, angajatii localului au disparut "in ceata", lasind toata grija in seama portarului, care n-a putut face altceva decit sa lase cale libera autoritatilor sa verifice orice coltisor al restaurantului. In bucatarie domnea mizeria: mese nesterse, in chiuvete - munti de vase murdare, frigiderele - pline cu alimente de origine animala "proaspat expirate", iar mustele erau la ele acasa. Autoritatile au decis sigilarea si inchiderea localului. Mai mult, vor fi sesizate organele abilitate in vederea desfiintarii societatii si demolarii constructiei. IULIANA ANGHEL S-au ieftinit pepenii rosii si vinetele Pentru gospodine este o adevarata fericire sa mearga in piata stiind ca pot sa-si umple sacosele cu fructe si legume fara sa-si goleasca portofelul. Din acest motiv, va spunem ca s-au ieftinit pepenii rosii si vinetele. In pietele bucurestene aceste fructe si legume, care se gasesc din plin pe tarabe, au - in sfirsit! - preturi la indemina oricui. PEPENI ROSII PIATA PRET Big Berceni 2.000 lei/kg Obor 2.000 lei/kg Drumul Taberei 2.500 lei/kg Rahova 2.000 lei/kg Domenii 3.000 lei/kg Cringasi 2.500 lei/kg Amzei 2.000 lei/kg VINETE PIATA PRET Big Berceni 4.000 lei/kg Obor 5.000 lei/kg Drumul Taberei 4.000 lei/kg Rahova 4.000 lei/kg Domenii 5.000 lei/kg Cringasi 4.000 lei/kg Amzei 5.000 lei/kg IULIANA ANGHEL [15][pl.dll?rid=expresro] 