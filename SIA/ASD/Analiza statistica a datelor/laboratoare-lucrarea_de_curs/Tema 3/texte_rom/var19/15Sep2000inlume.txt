 "Blocada benzinei" se intinde spre Europa de est Protestele transportatorilor tind sa se generalizeze in Europa, demonstratiile extinzindu-se ieri si in partea centrala si estica a continentului. Manifestatiile au continuat ieri cu aceeasi intensitate in state precum Germania, Belgia si Olanda, insa au fost inregistrate incidente sporadice si in tari din zona centrala a continentului, precum Polonia, Cehia si Ungaria - Desi fermierii si transportatorii britanici au decis incetarea protestelor si ridicarea barajelor, majoritatea statiilor de benzina si rafinariilor din Anglia au ramas blocate si ieri, autoritatile locale luind decizia rationalizarii livrarilor de combustibili, astfel incit sa fie asigurata alimentarea vehiculelor prioritare, printre care ambulantele, masinile de pompieri si de politie. - Circa 50 de fermieri germani au blocat cu tractoare si alte vehicule agricole rafinariile din nord-vestul Germaniei, situatia fiind extrem de tensionata. Agricultorii au instalat baraje pe mai multe sosele din regiune, traficul fiind aproape paralizat in regiunea localitatii Lingen. Cel putin 500 de autovehicule, camioane si taxiuri au blocat ieri centrul orasului Hanovra, aflat in nordul Germaniei. - Principala autostrada din Aachen (Germania) spre Belgia (A44) a fost blocata ieri de doua ori, pe partea belgiana, protestatarii parcind de-a latul strazii camioane si autovehicule de mare tonaj. Barajele instalate pe soselele spre principalele localitati, printre care si obiective economice strategice, cum ar fi portul Anvers, sau caile de acces spre posturile frontaliere, au creat grave perturbari in activitatea altor societati, in special a celor din domeniul chimiei, care nu mai sint corect aprovizionate - Camionagiii olandezi si-au continuat si ei sporadic protestele. Azi va fi organizata la Haga o mare manifestatie nationala a transportatorilor. "20 de coloane a cite 30 de camioane se vor deplasa spre Haga pentru a duce o petitie la Ministerul Finantelor", a declarat un purtator de cuvint al asociatiei regale a transportatorilor olandezi - Reprezentantii transportatorilor polonezi au anuntat ieri ca se pregatesc pentru "operatiunea melc", care se va desfasura azi, la scara nationala, vehiculele participante, printre care camioane de mare tonaj, urmind sa circule in coloana, cu viteza extrem de redusa, pe mai multe sosele de pe teriroriul tarii. Soferii polonezi, carora li s-au alaturat pescarii, agricultorii si taximetristii, vor manifesta timp de patru ore, paralizind traficul, insa, in cazul in care nu vor obtine rezultatul scontat, au in vedere si alte actiuni de protest - La initiativa companiei particulare de transport BRNO (din Moravia de sud), soferii cehi se pregateau ieri pentru blocarea principalelor sosele si autostrazi din tara. Conform planului, soferii intentioneaza sa organizeze baraje pe autostrada D1 (Praga-Olomuc) si D2 (Brno-Bratislava-Slovacia) si pe soselele spre punctele de trecere a frontierei catre Austria si Slovacia - Reprezentantii transportatorilor ungari au anuntat ieri ca sint gata sa declanseze "proteste radicale" pentru a obtine o scadere a pretului la combustibili, insa premierul Viktor Orban a avertizat organizatiile de resort ca demonstratiile nu sint solutia optima in acest caz. Compania petroliera MOL a anuntat ca, incepind de azi, va majora pretul carburantilor. DIANA EVANTIA BARCA Sirbii cred ca verdictul urnelor nu va fi respectat si ca Milosevici va ramine la putere prin forta! O recenta ancheta a Centrului de Studii Alternative releva ca 45 la suta din iugoslavi estimeaza ca, chiar daca va pierde, Milosevici se va mentine la putere prin forta. Regimul lui Milosevici, care nu a comandat pina acum efectuarea vreunui sondaj de opinie in privinta intentiilor de vot, afirma ca studiile date publicitatii pina acum sint "trucate" si comandate de Occident pentru "a-i influenta pe alegatori". Multi cetateni iugoslavi cred in victoria principalului candidat al opozitiei, Vojislav Kostunica, la alegerile prezidentiale care vor avea loc pe 24 septembrie, fiind de parere, in acelasi timp, ca plecarea de la putere a liderului de la Belgrad, Slobodan Milosevici, ar genera o situatie de criza, transmite AFP. De saptamini intregi, Kostunica, candidat al Opozitiei Democratice din Serbia, din care fac parte 18 formatiuni politice, se situeaza in fruntea sondajelor de opinie. Potrivit ultimului studiu de acest gen, Kostunica se bucura de 45,1 la suta din opiniile favorabile ale electoratului, fata de 38,3 la suta, Milosevici. (I.A.) Alegeri sub psihoza starii de urgenta Unul dintre liderii Opozitiei Democratice Sirbe (DOS), Zoran Djindjici, a estimat miercuri ca puterea incearca sa creeze "o psihoza a starii de urgenta" inaintea alegerilor generale din 24 septembrie, relateaza AFP. Djindjici comenteaza declaratiile ministrului iugoslav al informatiilor, Goran Matici, potrivit caruia elemente proamericane infiltrate in Serbia si o parte a opozitiei iugoslave incearca sa il indeparteze de la putere chiar in seara alegerilor. Liderul DOS a declarat ca "puterea incearca sa creeze o psihoza a starii de urgenta pentru ca simte ca sfirsitul i se apropie si vor exista schimbari in rindurile sale". Djindjici a afirmat ca armata si politia, care ii sustin pe actualii detinatori ai puterii, "nu vor deborda de entuziasm in a-i apara daca vor pierde viitoarele alegeri". In opinia lui Vladan Batici, un alt lider al DOS, Matici "pregateste terenul pentru a justifica apararea regimului in timpul alegerilor si eventuala recurgere la forta si la represalii". Candidatul opozitiei, intimpinat cu pietre Candidatul opozitiei la alegerile prezidentiale din Iugoslavia, Vojislav Kostunica, a sosit ieri in nordul provinciei Kosovo, provincia iugoslava administrata de ONU, el avind un prim miting electoral in orasul Leposavic, relateaza France Presse. Suporterii lui Milosevici din provincia separatista au organizat o contramanifestatie, asteptindu-i pe participantii la mitingul electoral intr-o piata in care i-au atacat, avariind serios una dintre masini. De asemenea, au aruncat cu sticle si cutii metalice in cei prezenti, Kostunica fiind lovit cu o piatra in cap chiar in timpul discursului pe care l-a pronuntat in fata simpatizantilor sai. Un responsabil al Partidului pentru Noua Democratie, pro-Kostunica, a declarat ca in provincie va fi imposibil sa se organizeze scrutinul pentru ca "nu am avut niciodata alegeri corecte in Kosovo in toata istoria noastra". (C.M.) O sicilianca inseminata artificial naste in etape Octupleti la "foc cu foc" O sicilianca, insarcinata cu octupleti in urma unei inseminari artificiale, a nascut miercuri seara o fetita la spitalul Niguarda din Milano, medicii decizind sa prelungeasca sarcina pentru ca ceilalti sapte sa se dezvolte mai bine, relateaza AFP. Mariella Mazzara, 31 de ani, este in a 25-a saptamina de sarcina, iar nasterea copiilor la acest termen le ofera putine sanse de supravietuire. Micuta Margherita, nascuta miercuri seara cu o greutate de 500 de grame, se afla in stare grava, dar care poate fi controlata, fetita avind grave dificultati respiratorii, fiind conectata la un plamin artificial. Nasterea a survenit in urma aparitiei spontane a contractiilor, dar medicii au reusit sa le opreasca, incercind sa prelungeasca sarcina cel putin trei saptamini, pentru ca ceilalti copii sa aiba mai multe sanse de supravietuire. Cazul acesteia a suscitat o vie polemica in Italia, numeroase voci criticind aceasta situatie, in care o femeie tratata impotriva sterilitatii se gaseste in situatia de a-si pune propria viata in pericol si pe cea a copiilor. Medicul care a supravegheat sarcina afirma ca i-a propus femeii sa elimine mai multi embrioni, dar aceasta a refuzat. Ea va stabili un nou record mondial in domeniul sarcinii multiple daca va naste toti cei opt copii, iar acestia vor supravietui macar o saptamina. CAMELIA MUNTEAN Belgradul ridiculizeaza misiunea Natiunilor Unite, printr-un film pe tema Soldatii ONU din Kosovo, cascadorii risului Ministrul iugoslav al informatiilor, Goran Matici, a declansat o campanie de ridiculizare a misiunii ONU din Kosovo, prezentind miercuri presei de la Belgrad o caseta video care prezinta scene din viata functionarilor internationali aflati in regiune, mai degraba ridicole sau degradante, relateaza AFP. Pe caseta se putea vedea un barbat care vomita intr-un apartament, pe un fond muzical al melodiei "What a wonderful world", cintata de Louis Armstrong, sau politisti din MINUK consumind alcool la volanul masinilor de patrulare. De asemenea, alti politisti in civil bind apa din pantofi, dansind in jurul unei maturi in timpul unui joc, sau turnindu-si bere in cap sub privirile mirate ale copiilor albanezi. Unul dintre soldatii ONU este filmat in timp ce se plimba in pielea goala pe aleile unei cazarmi, iar angajatii de la Radio-Mitrovica isi arata fesele pe fondul muzical al cintecului "Born in the USA". Matici a declarat ca "Rezolutia 1244 a Consiliului de Securitate al ONU ramine singura garantie a vietii multietnice in Kosovo, a instituirii unui regim de securitate in zona si revenirii refugiatilor". Rezultatele administratiei ONU in Kosovo sint "catastrofale", a declarat el, adaugind ca imaginile difuzate compromit aceasta organizatie internationala. "Daca, in schimb, ar fi fost vorba de o misiune a NATO, n-ar fi fost nimic altceva decit o continuare a ceea ce face Alianta de mai multi ani", a mai adaugat Matici. CAMELIA MUNTEAN Razboi in lumea modei Versace versus Armani, sau femeia-calugarita contra prostituatei Femeia-religioasa sau femeia prostituata? Iata doua ipostaze ale "Evei" care continua sa puna probleme creatorilor de moda, vechea polemica pe aceasta tema intre reprezentantii casei de moda Giorgio Armani si familia Versace reizbucnind ieri, in Italia, dupa o lunga perioada de "aparenta acalmie". "Daca tie iti place sa imbraci femeile elegant, facindu-le sa para niste calugarite, iata, mie imi place sa creez tinute mai indraznete, astfel incit femeile sa arate ca niste prostituate", i-a spus Gianni Versace lui Giorgio Armani, in cursul unei mai vechi prezentari de moda de la Roma. Armani a tinut sa precizeze ieri ca discutia cu Versace s-a purtat in termeni amicali, iar disputa cu privire la stil a fost mai mult o tachinare. "De asemenea, prin prostituate trebuie sa se inteleaga, mai degraba, femei carora moda le-a impus o anumita atitudine agresiva", a precizat Armani. BIANCA BACARDI Pentru serile lungi de iarna, Dior propune chilotii de citit Transparenta si contrastele mat-diafan sint liniile de baza ale elegantei Christian Dior pentru sezonul toamna-iarna 2000-2001, materialele fine si aproape invizibile fiind vedetele incontestabile ale prezentarii organizate marti, la München. Dior propune costumele din voal sau sifon transparent, simple sau cu broderii minuscule, rochii lungi purtate cu cizme peste genunchi si jachete-fantezie cu garnituri din blana, care completeaza tinuta femeii moderne. Lenjeria intima devine un accesoriu de baza, bikinii, vizibili prin fustele transparente, fiind asortati cu jacheta sau, dupa caz, cu poseta si incaltarile. "Dark Chocolate", o rochie-fantezie din sifon transparent cu broderii, si "Logomania", tinuta "sport", cu jacheta si chiloti imprimati cu articole de ziar, au fost vedetele prezentarii colectiei Dior de la München, apreciate in mod deosebit de publicul monden din Germania. DIANA EVANTIA BARCA Patiserul-sef de la Casa Alba, acuzat de hartuire sexuala O angajata de la bucataria Casei Albe, avind postul de patiser, si-a dat seful in judecata, inclusiv pe presedintele Bill Clinton, in cadrul unui proces de hartuire sexuala, transmite Reuters. Femeia, pe nume Franette McCullouch, il acuza pe patiserul-sef, Roland Mesnier, ca a inceput sa o persecute pentru ca i-a respins avansurile sexuale grosolane, iar pe Clinton, pentru ca nu a fost in stare sa ii rezolve plingerea si sa promulge legi care sa protejeze drepturile personalului de la Casa Alba, asa cum a cerut Congresul inca din 1997, transmite Reuters. Franette a povestit ca Mesnier o punea sa il pipaie pe sub sort, ca sa se convinga ca l-a excitat, ii dadea telefoane in care ii vorbea murdar si, ca sa se razbune, o punea, printre altele, sa curete gramezi intregi de fructe. "Sint o angajata fidela si ma aflu de multa vreme la Casa Alba, voiam doar sa imi fac treaba. Am fost socata cind oficialii de la Casa Alba mi-au spus ca nu se pot interfera cu «stilul de a conduce» al sefului meu pentru a opri hartuielile sexuale si mi-au spus ca, daca nu imi convine, pot sa plec", a povestit Franette. Se pare ca oficialii de la Casa Alba inchideau ochii la comportamentul lui Mesnier, deoarece acesta era extrem de apreciat pentru felurile de desert elaborate si deosebit de gustoase servite la dineurile oficiale si pentru superbele casute de turta dulce create pentru sarbatorile de Craciun. ISABELLA ALEXANDRESCU Banca Mondiala a elaborat Strategia de lupta contra saraciei planetare Raportul pentru Dezvoltare Mondiala in perioada 2000-2001, publicat marti, la Washington, de Banca Mondiala, subliniaza cele sapte angajamente asumate de comunitatea internationala pentru realizarea programelor de dezvoltare pe termen mediu, pina in anul 2005, si lung, pina in 2015, transmite AFP. Cele sapte obiective comune, amintite in raportul BM, vor reprezenta tema principala a dezbaterilor in cadrul intilnirii reprezentantilor Fondului Monetar International si cei ai BM, ce va fi organizata la Praga, in perioada 19-28 septembrie. Va prezentam pe scurt cele sapte obiective: 1. Reducerea la jumatate, in perioada 1990-2015, a proportiei populatiei ce traieste in conditii de saracie extrema. In prezent, aproape jumatate din populatia mondiala (2,8 miliarde) traieste in conditii foarte grele, cu un venit de mai putin de doi dolari pe zi. Tarile in curs de dezvoltare trebuie sa aplice diverse reforme administrative, politice si juridice pentru a atenua sau suprima principalele cauze ale saraciei, incepind cu discriminarile sexuale, etnice sau pe baza statutului social. 2. Includerea tuturor copiilor in institutiile de scolarizare primara. 3. Realizarea unor progrese considerabile in ceea ce priveste egalitatea intre sexe si obtinerea autonomiei femeilor. 4. Reducerea cu doua treimi a ratei mortalitatii infantile si juvenile. In statele foarte sarace, un copil din cinci nu ajunge la virsta de cinci ani, in timp ce pentru statele bogate, aceasta proportie este de 1 la 100. Jumatate din copiii statelor sarace sint amenintati de malnutritie si tulburarile care deriva din aceasta, in timp ce proportia pentru statele bogate este de minimum 5 la suta. 5. Reducerea cu trei sferturi a ratei mortalitatii legate de maternitate. 6. Gasirea mijloacelor prin care toti cei interesati sa poata avea acces la servicii medicale de specialitate pentru perioada de maternitate. 7. Aplicarea strategiilor nationale axate pe o dezvoltare durabila, pentru a contrabalansa, pina in 2015, abuzurile asupra resurselor naturale. Lupta imoptriva coruptiei si deschiderea pietelor, strategii prioritare Lupta impotriva coruptiei in regiunile sudice si deschiderea pietelor in nord reprezinta doua strategii de dezvoltare recomandate de reprezentantii Bancii Mondiale, care au cerut tuturor statelor dezvoltate sau in curs de dezvoltare, "sa-si uneasca eforturile", astfel incit "secolul XX sa devina o epoca a progresului rapid in lupta pentru eliminarea saraciei". Conform recomandarilor BM, statele dezvoltate trebuie sa continue sa sustina finantarea obiectivelor de interes universal, cum ar fi lupta impotriva flagelului SIDA sau tuberculozei, sau de ordin tehnic, printre care imbunatatirea tehnologiei agricole. "Comunitatea internationala trebuie sa actioneze pentru a impiedica accesul la resurse prin care sint finantate conflicte, pentru reducerea vinzarilor de armament si material militar si pentru reconstructia psihologica si sociala dupa conflicte", se mai arata in raportul citat. DIANA EVANTIA BARCA Flash Glont in ceafa pentru coruptie la virf Cheng Kenjie, fost vicepresedinte al Adunarii Populare Nationale din China, condamnat la moarte in urma unui rasunator scandal de coruptie, a fost executat ieri, la Beijing, transmite Reuters. Potrivit unui comunicat al Agentiei China Noua, Kenjie, in virsta de 67 de ani, condamnat pe data de 31 iulie, a fost executat dupa ce Curtea Populara Suprema i-a respins cererea de recurs. Fostul vicepresedinte este oficialul chinez de cel mai inalt rang judecat si condamnat vreodata in China de la instaurarea regimului comunist, in 1949. Acesta a fost acuzat ca, in complicitate cu amanta sa, a reusit sa obtina venituri necuvenite in valoare totala de peste 4,9 milioane de dolari, in perioada 1990-1997, cind ocupa functia de guvernator al provinciei Guangxi. Sursa citata nu precizeaza modalitatea prin care a fost executat Kenjie, insa, de obicei, aceste cazuri se "rezolva" cu un singur glont in cap. (D.B.) Biliard la masa rotunda In Emiratele Arabe Unite a cistigat teren foarte rapid o noua forma de biliard, care nu se mai joaca pe "clasica" masa patrata cu sase gauri (in cea mai raspindita varianta), ci pe una rotunda, cu totul neobisnuita. "Biliardul pe masa rotunda" a fost inventat in Malaiezia si respecta, in mare, regulile jocului clasic, insa masa este rotunda si are numai trei gauri, 13 bile si o perna rotunda in mijloc, menita a face jocul mai dificil. (M.S.) Toaletele S-4, ultima "arma" din dotarea marinei militare americane Marina de razboi americana a hotarit sa inlocuiasca vechile pisoare de pe navele militare cu toalete moderne "de ambe sexe", din otel inoxidabil, masura care va inlesni accesul femeilor la bordul acestor ambarcatiuni, transmite AFP, citind declaratiile unui purtator de cuvint al Marinei Militare din Statele Unite. "Am luat aceasta decizie din ratiuni sanitare si de intretinere. Noile toalete vor inlocui vechile pisoare, masura care va fi implementata treptat, pe toate navele de lupta", a declarat David Caskey. Cu putin inainte de acest anunt, jurnalele americane informau ca marina militara SUA a decis sa inlocuiasca pisoarele cu "instalatii unisex de tip S-4", decizie luata in special din considerente de egalitate a sexelor. Intrebat cu privire la acest subiect, Caskey a declarat ca, incepind de acum noile vapoare vor fi construite tinind cont de egalitatea intre sexe si, cu timpul, vor fi modificate si ambarcatiunile vechi in acest sens. (D.B.) Creier de dictator - sectiune transversala Fostul presedinte indonezian Suharto nu s-a prezentat ieri la cea de-a doua audiere publica in cadrul procesului care i-a fost intentat pentru coruptie. Procesul a mai fost aminat cu 15 zile, dupa ce judecatorii au constatat absenta lui Suharto la audierile care, pentru motive de securitate, s-au desfasurat intr-o sala a Ministerului Agriculturii din Jakarta. Avocatii sustin ca starea de sanatate a fostului presedinte indonezian, in virsta de 79 de ani, nu i-a permis sa compara in fata completului de judecata. Joi au fost audiati medicii lui Suharto pentru ca judecatorii sa poata evalua exact starea de sanatate a inculpatului. Doctorii fostului presedinte indonezian au prezentat imagini relevante, de tomograf, ale unor sectiuni din creierul lui Suharto, afectat de leziuni. (C.V.) Privatizare cu bite si extinctoare Un conflict izbucnit intre actionarii de la o fabrica de produse chimice de la Ekaterinburg, Ural, a degenerat intr-o confruntare deschisa, fiind necesara interventia militiei, relateaza AFP. Principalii doi actionari isi disputa de o saptamina conducerea fabricii UralHimmah, fiecare propunind un director. Miercuri seara, unul dintre directori a vrut sa se instaleze in biroul sau, iar cele doua grupuri au sfirsit prin a se bate cu bite si extinctoare. Fortele de ordine au intervenit, fiind obligate sa traga focuri de arma in aer pentru ca batausii sa se potoleasca. Acest gen de conflicte a devenit obisnuit in Rusia, in ultima perioada inregistrindu-se mai multe astfel de incidente.(C.M.) 