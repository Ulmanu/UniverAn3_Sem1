 Fabiuleisan, lele Floare! ______________________________________________________________________ Am trait-o s-o vedem si p-asta! Bunicuta a fost la CNN! E mai ceva decit lelea Floare la Academie! Seamana mai degraba cu sora-sa, ajunsa la New York si dusa la Bursa de pe Wall Street. Pai da, e frumos, e automatizeisan, dar si noi ne vindem castravetii dupa acelasi principiu! Probabil ca Ion Iliescu si-a vazut un vis implinit! A fost si el invitat la cel mai cunoscut canal tv de stiri de pe planeta. Daca l-au chemat acolo, de buna seama ca americanii il cred important, va fi zis domnul Iliescu plin de satisfactie. Si e ceva sa te dea pe sticla de pe care abia se sterge imaginea lui Bill Clinton pentru a reaparea dupa Tony Blair. E un semn de interes. Unii s-ar grabi sa inteleaga ca CNN l-a invitat pe Ion Iliescu in direct pentru ca, in spatele cortinei, americanii i-au zis un "da" mormait. Pentru optimistii din PDSR, e chiar un mod de interpretare. In acelasi timp, poate fi inteles si altfel. Mai saptaminile trecute l-am putut vedea la CNN, in direct, pe Moammar el-Ghaddafi. Ar putea cineva sa-si imagineze ca americanii i-au spus vreodata un "da" politic? Nici vorba! Liderul libian e cel putin o curiozitate a acestor vremuri. Ziaristii americani stiu ce inseamna impactul. Ghaddafi e un personaj si pentru americanul de rind, si pentru englezul de mijloc, si pentru africanul sarac. Si nu puteau sa rateze o asemenea ocazie. Cred ca tot o curiozitate - e drept, ceva mai mica - este si Ion Iliescu. Nu-i de colo ca unul dintre putinii oameni activi din fosta elita comunista sa supravietuiasca politic si sa se afle in America. Sta bine in sondaje, teoretic ar avea ceva sanse la Presedintia Romaniei, cum sa nu-l inviti pe calatorul care a sosit pe meleaguri americane pentru a convinge ca nu mai este cel care a fost? Era un prilej ce nu putea fi ratat. Si nici n-a fost! A rasturnat Ion Iliescu prejudecatile non-romanilor de pe mapamond? La sfirsitul interviului, s-ar fi gasit destui care sa exclame, uite, dom'le, bau-baul nu e chiar atit de mare, omul s-a schimbat, e democratic, ba chiar ar putea fi un noroc pentru romani! S-ar putea ca unii dintre telespectatorii celebrului canal de televiziune sa fi avut o asemenea reactie. In fond, Ion Iliescu n-a spus prostii. A fost la locul lui, n-a mai incercat sa-i convinga pe cetatenii planetei ce bun e socialismul (prost inteles si cu idealurile "intinate" de Ceausescu) si, in general, s-a purtat bine. Totusi, cei care sa se fi entuziasmat de prestatie trebuie sa fi fost destul de putini. De ce cred asta? Pentru ca Ion Iliescu arata ca un ins dintr-o alta lume! Crispat, cu o privire de om care sufera, care vrea puterea cu orice pret, care invirte cuvintele pina cind sensul acestora fuge in stele verzi. In comparatie cu tot ce se intimpla acum pe planeta, el e doar nefiresc, de moda veche, fara nici o idee de anvergura. Daca la Galati sau la Tecuci, domnul Iliescu are aura unui salvator, la CNN el nu arata decit ca un batrinel chinuit de orgolii, ros de timp ca o draperie veche, demodat ca un costum de pe vremea cind camasile se purtau cu gulerul rasfrint peste reverele hainei. Daca prin Romania multi compatrioti care se uitau in acele momente la CNN l-au urmarit inmarmuriti de emotie, pe alte meridiane, chiar si romanii trebuie sa-l fi privit cu spaima. Domnul Ion Iliescu arata la CNN ca o umbra a trecutului chinuitor. Daca in Romania multi l-au ascultat cu oarecare condescendenta, spunindu-si, la urma urmelor, n-o fi dracul atit de negru (fiind vorba de o populatie care s-a resemnat), pentru romanii din SUA, Canada, Europa de Vest, domnul Iliescu (probabil si extrem de obosit in periplul sau american) arata amenintator. Expresia lui nu-i invita decit sa uite ca intr-o buna zi si-ar putea dori sa se intoarca acasa. Aparitia lui Ion Iliescu la CNN cred ca i-a speriat pe multi dintre cei care mai aveau vreo indoiala. Atitudinea presedintelui PDSR nu trimitea citusi de putin la o Romanie dinamica, moderna, ci la o lume inca mincata de molii. P.S. Domnul Ion Iliescu, in engleza sa de balta, a zis ca firul rosu e "fabiuleisan"! Ceea ce este totusi o minciuna. N-am vazut noi si cititorii hirtia prin care fostul presedinte il invita pe generalul Vasile Ionel sa negocieze mai departe, in ciuda faptului ca nu exista o aprobare a CSAT? Dusmanul de clasa nu doarme niciodata! _________________________________________________________________ 