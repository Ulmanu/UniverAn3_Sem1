 Inainte de accident, Fiul colonelului Gaina se lauda ca poate fura orice masina in timp record Noi informatii aparute in cursul zilei de ieri confirma faptul ca accidentul in care a fost implicat fiul colonelului Constantin Gaina de la UM 0962 are si alte implicatii, care ar putea avea tangenta cu crima organizata. Deocamdata, nici UM 0962 si nici MI nu au exprimat un punct de vedere oficial in legatura cu acest caz. La redactia ziarului nostru am primit numeroase telefoane de la persoane care ne-au oferit date despre palmaresul infractional al lui Alexandru Gaina. Ce cauta Gaina junior la Constanta Inca nu exista o varianta oficiala a filmului accidentului produs de Alexandru Gaina joi seara, in comuna Nicolae Balcescu din judetul Constanta. Nu se stie nici cum a ajuns Gaina de la locul accidentului, unde ar fi fost grav ranit, la Spitalul Floreasca din Bucuresti. Ramine un mister de ce a preferat sa mearga tocmai la Bucuresti, in loc sa se duca la un spital din Constanta, mult mai aproape de locul accidentului. De asemenea, nu este deloc clar de ce Geanina Despina, tinara aflata in masina lui Gaina, grav ranita, a fost dusa la Spitalul Municipal Constanta de soferul unui TIR turcesc si nu de aceeasi persoana care l-a adus pe Gaina la Bucuresti. Dar, cel mai important lucru care ar trebui aflat de catre cei care vor ancheta "cazul Gaina" este: ce cauta fiul colonelului de la contrainformatiile MI la Constanta? Sotul femeii accidentate sustine ca Alexandru Gaina era drogat In cursul zilei de ieri ne-a sunat fostul sot al Geaninei, George Despina, patronul discotecii "Planet" din Mamaia. El ne-a spus ca se afla la spitalul din Constanta, unde a fost internata, fosta sotie care este, in continuare, in stare de coma. Referindu-se la accident, George Despina ne-a declarat ca, "daca politia il va face din nou scapat pe acest drogat, el nu il va ierta". Tot George Despina ne-a spus si ca Alexandru Gaina ar fi venit la Constanta pentru a se intilni cu un prieten, Mihai Soare, si cu o alta cunostinta despre care se spune ca ar fi hot de masini din Pitesti. Despina ne-a mai declarat ca "Soare era prieten cu o prietena" a fostei sale sotii (de care s-a despartit de putin timp). Asa s-ar explica prezenta Geaninei in masina lui Gaina, prietenul lui Soare. George Despina crede ca "masina implicata in accident era furata" si ca "avea numere de Bulgaria". Despina sustine ca masina fusese dusa la un atelier auto in localitatea Crucea, cu citeva zile inainte de accident. Joi, Soare impreuna cu Gaina s-au dus la Crucea pentru a lua masina inapoi. Despina mai afirma ca a auzit ca Gaina ar fi avut in masina, in momentul accidentului, droguri si o trusa speciala folosita la spargeri, cu care se lauda peste tot prin Constanta. Gaina spunea in cercul lui de prieteni constanteni ca poate fura orice tip de masina, in timp record, si ca nimeni nu are ce sa-i faca, intrucit tatal sau lucreaza la SRI. De la Securitate la "Doi s'un sfert" De fapt, tatal lui Alexandru Gaina nu lucreaza si nu a lucrat niciodata la SRI. De loc din Caracal, el a terminat Scoala de Securitate prin anii '73-'74. A lucrat in Directia Securitatii Municipiului Bucuresti pina in 1989. Ulterior, a fost preluat de unitatea informativa a MI condusa de Viorel Tache, si el din aceeasi zona. Cind Alex era mic, familia Gaina locuia intr-un apartament modest din cartierul Berceni. De acolo, au "aterizat" direct in centrul Capitalei, intr-un imobil de pe linga ambasada americana. Cazierul lui Gaina jr. umple pagini intregi Surse din politie sustin ca Alexandru Gaina are la activ peste 20 de fapte pentru care s-a pus in miscare actiunea penala impotriva lui, dar care nu au fost finalizate. Printre acestea se numara peste zece dosare de furturi de masini de lux (BMW, Mercedes sau Jeep Grand Cherokee). El face parte dintr-o vasta retea de hoti de masini de lux, care ajung in strainatate in general pe filiera basarabeana (din banda lui Gaina face parte si celebrul absolvent de Drept Eduard Luchianov). Tot surse din politie ne-au declarat ca, in urma cu citeva luni, Gaina a fost dat in urmarire generala pentru viol si ca s-ar afla in atentia Brigazii de Combatere a Crimei Organizate pentru trafic cu stupefiante. Daca Gaina a condus joi masina sub influenta drogurilor, daca masina era furata si daca el se va face vinovat de tentativa de omor asupra Geaninei Despina, urmeaza sa se pronunte autoritatile cind tinarul fiu de colonel de informatii va iesi din gips. CHRISTIAN LEVANT MIHAI MORAR Procurorii au finalizat rechizitoriul in cazul unui infractor deosebit de periculos Bebe Carabina, un bandit cit o armata Arsenalul pe care el si l-a adunat intr-o garsoniera cuprindea un lansator de rachete, pistoale mitraliera, uniforme militare, statii electronice, pasapoarte falsesau furate, carduri si, nu in ultimul rind, un vibrator Parchetul Militar Teritorial Bucuresti l-a trimis ieri in judecata, in stare de arest preventiv, pe Alexandru Grigore, zis Bebe Carabina, pentru detinere ilegala de arme, munitie de razboi, precum si de diverse echipamente militare specifice Ministerului de Interne, Serviciului Roman de Informatii, Serviciului de Protectie si Paza, Ministerului Justitiei, Ministerului Apararii Nationale. Potrivit rechizitoriului, in luna octombrie, anul trecut, Inspectoratul de Politie al judetului Ilfov a fost sesizat de catre moldovencele Natalia Manoli si Dorina Turcanu ca au fost sechestrate si obligate sa se prostitueze intr-o garsoniera de pe strada Turnu-Magurele din Bucuresti. O echipa de politisti, formata din sublocotenentii Gabriel Nicolae si Daniela Limpus, precum si din plutonierii Dragos Dumitrache si Stanciu Cristian, s-a deplasat la garsoniera indicata de reclamante. Acolo le-a deschis usa un barbat care le-a spus ca este chirias, si se numeste Marius Chitaru, aratindu-le si o legitimatie cu acest nume, emisa de SC Sitaco SA Bucuresti. Intre timp a aparut si proprietarul garsonierei, Daniel Dusa, care a confirmat cele spuse de barbat. Cind politistii au spus ca au venit sa perchezitioneze garsoniera, chiriasul le-a cerut sa o paraseasca pentru ca vrea sa isi cheme avocatul. Cei patru politisti au iesit. Doi au ramas la usa, ceilalti au coborit in fata blocului. Pe proprietarul Dusa, chiriasul l-a trimis pe balcon, incuind apoi usa de acces si tragind jaluzelele. Apoi a deschis brusc usa de la intrare, a tras foc cu un pistol cu gaze in directia plt. Stanciu, pe care l-a amenintat apoi cu o carabina. S-a creat panica, astfel ca barbatul a reusit sa fuga. Ulterior, din albumul foto cu infractori periculosi dati in urmarire generala, politistii au aflat ca au fost fata in fata cu "chiriasul" Bebe Carabina, arestat apoi dupa citeva luni. Echipament militar pentru toate anotimpurile in garderoba lui Carabina In timpul perchezitionarii garsonierei s-a constatat ca Bebe Carabina transformase casa intr-un adevarat depozit militar. S-au descoperit uniforme militare specifice tuturor armelor Ministerului de Interne, cu accesoriile de rigoare aranjate pe anotimpuri. Nu au lipsit nici cele specifice Politiei Rutiere, reflectorizante, sau cele ale Fortei de Interventie Rapida - combinezoanele negre inscriptionate "Politia". Zeci de camasi, bluzoane, care aveau si gradele aplicate. Prefera gradul de plutonier. Echipamente kaki cu pete maro si negru, tip camuflaj. Veste antiglont, maiouri antiglont, catuse. Caschete de diverse tipuri, cu embleme ale MI, MJ, MApN, petlite pentru uniformele ocoalelor silvice. Printre obiectele speciale se aflau un dispozitiv cu microfon pentru prindere de cascheta, o casca cu vizor ca a trupelor speciale ale SRI, o statie de emisie-receptie Motorola, doua girofaruri magnetice, binocluri "Noronia", dispozitive de amortizare pusca si, culmea, un lansator de racheta. Intr-un geamantan cu cifru s-au gasit incarcatoare de mitraliere de diverse tipuri, mii de cartuse, placute de inmatriculare pentru masini, pasapoarte pe diverse identitati, dar cu poza lui sau in alb, buletine de identitate, certificate de casatorie, carnete, legitimatii de tot felul, livrete militare, permise de vinatoare, cartele magnetice, carduri, peste 100 de livrete CEC, chitante fiscale, si o multime de stampile. Nu in ultimul rind, in garsoniera au mai fost gasite un vibrator pentru stimularea dorintelor sexuale feminine si o geanta plina cu obiecte necesare unei cit mai bune deghizari. Tot acest arsenal, obtinut de la diverse institutii particulare sau de stat, i-a determinat pe procurori sa continue cercetarile cu privire la provenienta lor intr-un dosar separat. ONDINE GHERGUT Tiganii din Tirgu-Jiu dau in judecata politia Disco Vox a fost inchisa ieri pentru ca functiona ilegal Vicepresedintele Partidei Rromilor filiala Gorj, Vasile Bonculescu, a anuntat ieri ca rromii retinuti vineri noaptea in urma scandalului de la Discoteca Vox din Tirgu-Jiu vor da in judecata institutia politiei pentru "tratamentele inumane" la care acestia au fost "supusi de catre politisti". Pentru aplanarea conflictului declansat la discoteca a fost necesara interventia a doua patrule formate din politisti si jandarmi, insa acestea n-au putut face fata violentelor rromilor, care i-au snopit in bataie pe cei patru membri ai patrulelor. In urma loviturilor primite, un jandarm, George Marchis, a murit la Spitalul de Urgenta Floreasca din Capitala, iar un altul, Alin Cristuinea, primeste in continuare ingrijiri medicale la Spitalul Tirgu-Jiu. Pentru calmarea spiritelor a intervenit, ulterior, Detasamentul de Interventie Rapida din cadrul IPJ Gorj, care a reusit sa-i imobilizeze si sa-i retina la sediu pe cei aproximativ 15 rromi pusi pe scandal. Doar doi dintre agresori au fost arestati de procurori a doua zi de la producerea incidentelor: Costel Stefanescu, zis "Calu" (25 de ani), si fratele sau, Ionel (19 de ani), ambii fara ocupatie. Ceilalti scandalagii retinuti de politisti au fost pusi in libertate. Acestia s-au dus imediat la medicii legisti pentru a-si procura certificate pe baza carora, acum, ei vor sa dea politia in judecata. Vasile Bonculescu spune ca el nu vrea sa ia apararea rromilor vinovati de cele intimplate in discoteca si este normal ca "fratii Stefanescu sa-si plateasca faptele". El ii acuza insa pe politisti ca i-au "batut, umilit si supus la tratamente inumane" pe rromi la sediul politiei, printre cei retinuti aflindu-se si copii minori. De asemenea, Bonculescu afirma ca rromii au fost si victimele discriminarii in timpul interventiei. Seful Inspectoratului de Politie al Judetului Gorj, colonelul Stefan Aranaciu, a respins ieri acuzatiile aduse de reprezentantul rromilor gorjeni, declarind ca loviturile pe care acestia le au provin din timpul batailor din discoteca, iar de rasism nici nu poate fi vorba. El crede ca rromii gindesc astfel dupa ce accesul lor a fost interzis in doua discoteci din Tirgu-Jiu. Ancheta efectuata in urma incidentelor provocate la sfirsitul saptaminii trecute in incinta Discotecii Vox au scos la iveala faptul ca discoteca functiona ilegal, fara sa aiba vreun fel de autorizatie - de la primarie, de la mediu sau din partea pompierilor. Primarul municipiului, Florin Circiumaru, a dispus ieri ca discoteca sa-si inceteze activitatea pe care o desfasura din anul 1998 fara a plati taxe si impozite la primarie. Prefectura Gorj indeamna cetatenii sa participe la ceremonialul organizat in centrul orasului Soldatul George Marchis va fi inmormintat cu sprijinul Comandamentului de Jandarmi Gorj, in Baia Mare, orasul sau natal. Astazi insa, Prefectura Judetului Gorj va organiza un ceremonial religios si militar la catedrala din fata prefecturii in memoria tinarului ucis in confruntarile din Discoteca Vox. Prefectul de Gorj, Emil Popescu, spune ca a hotarit organizarea acestei "manifestari decente pentru a demonstra celor care incearca sa timoreze populatia ca aceasta este in sprijinul autoritatilor pentru a inlatura aceste actiuni". In plus, prefectul a anuntat ca astazi, la ora 16.00, se va intilni cu toti rromii din cartierul Obreja pentru a discuta pe marginea evenimentelor nedorite intimplate recent, in speranta ca astfel de incidente nu se vor mai repeta. CLAUDIA TIPLUICA Maior de politie, la zdup pentru o spaga de 3.000 de dolari Un ofiter de politie de la IPJ Ilfov a fost arestat, vineri seara, pentru luare de mita, in urma unui flagrant organizat de Parchetul Militar Teritorial Bucuresti si Grupul de Control al Ministerului de Interne. Maiorul Ionel Cioplea, in virsta de 42 de ani, de la Serviciul Economic al Politiei Ilfov controlase recent citeva depozite de marfuri din comuna Pantelimon, apartinind unor patroni arabi. O parte din marfuri fusese sigilata de politisti. Ulterior, politistul Cioplea a constatat ca sigiliile au fost rupte. Cioplea i-a amenintat pe arabi ca le-ar putea deschide un dosar penal pentru ruperea sigiliilor. Dar ca, pentru suma "potrivita", ii va lasa in pace. Patronii depozitelor au sesizat Parchetul Militar. Flagrantul a fost organizat la sfirsitul saptaminii trecute: patronii s-au intilnit cu maiorul Ionel Cioplea si i-au dat un plic cu 3.000 de dolari insemnati. Ofiterul a fost arestat vineri seara pentru luare de mita. In acest caz mai este cercetat, in stare de libertate, si capitanul Liviu Balan, care era de fata cind s-a dat spaga. Maiorul Cioplea avea reputatia unui politist onest. "Nu am avut nici un fel de problema cu Cioplea, parea un ofiter model si un bun profesionist", ne-a declarat colonelul Vlad Barbu, seful IPJ Ilfov. DANIEL NEAMU, PETRISOR CANA Jaful anului 2.600 de tone de motorina furate din Depoul Pascani Politia Transporturi Feroviare de la Pascani a descoperit ca rezervoarele depoului sint goale. Peste 2.600 de tone de motorina, care reprezentau rezerva strategica a institutiei, au fost furate, valoarea combustibilului ridicindu-se la peste 26 miliarde de lei. Vestea despre acest furt, considerat de politistii de la IPJ Iasi drept furtul anului, a parcurs cu viteza fulgerului distanta pina la Bucuresti, la conducerea nationala a companiei de transport marfa. Persoana direct raspunzatoare de rezervele de motorina a Depoului Pascani, gestionarul Virgil Stoleru, a disparut fara urma. Ieri a sosit o comisie de la conducerea societatii care intreprinde o ancheta paralela cu Politia Transporturi Feroviare. Maior Vasile Costiug, comandantul Politiei TF Pascani, a declarat: "Dupa primele cercetari s-a stabilit ca lipseau din depou aproximativ 2.600 de tone de motorina, din care 800 reprezentau depozitul strategic. Din aceasta cantitate se pare ca 400 de tone au ajuns la Piatra Neamt, Cimpulung Moldovenesc si Roman, dar nu au fost trecute in acte. Deci motorina, pur si simplu nu a fost scoasa din contabilitate. Actele au fost verificate, dar numai pe ultimele doua luni, pentru ca in septembrie a fost aici un control financiar care a stabilit ca totul este in regula". Totul a inceput in urma cu o saptamina, in momentul in care remizele Socola si Dornesti au trimis la Pascani mai multe cisterne pentru a prelua 40 de tone de motorina. Carburantul era depozitat aici pentru ca remizele nu sint prevazute cu spatii pentru stocarea combustibililor. Gestionarul Virgil Stoleru nu era de gasit cind au sosit cisternele, si conducerea Depoului Pascani a luat hotarirea ca o alta persoana sa efectueze transferul de combustibil. Surpriza a venit cind in primul cazan, care trebuia sa fie plin-ochi, mai erau citiva stropi. La fel s-a petrecut si cu al doilea, iar in momentul verificarii depozitului strategic de stat de 815 tone, care era gol-golut, toata lumea a realizat ca se petrecuse cel mai mare hold-up cu care s-a confruntat vreodata municipiul Pascani. Directorul general al Societatii de Transport Marfa a luat imediat masura destituirii din functie a conducerii Depou CFR Marfa Pascani. Seful coordonator al depoului, Aurel Barsan, si adjunctul sau, Costel Ugeanu, au fost zburati din functie. Mai multi laboranti si functionari de la depozitul de motorina s-au ales, de asemenea, cu contractul de munca desfacut. Motorina nu putea sa dispara decit pe o linie din spatele depoului, linie care duce catre Barajul Siret si care se afla pe terenul concesionat unei firme controlate de viceprimarul PDSR al municipiului Pascani, Alexandru Pantazi. CATALIN DUMITRESCU Directorul comercial al SIDEX Galati, Mircea Aurel Drozan, arestat Pe 12 noiembrie a fost emis un mandat de arestare impotriva lui Mircea Aurel Drozan, director comercial la SIDEX Galati, mandat care a fost executat luni, 13 noiembrie. Masura arestarii preventive a fost luata pentru cinci zile, directorului imputindu-i-se infractiunea de "abuz in serviciu contra intereselor publice". Anchetarea lui Mircea Drozan este legata de arestarea, cu doua saptamini in urma, a lui Andrei Zanapol, administrator la societatea "Prima Pagina" din Galati. Potrivit spuselor maiorului Ioan Maris, purtator de cuvint la Inspectoratul Judetean de Politie Galati, directorul comercial al SIDEX, Mircea Aurel Drozan, a desfasurat in perioada aprilie-septembrie contracte de vinzare-cumparare cu mai multe firme cu capital privat din Galati, emitind catre SIDEX bilete de ordin fara acoperire si aducind combinatului un prejudiciu de 37 de miliarde de lei. Potrivit aceleiasi surse, ancheta este condusa de catre procurorii de la Parchetul de pe linga Curtea de Apel Galati, fiind posibila extinderea cercetarilor si asupra altor firme sau persoane fizice. Avocatii lui Mircea Drozan, Alexandru Balan si Paul Sararu, au declarat pentru ziarul nostru ca "arestarea directorului comercial este nelegala, daca se iau in considerare textele de lege invocate in mandatul de arestare. Mircea Drozan nu este functionar public. Ceea ce i s-a retinut clientului nostru nu isi gaseste corespondentul in lege. Consiliul de Administratie al SIDEX Galati a emis un comunicat prin care instiinteaza organele de ancheta ca arestarea lui Mircea Drozan perturba intreaga activitate a combinatului. Parchetul a emis un mandat de perchezitie la domiciliul directorului comercial. ALINA COMSA-DURBACA Internele nu se amesteca in ancheta de la Galati Nici un alt director sau membru in CA Sidex nu este cercetat pina in prezent "Arestarea directorului comercial de la Sidex este de competenta IPJ Galati si a procurorilor din localitate. Ministerul de Interne si IGP nu s-au implicat in aceasta ancheta", a declarat pentru "Evenimentul zilei" generalul de armata Mircea Muresan, prim-adjunct al ministrului de interne. Intrebat daca vreunul dintre directorii sau membrii CA din combinatul galatean sint cercetati in vreo cauza penala, colonelul Dumitru Sorescu, adjunctul sefului Directiei de Combatere a Criminalitatii Economico-Financiare din IGP, a declarat ca, pina in prezent, subordonatii sai nu au in lucru nici un caz. "Este posibil ca la Galati sa se faca vreo cercetare, dar la noi n-au ajuns nici un fel de date. Am primit doar informarea despre arestarea de luni seara", a mai spus colonelul Sorescu. NICOLETA SAVIN Tilharul din Parcul Herastrau, capturat Un tilhar care actiona in zona Parcului Herastrau din Capitala a fost prins de politistii bucuresteni. Marius Varache, in virsta de 20 de ani, din Galati, se folosea de un cutit de bucatarie si ataca femeile singure care treceau prin preajma Pavionului H. Tilharul actiona, de obicei, la adapostul intunericului, dimineata sau seara. Pina acum, politistii au probat doua tilharii comise de Varache. Totodata, politistii de la Sectia 1, care l-au prins pe autor, au declarat ca galateanul se face vinovat si de tentativa de viol. Printre victime se afla si o femeie de nationalitate straina care a fost atacata de Varache in dimineata zilei de 23 octombrie. Conform politistilor, atacatorul i-a pus femeii mina la gura, a obligat-o sa se intoarca cu fata la un copac si a incercat sa o violeze, sub amenintarea cutitului. Cind victima a incercat sa fuga, tilharul a lovit-o cu pumnul si i-a furat un inel si ceasul de la mina. O alta victima a lui Varache este o femeie din Bucuresti care se indrepta, pe 28 octombrie, spre serviciu. Si cu aceasta tilharul a incercat sa intretina relatii sexuale, insa femeia a reusit sa scape fugind pe strada, in fata masinilor. Marius Varache a fost arestat pentru tilharie. (P.C.,D.N.) Batrina, omorita cu toporul Ginerele Galeniei Sima a trecut in seara de 11 noiembrie sa vada cum se mai simte soacra sa. Cind a intrat in casa a descoperit cadavrul batrinei in stare avansata de putrefactie. Barbatul a anuntat politia, iar criminalistii de la IPJ Hunedoara au mers la fata locului pentru cercetari. Linga patul victimei a fost gasita arma crimei, un topor plin de singe. Dupa cercetarea cadavrului, medicul legist a stabilit ca femeia a fost omorita cu cinci lovituri de topor. Trei dintre acestea aproape ca i-au retezat gitul, iar celelalte doua i-au zdrobit capul. Galenia Sima a fost omorita cu aproximativ o saptamina inainte de a fi gasita. Principalul suspect este Martin Marcel, in virsta de 19 ani. Acesta cunostea victima pentru ca ea ii cerea sa o ajute la diverse treburi in gospodarie. LUCIAN STANCIU Dupa mai bine de un an de cautari, Evadatul Lepa a fost gasit sub patul iubitei sale In urma cu mai bine de un an, doi detinuti au evadat de la un punct de lucru al Penitenciarului "Popa Sapca" din Timisoara. Puscariasii au fost trimisi sa taie lemne dupa ce tocmai terminasera de furat varza. S-au indepartat incet de gardieni si au disparut intr-un lan de porumb. Unul dintre ei a fost gasit luna trecuta. Mort. A fost taiat de tren. Al doilea evadat, Marcel Lepa, s-a intors in puscarie dupa ce s-a plimbat un an liber in jurul Lugojului. Evadare prin cultura de varza Ionel Marcel Lepa are 29 de ani si este din Lugoj. In 11 iunie 1999 a fost arestat pentru furt, fiind apoi condamnat la 12 ani si sase luni de inchisoare. A ajuns la Penitenciarul din Timisoara impreuna cu colegul sau Constantin Samoila, 29 de ani, condamnat si el tot pentru furt. Cei doi erau scosi, impreuna cu un grup de detinuti, la punctul de lucru de cale ferata. Atmosfera era relaxata, gardienii facind chiar afaceri cu detinutii. Puscariasii erau trimisi de paznici la furat de varza pe un cimp din apropiere. Varza furata era apoi schimbata pe tuica, si toata lumea era multumita. In 28 octombrie 1999, dupa ce finalizasera actiunea, Lepa si Samoila au fost trimisi sa taie lemne. "Am plecat cu Samoila dupa lemne si ne-am indepartat incet, incet, de punctul de lucru", povesteste Marcel Lepa. "Nu ne mai vedea nimeni si am luat-o la fuga prin cimpul de varza si am intrat intr-un lan de porumb. Am luat-o apoi pe linga sosea, pina am ajuns la Lugoj. Eram vorbiti dinainte sa evadam". Gardienii de la punctul de lucru au remarcat absenta celor doi detinuti si au dat imediat alarma. Un dispozitiv important de cautare a pornit pe urmele fugarilor, dar era prea tirziu. Nici macar ciinii politisti nu au mai reusit sa le ia urma. In paralel cu actiunea de cautare a inceput cercetarea gardienilor de sub nasul carora evadasera detinutii. Ancheta a scos la iveala fapte incredibile. Gardienii se imprietenisera cu detinutii. Puscariasii erau trimisi la furat de varza. Faceau tot felul de comisioane pentru gardieni. Lepa era favoritul lor. Detinutul primea din cind in cind un telefon mobil de la gardieni si isi suna rudele si prietenii. Lepa se pregatea sa fuga din tara "Am fost de mai multe ori la un pas de a-i prinde", ne-a declarat comandantul Penitenciarului din Timisoara, colonelul Ioan Bila. "Mi s-a parut interesant ca de fiecare data cind incercam sa-i capturam, ajungeam cu cinci minute prea tirziu". Marcel Lepa are un verisor care este politist la Lugoj. Detinutul spune insa ca nu a avut nici un contact cu acest verisor pentru ca ii era frica sa-l sune. Totusi, dupa mai bine de un an de cautari, politistii din Lugoj au prins un fir. Luni seara, ei au descins in locuinta Marianei Ionescu, din comuna Costei, linga Lugoj. Marcel Lepa era ascuns sub pat si tremura din toate incheieturile. Nu a opus rezistenta la arestare. Nu mai avea nici un rost. Anul sau de libertate se incheiase intr-un mod mai putin tragic insa decit pentru colegul sau Samoila. "Am stat ascunsi in Lugoj, prin satele si prin padurile din zona. Am avut prieteni care ne-au ajutat. Ne-au dat bani si mincare", ne-a spus ieri Marcel Lepa, in Penitenciarul din Timisoara, uitindu-se fix la lanturile groase fixate pe picioarele sale. La inceputul lunii octombrie, politistii lugojeni au fost la un pas de a-i captura pe evadati. Marcel Lepa si Constantin Samoila intrasera in blocul in care locuia mama lui Lepa. Au fugit insa cu citeva minute inainte de sosirea politistilor si s-au despartit. "Am stabilit cu Constantin sa ne intilnim a doua zi seara, la locul nostru obisnuit de intilnire, la piciorul unui pod de linga oras", povesteste Lepa. "Eu am ajuns a doua zi, dar Constantin n-a venit. M-am dus acolo si a doua, si a treia zi, dar nu l-am mai vazut. Am aflat dupa citeva zile ce s-a intimplat". Speriat de interventia politistilor, Constantin Samoila si-a pierdut cumpatul. Dupa ce s-a despartit de Lepa el a fugit spre gara. Nu a indraznit insa sa intre pe peron si a ocolit cladirea. A incercat apoi sa sara din mers dintr-un tren, de frica sa nu fie prins de politisti. A alunecat, iar rotile trenului au trecut peste el. Cadavrul mutilat a fost gasit a doua zi cind a fost identificat ca apartinind unuia dintre fugarii de la Belint. Lepa si-a dat seama ca a ramas singur. "Am stat ascuns in padure si am luat legatura cu niste prieteni. Mi-au gasit o calauza care sa ma scoata din tara ca sa ajung in Austria si apoi in Germania. Trebuia sa platesc 800 de marci. Inainte de a pleca, am vrut s-o mai vad o data pe prietena mea Mariana. M-am dus la ea la Costei. Voiam sa fac o baie si sa ma barbieresc, dar n-am apucat pentru ca a intrat politia peste mine", ne-a mai spus evadatul Lepa. Aventura sa in libertate a luat sfirsit. Lepa s-a intors in Penitenciarul din Timisoara. A fost condamnat in lipsa pentru evadare, iar pedeapsa s-a adaugat la cea pentru furt. Marcel Lepa va sta 16 ani in inchisoare. Gardienii au fost sanctionati administrativ, fiind suspendati din functii. Seful punctului de lucru, plutonierul-major Constantin Hutanu, a fost condamnat la trei luni de inchisoare de Tribunalul Militar. TUDOR FLUERAS 