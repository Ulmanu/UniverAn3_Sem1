 Impuscati in fata Parchetului Capitalei Nicolae Serbu si prietena lui au fost raniti cu o arma de vinatoare cind ieseau din restaurantul "Zet" O reglare de conturi intre personaje din lumea interlopa s-a petrecut chiar in fata Parchetului Capitalei, ieri dimineata, in jurul orei 7.00: Nicolae Serbu, in virsta de 36 de ani, si prietena sa au fost impuscati cu o arma de vinatoare, imediat dupa ce au iesit din restaurantul "Zet" - un local situat in apropierea Palatului de Justitie. Cei doi au fost raniti usor (cartusul era cu alice) si nu a fost necesara internarea lor. Serbu le-a declarat anchetatorilor ca, imediat dupa ce a iesit din local, in jurul orei 7.00, a fost acostat de niste indivizi, cu care s-a luat la cearta. Cautind sa evite un scandal, el s-a urcat in masina, impreuna cu prietena, si a pornit autoturismul. In acel moment, unul dintre indivizi a tras doua focuri de spre masina cu o arma de vinatoare. Proiectilele au strapuns parbrizul. Apoi, Serbu a demarat si a reusit sa fuga. A sesizat imediat Sectia 14 de politie, insa cercetarile au fost preluate de politistii Serviciului Omoruri si de catre procurorul criminalist Elena Gavadia. Politia a retinut un suspect, a carui identitate nu poate fi facuta publica. Inca nu se stie care a fost motivul scandalului (cercetarile erau in plina desfasurare la inchiderea editiei), dar, potrivit unor surse, ar fi vorba de o reglare de conturi. Restaurantul "Zet" este un local frecventat indeosebi de infractori cu "gulere albe": fiind plasat in apropierea Palatului de Justitie, barul este locul unde se pun la cale diverse "inginerii" judiciare. (A.C.,A.N.) Gemeni de 14 ani, cu 500 de furturi la activ Fratii Danut si Bogdan Tolos din Timisoara, au numai 14 ani si nu arata deloc ca niste hoti fiorosi. Cei doi copii care seamana ca doua picaturi de apa au insa la activ peste 500 de furturi din masini si din magazine. Au ajuns celebri pentru dexteritatea lor iesita din comun. Politistii ii cunosteau, dar nu aveau ce sa le faca. De mai bine de patru ani, cei doi frati au spart masina dupa masina. Ghinionul lor este ca au aimplinit 14 ani, virsta la care au raspundere penala, si au fost arestati. Specialistii de la Scoala Generala Politistii de la sectia 1 din Timisoara i-au retinut miercuri pe fratii gemeni Danut si Bogdan Tolos. Pina in acest moment, politistii au probe pentru a-i ancheta pe cei doi frati pentru 200 de furturi din masini si din magazine, dar numarul spargerilor comise de Danut si de Bogdan depaseste cifra de 500. Activitatea lor infractionala a inceput in 1996, cind aveau numai zece ani. Atunci parintii lor s-au despartit, si copiii au scapat de sub supraveghere. "Ne-a invatat un baiat sa furam", ne povesteste Danut in curtea Politiei din Timisoara, unde a ajuns ieri dupa o noua serie de spargeri. Este tinut in permanenta de mina de un politist pentru ca "micutii sint tare iuti la suta de metri si nu se stie cind o iau la fuga". Copilul arunca o privire spre fratele lui, care se tine de mina cu un alt politist. Familie dezorganizata, bataile tatalui, nepasarea mamei. Un scenariu care se repeta tot mai des in societatea romaneasca. "Nu aveam bani. Tata ne tot batea si ne-am apucat de furat ca sa facem rost de bani. Furam si apoi vindeam ce furasem si ne luam de mincare, suc sau pantofi. Stiam ca nu poate nimeni sa-mi faca nimic pentru ca nu aveam 14 ani", ne povesteste Danut. Fratele sau Bogdan aproba: "Mergeam si eu cu fratele meu. Am vindut la taximetristi si ne-am cumparat mincare si suc", spune el. Cei doi gemeni au fost prinsi de politistii timisoreni de mai multe ori din 1996, dar de fiecare data au fost obligati sa le dea drumul. Au fost internati intr-o scoala speciala, dar au fugit si s-au intors pe strada, locul unde se simteau ca pestele in apa. Ii rugam sa ne arate cum lucrau. Nu refuza. Gemenii se apropie de o masina confiscata, aflata in curtea Politiei sub ochii ageri ai oamenilor de ordine care ii insotesc. Fug repede si pot sa dispara. Danut se duce la portiera din dreapta, isi duce mina dreapta la ochi si se lipeste de geam. "Ei bine, nu are alarma", spune Danut. Bogdan sta de sase. Asa faceau si pe strada. Lucrau si noaptea si ziua. Cine se uita dupa doi pusti cu ochi albastri, nevinovati? Erau dotati cu un set de chei. Lucrau portierele si furau ce gaseau mai de pret prin masini. La 14 ani, fratii Tolos sint deja doctori in spargeri. Complicii fratilor Tolos sint in libertate Danut si Bogdan au lucrat de cele mai multe ori in echipa cu alti doi minori. C. Covaci, 13 ani, si F. Tataru, 12 ani, nu pot fi arestati pentru ca nu au inca 14 ani. In aceeasi situatie au fost si fratii Tolos pina in 23 august 2000, cind au implinit 14 ani. Cei patru au spart masini si au furat pe raza a patru sectii de politie din Timisoara. Practic nu exista om al legii din Timisoara sa nu-i cunoasca. Lucrau mai ales in zona centrala. Era mai usor, mai multa lume pe strada. Daca ii prindea Politia nu era nici o paguba. Stiau ca nu pot fi arestati. Pe linga masini, gemenii Tolos s-au specializat si in telefoane celulare. La 14 ani au deja o experienta de invidiat. Le fluturam rapid un mobil prin fata si ii intrebam ce marca e. Ne spun din prima, fara ezitare. Danut si Bogdan au fost dusi ieri la Parchet. Procurorul i-a audiat si a decis arestarea lor pentru cinci zile, pentru furt calificat. Danut a replicat imediat. "Doamna procuror, furt simplu, nu e calificat". Copiii cunosc si codul penal. Procurorul a fost nevoit sa le explice ca furturile au fost comise noaptea si in locuri publice, deci e furt calificat. Fratii Talos au ajuns in arestul IPJ Timis si urmeaza sa se intoarca la Parchet pentru prelungirea mandatelor de arestare. "As vrea sa ma las de furat", ne spune Bogdan. "Mai bine cersesc decit sa fur". Fratele sau, Danut, pare si el spasit. "Nu o sa mai fur", ne spune el privindu-ne in ochi, dar in clipa urmatoare il pufneste risul. TUDOR FLUERAS "Sun Shipping", verificata la singe Scandalul celor noua tone de hasis descoperite marti in Portul Constanta este departe de a se incheia. Ieri, reprezentantul firmei "Gilmar Development" SRL, Xheamuran Cadir, a fost arestat la Constanta. Specialistii in shipping ai generalului Mihai Gheorghe Stoica, seful Directiei de Combatere a Crimei Organizate (DCCO) din IGP, s-au prezentat la sediul din Capitala al firmei "Sun Shipping" pentru a verifica minutios registrele contabile si activitatea acesteia. Un personaj important al acestei afaceri, iordanianul Saleh T. M. Ayman, care a parasit Romania in 1999 si care este asociatul si administratorul unic al firmei-fantoma "Gilmar Development" SRL - destinatarul marfii, va fi dat in urmarire prin Interpol. Ancheta politiei este coordonata de generalul de brigada Mihai Gheorghe Stoica, seful DCCO. (A.G.) Keamuran Cadir urma sa depoziteze drogurile la Eforie Nord In urma cercetarilor efectuate de ofiteri ai Serviciului de Politie Port Constanta si ai Biroului de Combatere a Crimei Organizate din I.P.T. Constanta s-a constatat ca documentele prezentate organelor vamale au fost falsificate de Keamuran Cadir, in virsta de 49 de ani, din Constanta, agent in cadrul SC "Metacar" SRL Constanta. Potrivit IGP, Cadir a urmarit containerul pe intreaga perioada a transportului, de la plecarea acestuia din Portul Barcelona si pina la sosirea in Portul Constanta. Politistii spun ca Keamuran Cadir a tinut in permanenta legatura, prin telefon, cu un cetatean strain, a carui identitate ramine inca necunoscuta. Pentru scoaterea containerului cu hasis din Portul Constanta, Cadir a primit, prin transfer bancar, 24.000 de dolari, desi, conform documentelor, valoarea declarata a marfii era de 4.126 de dolari. Conform precizarilor facute comisionarului vamal, Keamuran Cadir urma sa depoziteze marfa in orasul Eforie Nord, dupa care trebuia sa astepte indicatii de la omul de legatura din strainatate. Surse din politie ne-au declarat ca administratorul si asociatul unic al firmei "Gilmar Development" SRL (destinatarul marfii), Saleh T. M. Ayman, in virsta de 30 de ani, urmeaza sa fie dat in urmarire prin Interpol. Administratorul firmei "Sun Shipping" sustine ca nu avea habar de continutul containerului Surse din IGP ne-au declarat, ieri, ca in unele documente ale firmei "Sun Shipping" au fost sesizate nereguli. Drept urmare, s-a dispus o verificare "la singe" a activitatii acesteia, deoarece exista suspiciuni legate de o posibila implicare a societatii in scandalul celor noua tone de hasis. Ofiteri din cadrul IGP s-au prezentat, ieri, la sediul din Bucuresti al firmei "Sun Shipping". In urma acestui scandal, am contactat conducerea societatii, care sustine ca nu stia ca in container se afla droguri. "Noi sintem doar comisionari in vama si nu puteam sa controlam ce se afla in interiorul acelui container decit in prezenta vamesilor", ne-a declarat, ieri, Radu Negroiu, administrator al firmei "Sun Shipping" SRL. Potrivit acestuia, reprezentantul din Constanta al firmei avea imputernicire din partea importatorului marfii ("Gilmar Development" SRL) pentru a se ocupa de formalitati. "In aceasta situatie, «Sun Shipping» apare ca declarant vamal, in numele firmei respective, dar nu face altceva decit o intermediere intre autoritatea vamala si firma importatoare", a adaugat Negroiu. Administratorul "Sun Shipping" a mai spus ca actele de import pareau in regula, "dar daca reprezentantul nostru din teritoriu se face vinovat de nereguli va trebui sa raspunda". ALINA GRIGORE PETRISOR CANA Primul pion al afacerii containerului cu hasis, arestat la Constanta Procurorii Parchetului de pe linga Curtea de Apel Constanta au finalizat in cursul zilei de ieri ancheta privitoare la cetateanul Cadir Keamuran. Din probele administrate la dosar, care il implica in mod direct pe Keamuran in cazul containerului plin cu hasis descoperit in Portul Constanta, procurorii au emis un mandat de arestare preventiva pe o perioada de 30 zile. Din cele declarate de catre procurorul general al Parchetului Curtii de Apel Constanta, Traian Poenaru, reiese ca "Keamuran se face vinovat de savirsirea infractiunilor de fals intelectual, contrabanda prin prezentarea de documente false la autoritatea vamala si trafic de stupefiante. Acesta, ca urmare a infractiunilor savirsite, a realizat introducerea in tara a unui container, in care a fost descoperita cantitatea de 8.610 kg hasis". Pedeapsa pe care o risca Keamuran Cadir, in virsta de 50 ani, este cuprinsa intre trei si 20 ani de inchisoare. Din surse neoficiale am aflat ca acesta, de profesie agent maritim, este cel care s-a ocupat de importul containerului, ca reprezentant legal al firmei "Gilmar Development", societate-fantoma apartinind cetateanului iordanian Ayman Saleh. BOGDAN GABRIEL EMILIAN ANDREI Constanta - cea mai accesibila poarta de intrare a drogurilor dinspre Asia spre Europa Pozitia strategica a Romaniei a facut ca in ultimii 10 ani, tara noastra sa devina o adevarata placa turnanta a mai multor retele transnationale de droguri. Fie ca vin din America Latina, pe calea aerului - in special heroina si cocaina, fie ca vin din Extremul Orient sau Asia Mica - canabis, hasis, opium - pe apa sau pe uscat, drogurile trec de cele mai multe ori spre vest prin Romania. Ca si in cazul containerului cu hasis descoperit recent, cele mai mari cantitati de droguri din Romania au fost capturate tot in Portul Constanta - cea mai accesibila poarta de intrare dinspre Asia spre Europa. In 1993, dupa o supraveghere indelungata, politistii din Constanta si Bucuresti au descoperit intr-un container din Portul Constanta cantitatea de 1.182 kilograme de canabis, apartinind unei retele de traficanti condusa de olandezul Jan de Ruiter, om de afaceri cu resedinta in Bucuresti. Pontul i-a fost oferit atunci colonelului Corneliu Capatina de catre informatorul sau, celebrul mafiot arab Zaher Iskandarani, ulterior arestat pentru mai multe afaceri din Timisoara. Prin extinderea cercetarilor asupra tuturor firmelor si legaturilor acestuia a fost descoperita si confiscata cantitatea-record pentru acea vreme de 11.000 de kilograme de canabis, care era depozitata in mai multe containere din Portul Constanta. In martie 1994, ofiteri din Bucuresti si Maramures au mai facut o alta captura-record: circa 500 kilograme de hasis si canabis care apartineau tot unei retele romano-olandeze. Jan de Ruiter a fost, o perioada, coleg de celula, in inchisoarea Jilava cu celebrii "frati Gemeni", alaturi de care apare filmat pe caseta "Craciun '95 - la Jilava", prezentata pe un post particular de televiziune. Dupa un proces "pasat" pe la diverse instante, Jan de Ruiter a fost pus in libertate. CHRISTIAN LEVANT Ede Erdely, cercetat de IGP Doi ofiteri din cadrul Inspectoratului General al Politiei se afla de miercuri la Sfintu-Gheorghe pentru a controla modul in care decurge cercetarea in dosarul "Zoocomp", deschis de catre Inspectoratul de Politie al Judetului Covasna, in care este implicat miliardarul local Ede Erdely. IPJ il cerceteaza atit pe omul de afaceri care este proprietarul societatii -, cit si pe fostul director general Janos Bartha. Erdely este acuzat ca a privatizat in mod fraudulos SC Zoocomp SA Cimpu Frumos, utilizind un credit bancar de doua miliarde de lei in scop personal, iar Bartha ca a facut afaceri cu oi, produse lactate, cartofi si terenuri, paguboase pentru societate, soldate cu pierderi de 45 de miliarde de lei. Miliardarul sustine ca la societate sint implicati o serie de politisti din IPJ Covasna, precum si judecatorul Gabor Kozsokar, de la Curtea Constitutionala. PETER DOMOKOS Drept la replica Urmare a articolului "Campion la arestari ilegale", aparut in cotidianul "Evenimentul zilei" numarul 2632, din 15.02.2001, semnat de Nicoleta Savin si Bogdan Stanescu, Biroul pentru relatii cu mass-media este imputernicit sa aduca la cunostinta opiniei publice urmatoarele: I. Aspectele prezentate in cuprinsul articolului au fost de mai multe ori semnalate in presa, in urma verificarilor efectuate de conducerile Parchetului General si Ministerul Justitiei de la acea vreme, constatindu-se ca acuzatiile aduse domnului procuror Alexandru Tuculeanu nu se confirma. S-a stabilit ca activitatile desfasurate de procurori in legatura cu evenimentele din 13-15 iunie 1990 au fost conforme cu normele legale in vigoare la acea data, motiv pentru care s-a si dispus trimiterea in judecata a celor care au savirsit infractiuni cu acel prilej, fapte asupra carora instantele s-au pronuntat. In prezent, pe rolul Sectiei Parchetelor Militare exista un dosar penal privind evenimentele din 13-15 iunie 1990, constituit ca urmare a unei plingeri formulate de Asociatia Victimelor Mineriadelor. II. In legatura cu afirmatia potrivit careia in vara anului 1997 domnul procuror Alexandru Tuculeanu ar fi infirmat un rechizitoriu ce il privea pe George Constantin Paunescu, precizam ca nici aceasta nu corespunde realitatii. Potrivit competentelor legale pe care domnul procuror Tuculeanu le avea la acea data a dispus completarea probatoriului administrat fara a interveni in solutionarea cauzei. De asemenea, fata de presupusele sustineri politice ale procurorilor, aratam ca acestea nu sint reale, legea interzicind magistratilor sa faca parte din partide politice sau sa desfasoare activitati publice cu caracter politic. Biroul pentru relatii cu mass-media "Teapa" Publirom pagubeste o firma respectabila "Publirom Press", firma cercetata pentru inselaciune dupa tepele trase la ultima asa-zisa extragere a "Marelui Concurs Revelionul 2001" (si in mai multe dosare referitoare la tombolele anterioare), a provocat, in mod indirect, si alte victime. Fara a sustine ca este vorba de o confuzie intentionata, o alta firma, "Publirom" SA, cu actionar majoritar de stat (64% din actiuni apartinind Ministerului Turismului), a suferit sumedenie de pierderi materiale din cauza celor anchetati de politie. Desi denumirea completa a societatii familiei Cristea (initiatoarea jocurilor de noroc pe carti postale) era "Publirom Press", in toate actiunile (tombole, concursuri) patronii ei au folosit denumirea "Publirom". Adevarata "Publirom" este o respectabila societate care are, printre altele, o editura renumita pentru seria lucrarilor de politologie si sociologie. Functionarii de aici se obisnuisera, in ultimii ani, ca tot felul de persoane sa intrebe despre membrii familiei Cristea, sa injure sau sa revendice cistigurile neonorate. In ultima perioada insa, confuzia s-a transformat in cosmar, mai ales de cind politia ancheteaza "Publirom Press". De la injuraturi si cereri disperate din partea furnizorilor lui Cristea (care solicitau amenintator plata serviciilor), s-a ajuns si la mai rau. Chiar daca nici unul dintre clientii existenti nu s-a retras din relatia cu "Publiromul" adevarat, firma nu a reusit sa cucereasca segmentul prognozat de piata. La sfirsitul anului, de exemplu, o importanta companie s-a interesat cine anume produce un anumit tip de calendare. "La auzul numelui, potentialii clienti au refuzat politicos: "Nu, multumim, am citit in presa despre ei". Am rugat si politia sa nu mai foloseasca denumirea «Publirom». Stim ca ei au tiparit pe cartile postale doar atit, nu intreaga titulatura, insa nu intelegem de ce trebuie sa suportam noi toate astea", se intreaba directoarea Elisabeta Constantin. Cit despre "Publiromul" cercetat, acesta si-a schimbat denumirea, nu de mult timp, in "Evita Press" (sub numele careia a fost patronata, de altfel, ultima teapa). MARIANA BECHIR Doru Trifoi, secretar de stat la Justitie, Marius Vorniceanu, director in Ministerul Finantelor, si Petre Inclezan, seful Finantelor Publice din Sibiu, implicati in Afacerea "Pinza de paianjen" Pe Strada Franceza, din Bucuresti, la nr. 2-4, se afla sediul mai multor firme, controlate de aceeasi persoana, Aurel Munteanu, fost component al nationalei de fotbal din anii '80, actualmente prosper om de afaceri cu un capital de peste o mie de miliarde de lei. La un deceniu de la prima lui afacere, Aurel Munteanu poate fi mindru de imperiul pe care l-a creat: printr-un paienjenis de firme controleza industria de exploatare a lemnului din sudul si nordul Transilvaniei, iar partenerii de afaceri sint nume grele: persoane importante din sfera fostei si actualei puteri, inalti functionari publici, bancheri, titrati profesori universitari de ASE. Tesind o pinza de paianjen financiara, Munteanu a preluat controlul Intreprinderii de exploatare a lemnului "Forestsib" Sibiu, pe care potrivit controalelor inspectorilor financiari de la Sibiu in doi ani a devalizat-o, transferind proprietatile statului si ale celorlalti actionari in mina sa. Aceiasi inspectori estimeaza ca paguba provocata a statului si micilor actionari de la "Forestsib" este de circa 100 de miliarde de lei, din care cea mai mare parte reprezinta impozite si taxe. La inceputul lui 1998, firma "Astral" din Bucuresti era principala societate patronata de Aurel Munteanu. Firma era condusa impreuna cu actualul secretar de stat din Ministerul Justitiei, Doru Trifoi, si doi fosti directori de la "Bancorex", Anton Machedon Zega si Daniel V. Ionescu. Doru Trifoi era pe atunci directorul Directiei Anticoruptie din Ministerul Justitiei si membru al Comisiei prezidentiale de anchetare a ministrilor asupra carora planau acuzatii de coruptie. In acea perioada, asociatii sai la conducerea firmei "Astral", Zega si Ionescu, fosti directori la "Bancorex", erau anchetati de Parchetul General pentru creditari ilegale de sute de milioane de dolari, in favoarea unor firme precum "Valeologia" Chisinau, a mafiotului Vitali Usturoi. "Astral" a cumparat 51% din "Forestsib" Sibiu, cu suma de aproximativ 5 miliarde de lei. Societatea (fostul IFET) ingloba sase fabrici de cherestea raspindite in judetele din jur si avea un capital de 16 miliarde de lei, plus vreo 10 miliarde de incasat de la clienti. Pretul relativ mic platit pe actiuni se justifica prin faptul ca unitatea avea 44,5 miliarde datorii catre stat preluate de "Astral". Aurel Munteanu considera ca a fost inselat de FPS la cumparare: "Datoriile reale constatate citeva luni mai tirziu de Administratia Financiara Sibiu erau de 63 de miliarde, nu de 44, la care mi-au adaugat majorari de 25 de miliarde de lei. Am cerut FPS sa stearga parte din ele, dar nu am avut nici o sansa". Sub pretextul ca a fost inselat, fara a apela la justitie cum ar fi fost normal, Aurel Munteanu si-a pus in aplicare propriul plan: " Am solicitat atunci Ministerului Finantelor sa-mi esaloneze datoriile de 88 de miliarde de lei pe cinci ani. L-am rugat pe actorul Ion Besoiu, care face parte din conducerea firmei mele, sa vorbeasca cu doamna Morosanu, care a acceptat esalonarea". Pentru a putea beneficia efectiv de esalonarea datoriilor, Munteanu trebuia sa plateasca citeva miliarde garantie. Din acest motiv, el sustine ca a vindut imediat fabrica de la Blaj a "Forestsib", cu 7 miliarde de lei. Numai ca banii nu au ajuns la Ministerul Finantelor dupa cum aveau sa constate inspectorii fiscali de la Sibiu la sfirsitul anului trecut. Asa ca esalonarea a fost pierduta, urmind sa fie aplicate majorari de alte citeva miliarde pentru neplata impozitelor. In aceasta situatie, asupra "Forestsib" planau sechestrul si executarea silita. Dar Aurel Munteanu, prin manevre comerciale, a scapat de portarei, transferind patrimoniul societatii pe alte firme ale grupului sau de afaceri. In acest fel, a incercat sa piarda urma uriselor datorii pe care le avea. Fabrici vindute si cumparate de acelasi patron Din iulie 1998 pina in septembrie 2000, "Forestsib" a ramas in pielea goala, potrivit concluziilor Administratiei Financiare Sibiu. Aurel Munteanu, in calitate de actionar majoritar si presedinte al societatii, a vindut fabrica dupa fabrica, exploatari de lemn si puncte de lucru catre alte firme, toate patronate de el. In decembrie 1999, Sucursala de Exploatare a Lemnului a "Forestsib"(SEL) din Medias a fost cumparata de firma "Electroconstructia Elco", unde Munteanu e sef. O alta sucursala, fabrica de la Cimpeni, a fost vinduta unei alte firme a lui Aurel Munteanu, "Romana" SRL, cu pretul de 3,1 miliarde de lei. Paguba constatata de inspectorii financiari: un miliard de lei. Munteanu explica: "Fabrica avea un contract oneros cu o firma din Cluj, contract pe care l-am mostenit o data cu privatizarea. Eram pusi in situatia de a plati 600.000 USD despagubiri, pentru ceea ce nu facusem noi. Ca atare, trebuia sa ma descurc cumva!". La rindul ei, fabrica de la Orlat, alta sucursala a "Forestsib", a fost vinduta unei firme a lui Aurel Munteanu, "Cometex" Sibiu, cu pretul de 335.000 USD. A doua zi, "Cometex", proprietar peste noapte, i-a inchiriat "Forestsib", cu 120.000 USD, fabrica cumparata in ziua anterioara. In scurt timp, societatea "Forestsib" a mai ramas cu doar doua fabrici: cele de la Sebes si Talmaciu. In planul lui Aurel Munteanu acestea erau ca si "maritate" deja. In 1999, omul de afaceri a infintat o noua societate: "Fortis" Sibiu. O parte din utilajele fabricilor mentionate au fost aduse ca aport la capitalul noii societati. Lucrurile s-au petrecut similar cu fabrica de la Orlat. Dupa ce "Fortis" a preluat in proprietate sucursalele si e la Talmaciu si Sebes ale "Forestsib", a doua zi le-a inchiriat tot "Forestsib" cu 6 miliarde de lei pe an. Anul trecut, ce a mai ramas din utilajele celor doua fabrici in proprietatea "Forestsib" a fost adus ca zestre pentru infiintarea unei noi firme: "Alfor" Sibiu. In noua societate s-au constituit ca actionari toate firmele lui Munteanu care timp de doi ani au luat cit au putut "Forestsib". Practic, Aurel Munteanu, presedinte si actionar cu doar 51% la "Forestsib" Sibiu, a transferat tot patrimoniul acestei societati la alte firme controlate de el. Inspectorii financiari de la Sibiu au ramas ca la dentist, cind si-au dat seama, la ultimul control, ca societatea mai are in proprietate doar un punct de exploatare la Avrig si sediul central din Sibiu. Insa, Aurel Munteanu a avut grija sa scoata niste bani de la banca, circa 2,6 miliarde de lei, ipotecind ramasitele "Forestsib" la BCR. Seful Finantelor Publice Sibiu face jocul lui Munteanu Luind la puricat afacerea, inspectorii fiscali din Sibiu au constatat doua lucruri: "Forestsib" patronat de Aurel Munteanu, a pierdut dreptul esalonarii datoriilor de 88 de miliarde, la scurt timp dupa ce au fost aprobate de Iosefina Morosanu, fostul secretar de stat de la Finante. Ca atare, inspectorii au recalculat impozitele si majorarile de intirzire, socotind ca Munteanu mai are de platit suplimentar peste 60 de miliarde de lei. Cind sa treaca la executarea datoriilor, inspectorii au observat ca "Forestsib" nu mai avea nimic in proprietate, decit actiuni la alte firme ale lui Aurel Munteanu. Situatia fiind confuza, inspectorii au raportat neregulile sefului Finantelor Publice Sibiu, Petre Inclezan, asteptind de la acesta masuri de recuperare a impozitelor de la Aurel Munteanu. Dar usa lui Inclezan era mai degraba deschisa lui Munteanu, decit inspectorilor financiari din subordine. Inclezan i-a dat dreptate lui Munteanu, i-a anulat toate datoriile catre stat, constatate de inspectorii sai, iar pe subordonatii care "au facut git" i-a trimis la munca de jos sau i-a concediat discret. Atitudinea suspect de intelegatoare a sefului Finantelor Publice Sibiu, ne-a fost explicata involuntar chiar de Aurel Munteanu: "Petre Inclezan a fost cenzor la «Forestsib». Dupa ce am cumparat societatea, l-am numit in Consiliul de Admnistratie al societatii, pe motivul ca stia multe despre afacerile acesteia". Lucrurile par deja mai clare: Inclezan nu putea recunoste o frauda constata de inspectorii sai la societatea in conducerea careia se afla. De altfel, seful Finantelor mai este implicat si in alte firme din Sibiu ocupind functia de cenzor: la "Special"S.A., la "Compa", iar o perioada a fost si la "Sometra" Copsa Mica, pe care a iertat-o de o datorie la buget de circa 23 de miliarde de lei, constatata de Garda Financiara. Dar despre seful Finantelor a declarat ca n-a avut nici in clin, nici in mineca cu "Forestsib", nu a fost administrator sau cenzor nici acolo, nici in alta parte. Nici usturoi n-a mincat, nici gura nu-i miroase! Demnitari de uz personal Aurel Munteanu si implicit omul sau, Petre Inclezan, aveau un sprijin mai sus in Ministerul Finantelor. Directorul adjunct al Controlului Financiar de Stat din Ministerul Finantelor, Marius Vorniceanu, este cenzor la firma "Minerva" a lui Munteanu. In alte firme ale lui Munteanu - "Regna-Forest" Bistrita, "Rex-SVM" Bucuresti, "Hotel Carpati-Turism" Bucuresti - sotia lui Vorniceanu are calitatea de cenzor. Ba, mai mult, Rodica Vorniceanu a "supravegheat" financiar si modul cum firma "Fortis" a participat la jecmanirea "Forestsib". In Ministerul Justitiei, Aurel Munteanu il are pe secretarul de stat Doru Trifoi, un vechi prieten si membru in conducerea firmei "Astral", societate care a fost capul de pod in afacerea de la Sibiu. Demnitarul sustine ca habar nu are despre ceea ce s-a intimplat acolo: "Nu am fost decit la doua-trei consilii de admininistratie la "Astral", iar anul trecut am demisionat din functie". Aurel Munteanu are o singura explicatie la toata tarasenia: "Am bagat bani in afacere si nu m-am ales cu nimic. Am facut aceste tranzactii la Sibiu datorita FPS, care m-a inselat la cumparare si mi-a pus in spate datorii imense si nereale. Ca sa evit sechestrul am creat noi societati pe activele "Forestsib", pentru a da oamenilor de munca si a avea o afacere curata". Cit de curata a fost, pot spune, insa, inspectorii financiari de la Sibiu. O.C.HOGEA DAN BADEA Culegator de ciuperci, batut si sechestrat de politie Dupa ce a fost batut, bagat cu capul sub roata autoturismului si inchis timp de o noapte intr-un tarc de oi, de fata cu martori, de catre un plutonier de politie, un culegator de ciuperci a fost informat de catre Parchetul Militar Cluj ca fapta nu a fost savirsita de subofiter. Ion Girz, din comuna Borod, judetul Bihor, se afla pe 18 august 1999 impreuna cu alte persoane la cules de ciuperci in padurea Valea Ierii, judetul Cluj. Ei au achitat taxa de intrare cu autoturismul in perimetrul zonei cu ciuperci si taxa pentru culegerea acestora. La intoarcere, culegatorii au fost opriti pe un drum forestier de trei padurari si subofiterul de politie Marius David pentru un control. Ion Girz sustine ca, in timp ce scotea actele din torpedoul autoturismului, politistul l-a tras afara din masina si a inceput sa-l ia la bataie, dupa care l-a bagat cu capul sub roata autovehiculului. Speriati de cele vazute, ceilalti patru culegatori au coborit din masina, dar au fost luati si ei la bataie. Culegatorii de ciuperci spun ca e posibil ca politistul si padurarii sa fi fost beti. Cei cinci culegatori au rupt-o la fuga prin padure, abandonind masina. S-au oprit dupa doar citeva zeci de metri, in momentul cind padurarii au tras trei focuri de arma. Inchisi in tarcul oilor Fara a intreprinde vreun fel de cercetari, padurarii si plutonierul Marius David i-au inchis pe culegatorii de ciuperci intr-un tarc de oi, in care acestia si-au petrecut noaptea. Dimineata, in ciuda actelor care dovedeau ca au platit toate taxele legale pentru culegerea ciupercilor si intrarea in perimetrul padurii, reprezentantii "autoritatilor" le-au confiscat ciupercile fara a incheia si un proces-verbal. Potrivit declaratiei lui Ion Girz, cel mai tinar dintre culegatori a fost dus cu o masina in care alaturi de plutonierul Marius David se mai aflau doi civili, unde i s-a cerut sa compuna o declaratie dupa dictarea subofiterului, lucru confirmat de culegatorul in cauza. Politisti, legisti si procurori In aceeasi zi, joi 19 august 1999, Ion Girz l-a reclamat pe subofiter la IPJ Cluj. Ofiterul in sarcina caruia a revenit verificarea faptelor, col. Augustin Chira, s-a dus a doua zi la Valea Ierii, pentru a verifica situatia. Ion Girz sustine insa ca Augustin Chira s-a asezat pe terasa la baut cu subofiterul si citiva turisti aflati la cabana. "Atunci am realizat ca politia nu il va gasi vinovat pe plutonier si m-am prezentat la Laboratorul Exterior al Institutului de Medicina Legala (LEML) Cluj insa mi s-a spus ca trebuie sa merg in Bihor, judetul de care apartin. Am ajuns la medicina legala doar luni". Trecusera cinci zile de la incident si ranile incepusera sa se cicatrizeze. Certificatul medico-legal cu nr. 2625/Ia/1083, din 23 august 1999, eliberat de medicul legist Gabriel Mihalache, confirma faptul ca leziunile post-traumatice provin din lovirea cu un corp dur in mod repetat urmata de cadere si necesita cinci zile de ingrijiri medicale. Cercetarile Parchetului Militar Cluj in dosarul 251/P/1999 aveau sa se incheie insa pe 20.07.2000, cind prin rezolutia institutiei s-a dispus neinceperea urmaririi penale impotriva plutonierului Marius David deoarece, potrivit articolului 10, Cod Procedura Penala, fapta nu a fost savirsita de invinuit. Dreptate "suprema" Concluzia Parchetului de pe linga Curtea Suprema de Justitie, Sectia Parchetelor Militare, printr-o adresa trimisa la sfirsitul lunii trecute, infirma solutia data in dosarul Parchetului Militar Cluj si a dispus continuarea cercetarilor. In paralel cu cercetarea reinceputa de Parchetul Militar, conducerea IPJ Cluj a dispus o ancheta interna pentru a verifica daca plutonierul este vinovat de cele intimplate. Col. Augustin Chira, cel care a intreprins cercetarea la data respectiva, a fost trecut in rezerva anul trecut. "Vom realiza o ancheta in paralel cu cea dispusa de Parchetul de pe linga Curtea Suprema de Justitie, evident cu alti oameni, iar daca plutonierul va fi gasit vinovat, noi vom lua impotriva lui masuri pe linie administrativa conform competentelor ce ne revin", spune col. Nelu Pop, inspector-sef al IPJ Cluj. EMANUEL CIOCU Atentie la chilipirurile filatelice! Timbre romanesti false au invadat Internetul "Capete de bour" contrafacute se pot cumpara cu 5-100 de dolari Aparitia Internetului le-a creat colectionarilor, indiferent de obiectul pasiunii lor, posibilitatea de a comunica rapid unii cu altii. Comertul electronic s-a intensificat indeajuns in ultimii ani, astfel incit la ora actuala se pare ca nu exista obiect care sa nu poata fi gasit "for sale" pe Internet. Comertul "virtual" poate crea insa si capcane in care cei neavizati cad cu usurinta. Unii dintre cei care se pacalesc destul de usor sint colectionarii de timbre, nu atit filatelistii cu "state vechi", cit amatorii de chilipiruri. La o simpla cautare cu ajutorul unui motor electronic, filatelistii pot gasi o multime de site-uri de profil, insa nu toate marcile postale oferite spre vinzare acolo sint autentice. Un prim semnal de alarma pe care ar trebui sa il perceapa amatorii de achizitii filatelice este pretul infim solicitat de vinzatori pentru unele piese a caror valoare de catalog este de ordinul miilor de dolari. Astfel, referindu-ne strict la piesele romanesti de referinta, Internetul "geme" de "Capete de bour" la preturi cuprinse intre 5 si 100 de dolari bucata, in vreme ce valoarea de catalog a acestor marci postale este de citeva mii de dolari. Cei care vor sa cumpere timbre de pe Internet nu au foarte multe posibilitati "directe" de verificare a achizitiilor lor in afara vizualizarii timbrelor pe monitor, modalitate care insa ii poate insela si pe experti. "Pentru a se apara de falsuri, filatelistii care cumpara de pe Internet trebuie sa solicite vinzatorului, prin e-mail, un certificat de expertiza a piesei scoase la vinzare. Pe Internet nu exista oferte de piese filatelice foarte valoroase decit pe site-urile caselor de licitatie consacrate care isi prezinta oferta inainte de una dintre licitatii, oferta care este garantata in proportie de 90%", sustine presedintele Federatiei Filatelice Romane, Leonard Pascanu. Paradoxul filateliei - unele falsuri sint mai valoroase decit originalele! Istoria falsurilor in filatelie este relativ scurta, dar incitanta. Maestrul falsurilor filatelice este considerat Jean Sperati, un francez de origine corsicana, care prin anii '30 a reusit sa "reproduca" toate timbrele celebre din lume. Pentru a demonstra lumii o proba a geniului sau, Sperati a incercat sa treaca granita tarii sale cu o mare parte a propriei colectii de timbre declarind, pe buna dreptate, ca sint false. Suspectind ca Sperati doreste sa scoata din Franta obiecte de patrimoniu, vamesii au cerut expertilor vremii sa decida asupra originalitatii timbrelor, iar acestia, fara exceptie, au cazut in capcana, certificindu-le "autenticitatea". Data fiind maiestria sa, Sperati s-a bucurat in cele din urma de aprecierea Societatii Regale Britanice de Filatelie, care i-a achizitionat toate falsurile, dedicindu-i si o monografie. "Falsurile Sperati au fost stampilate si inregistrate, iar la ora actuala ele circula in comertul filatelic, ca atare, iar de cele mai multe ori se vind mai bine decit multe dintre timbrele originale. Un «Cap de bour» de 80 de parale are o cota de catalog de 800 de marci germane, insa un fals Sperati al acestui timbru se vinde cu 1.000 de marci germane", explica Leonard Pascanu. Aceasta a fost o situatie iesita din comun, insa, in mod firesc, "reproducerile" se vind la preturi mult mai mici decit originalul, motiv pentru care au aparut si colectionarii de "falsuri declarate", care sint insa putini la numar. In Romania, expertizarea timbrelor se face la Federatia Filatelica In schimb, pe piata exista foarte multi profitori care pun in vinzare timbre false declarate originale si care reusesc, nu de putine ori, sa-i pacaleasca si pe filatelistii pasionati. Un timbru poate fi falsificat integral sau prin stampilare (prezenta unei stampile pe anumite timbre le poate spori valoarea cu citeva mii de dolari) sau poate fi falsificat partial (in cazul timbrelor tiparite in mai multe emisiuni, dintre care una este mai valoroasa decit cealalta). "Sfatuiesc colectionarii sa nu achizitioneze un timbru, a carui origine este indoielnica, fara a consulta un expert. In Romania, ei se pot adresa Federatiei Filatelice", arata Leonard Pascanu, care este si singurul expert roman atestat international. "Internetul nu ofera garantii de originalitate asupra timbrelor. In plus, pentru colectionarii din Romania, tranzactiile on-line se lovesc de transferul greoi al banilor, de lipsa reglementarilor legale privind comertul electronic. In plus, o alta piedica in expedierea timbrelor cu o valoare relativ ridicata partenerilor internationali este faptul ca Posta Romana nu dispune de un serviciu de scrisori externe cu valoare declarata", afirma presedintele FFR. NICOLETA BURTAN [23][pl.dll?rid=expresro] 