 O cata politica ______________________________________________________________________ Radu Timofte ne-a anuntat ca, in urma sedintei CSAT de saptamina trecuta, a fost propus pentru functia de director al Serviciului Roman de Informatii. Fostul presedinte si vicepresedinte al Comisiei de aparare, ordine publica si securitate nationala din Senat isi continua astfel drumul spre un post la care, dupa atitea zbateri publice, ar fi parut indreptatit sa rivneasca. Numai ca tot ce au considerat firesc Ion Iliescu si CSAT, ba chiar si PDSR, incepe sa se clatine la o privire mai atenta asupra prestatiei lui Radu Timofte din ultimii ani. O simpla incursiune in banca noastra de date ne ofera o inedita perspectiva asupra interventiilor senatorului. Astfel, in ianuarie 1998, Radu Timofte apare ca unul dintre principalii adversari ai restructurarilor din armata, in ciuda faptului ca era vorba despre un angajament al Romaniei pentru a se apropia de standardele NATO (si continua sa fie una dintre preocuparile guvernului Adrian Nastase). Citeva luni mai tirziu, face o alta afirmatie interesanta. Ca prin afacerea "Tigareta 2" "se vizeaza lovirea in MApN si SPP". Cit priveste afacerea "Tigareta 2", Radu Timofte a fost principalul "difuzor" care a raspindit cele mai stranii informatii. Bunaoara, el a spus ca "Dan Petre ar fi fost creierul afacerii" (28 aprilie 1998). Tot el, in luna mai a aceluiasi an, era in posesia celebrei casete filmate pe Aeroportul Otopeni (despre care vorbeste si Vadim), dar pe care n-a prezentat-o niciodata. Tot Radu Timofte ne-a servit celebra bomba cu privire la un ziar implicat in afacerea "Tigareta 2", despre care, mai tirziu, a spus ca ar fi "Romania libera", dar fara sa dovedeasca vreodata acuzatia. Si tot el a declarat, in august 1998, ca in aceeasi afacere "Tigareta 2" ar fi implicati generalii Berechet si Zaharia si a lansat informatiile despre vizita lui Jamal al Atm, pe sest, la Constanta. Dupa cum tot el a vorbit despre transferul banilor obtinuti din "Tigareta"Êin Elvetia, pe numele lui Dorin Marian. Harnicul senator a fost si unul dintre adversarii interventiei NATO in Iugoslavia, contestind fie survolarea Romaniei, fie tranzitarea ei de un tren cu tehnica militara NATO. In afacerea "Firul rosu", Radu Timofte a gasit cea mai spectaculoasa si comica justificare: "Trebuia sa stim ce fel de secretizoare doreau sa introduca rusii" (2 martie 2000). Bizarul senator este una si aceeasi persoana cu parlamentarul care a semnalat faptul ca distinsii sai colegi intra cu arme in Senat si a cerut sa se treaca la perchezitii. In privinta relatiei cu Ungaria, el a fost, alaturi de Gheorghe Funar si Corneliu Vadim Tudor, tragatorul de sirena in ce priveste pericolul ca primariile din Transilvania sa fie ocupate de comandouri maghiare (ianuarie 1995). Prin 1997, Radu Timofte dadea alarma ca Romania va fi condusa de loji masonice si isi va pierde identitatea nationala. Anul trecut nu s-a scurs de pomana pentru guresul senator moldovean. In campania electorala, el a fost cel care a instigat ofiterii SIE la insubordonare: "Fac apel la serviciul de spionaj romanesc sa nu mai raspunda ordinelor directorului SIE Catalin Harnagea". Si exemplele pot continua. La o prima privire, se observa o constanta. Radu Timofte a difuzat virtos numai informatii pe care nu le-a putut dovedi. Fie detine surse care nu depasesc nivelul unei frizerii, fie este atit de naiv incit "musca" din orice soapta care ii trece pe la ureche. Dupa unele informatii, Radu Timofte s-ar afla in grija unui medic psihiatru de la Spitalul Militar Central. Daca acestea se confirma, apare si o alta ipoteza. Ca Radu Timofte are o pronuntata inclinatie spre fabulatie. Si de-ar fi asta singura belea! Sa nu uitam ca senatorul PDSR a fost dat afara din armata in 1989 pe motiv ca ar fi avut o ruda in strainatate. De asemenea, Radu Timofte a fost acuzat de George Serban ca ar fi avut relatii cu KGB. Pina la elucidarea acestei acuzatii, ramine insa de aflat ce relatii a avut Radu Timofte cu Securitatea lui Nicolae Ceausescu. Ce spun arhivele? A colaborat Radu Timofte cu Securitatea sau nu? Vom avea un raspuns in ce-l priveste daca va ocupa functia de sef al SRI? Si, nu in ultimul rind, ce mesaj dau Ion Iliescu si PDSR in strainatate, nominalizind pentru principalul serviciu secret un om arhicunoscut pentru "chiflele" sale publice (si nu numai!)? Si pentru ca "Radu Timofte-portret aproape complet" sa fie creionat, trebuie adaugat faptul ca sus-numitul a avut legaturi suspecte cu SOV-Invest (circula cu o masina apartinind acesteia), avind inclusiv relatii de rudenie intr-o afacere ramasa neclara in responsabilitati, dar masiva in pagube. Propunerea pentru functia de director al SRI a celui care a luat si mielul de la "Evenimentul zilei" (de Pasti, in 2000) se arata a fi prima si cea mai grosolana gafa a lui Ion Iliescu si a partidului de guvernamint. _________________________________________________________________ 