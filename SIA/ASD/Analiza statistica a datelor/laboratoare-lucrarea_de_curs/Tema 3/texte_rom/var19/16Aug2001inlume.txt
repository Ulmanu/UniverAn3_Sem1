 Povestea de cosmar a celor doi romani impuscati in Macedonia "Au tras in noi timp de 20 de minute, stiind ca nu sintem albanezi" Romanii impuscati in urma cu doua saptamini la granita dintre Macedonia si Iugoslavia au fost adusi ieri in tara cu o ambulanta a Organizatiei Interntionale pentru Migratii. Neculaiu Drezaliu si Victor Anghel sint acum internati la Spitalul de Urgenta "Floreasca", iar starea lor de sanatate este stabila. La sfirsitul lunii iulie, un grup de noua romani care voiau sa ajunga in Grecia au fost impuscati de fortele macedonene. In urma tirului de focuri, un copil de doua luni a murit, iar doi barbati au fost grav raniti. Ei au fost internati (pina la inceputul acestei saptamini) la un spital din Skopje. Varianta lor in ceea ce priveste incidentul de la granita macedo-iugoslava si modul in care au fost tratati in spitalele macedonene o contrazice pe cea prezentata oficial: romanii sustin ca cei care i-au impuscat le cunosteau nationalitatea, iar baietelul de doua luni care a murit nu a fost sufocat de mama lui. "Locul unde ne-au impuscat era plin de cadavre putrezite" Victor Anghel are 19 ani, este din Fetesti, iar in timpul tirului de focuri tras de macedoneni doua gloante i-au strapuns coapsa dreapta. Cu toate eforturile medicilor, se pare ca tinarul va ramine cu un picior mai scurt. El spune ca a plecat din tara ca sa stringa un ban pentru ca are doi copii de intretinut. "Impreuna cu niste rude am hotarit sa mergem la sirbi ca sa muncim. Din Turnu-Severin am mers cu un autocar pina la Belgrad. Doua calauze sirbe ne-au intrebat daca nu vrem sa ajungem in Grecia, unde se cistiga mult mai bine. Noi am fost de acord si le-am dat cite o suta de marci fiecare", ne-a povestit Victor. Au plecat cu doua masini, pina aproape de granita dintre Macedonia si Iugoslavia. Profitind de naivitatea lor, cei doi sirbi i-au abandonat intr-o padure spunindu-le ca va veni un camion care urma sa-i transporte mai departe: "Am asteptat citeva ore, dar n-a venit nimeni. Ne-am dat seama ca am fost pacaliti asa ca ne-am hotarit sa ne intoarcem inapoi la iugoslavi. N-am fost atenti la drum si ne-am ratacit. Am ajuns intr-un lan de griu si ne-am ingrozit: locul era plin de morti. Cadavrele erau umflate, miroseau ingrozitor si incepusera sa se descompuna". Cei noua romani au fost la un pas de a ajunge in aceeasi situatie. "La un moment dat, citiva militari au inceput sa traga in noi. Erau vreo sase-sapte soldati. Timp de 20 de minute au tras continuu. Era noapte, pe la 22.00". Cele doua victime internate la "Floreasca" afirma ca cei care au tras in ei le cunosteau nationalitatea. "La un moment dat macedonienii au strigat "ruminscki, ruminscki". Sintem siguri ca stiau ca sintem romani, insa asta nu i-a oprit sa traga in continuare", crede Victor Anghel. Gloantele i-au lovit pe doi dintre cei care au incercat sa treaca granita ilegal: Victor Anghel a fost lovit in coapsa, iar Neculaiu Drezaliu a fost impuscat in spate. Copilul de doar doua luni a murit in acea noapte. Varianta prezentata oficial este ca micutul ar fi murit sufocat, sub trupul mamei sale. Bunica copilului, Emilia Drezaliu, care a trait acea noapte de cosmar la granita, spune ca baietelul a murit din cauza gazelor rezultate in urma focurilor de arma: "Ca sa nu mai plinga i-am dat copilului lapte. La un moment dat, a adormit cu minuta pe fata tatalui sau. Cind s-a luminat am observat ca baiatul era rece si miinile ii cazusera pe spate. Va spun sigur ca acest copil n-a murit sufocat". Dimineata, cei noua romani s-au predat soldatilor macedoneni si au fost transportati la Skopje. Romanii vor sa plece din nou in Grecia Neculiu Drezaliu are 49 de ani, cinci copii si a fost grav ranit: doua gloante i-au strapuns spatele. El plecase spre Grecia cu doi dintre copiii lui, cu sotia si nora. "Avem datorii de zeci de milioane si trebuia sa facem ceva. In satul Catina, din judetul Buzau, unde stam, mai lucram la cite o ferma, insa sintem platiti foarte prost: cistigam 20-30 de mii de lei pe zi", afirma Neculaiu. El a fost operat la spitalul din Skopje. "Cele doua gloante mi-au perforat intestinul si pentru ca pierdusem mult singe m-am recuperat mai greu". Neculaiu Drezaliu, ca si celalalt ranit, Victor Anghel, spun ca si dupa ce au ajuns in spital au trecut prin clipe de cosmar. "Soldatii care ne pazeau in spital ne bateau in fiecare zi. Ne cereau de fiecare data sa nu mai spunem ca ne-au impuscat macedonenii, ci albanezii", ne-a povestit barbatul, in timp ce ne arata urmele ranilor de pe corp. El spune ca nu se putea plinge nicaieri pentru ca soldatii nu le permiteau sa vorbeasca despre chinurile la care ii supuneau. Bagajele pe care cei noua romani le aveau cu ei n-au mai fost inapoiate de macedoneni. "Intr-una din genti ascunsesem niste marci, iar in pantalonii sotului meu erau 200.000 de lei si 60 de marci. N-am mai vazut insa nimic de la ei, nici bani si nici imbracaminte. De trei saptamini purtam acelasi haine", ne-a spus Emilia Drezaliu. Cele noua victime ale incidentului s-au intors acum in tara, insa situatia lor continua sa fie disperata. Ei spun ca, daca nu vor gasi o solutie pentru a putea trai decent in Romania, vor pleca din nou spre Occident. Cu orice pret. GETA ROMAN Nou partid politic in Turcia 32 de deputati turci din partidul islamist Fazilet (Virtutii), interzis de justitia turca pentru "activitati antilaice", au intrat miercuri intr-o formatiune islamista moderata proaspat infiintata, relateaza AFP. Abdullah Gul, renumit deputat islamist moderat, a declarat ca si alti politicieni vor adera la Partidul Justitiei si Dezvoltarii (AK) in viitor, partid condus de o mare speranta a islamismului politic din Turcia, Recep Tayyip Erdogan, fost primar al Istanbulului. Fondarea AK, care tinde catre orientarea de centru-dreapta clasica, a intervenit la o luna dupa crearea partidului Saadet (Fericirii) de catre aripa conservatoare, pe scheletul fostului partid Fazilet, fosta a treia forta politica in aceasta tara. Erdogan a fost autorizat in luna iulie sa reintre pe arena politica a Turciei printr-o decizie a Curtii Constitutionale, care anula excluderea sa din viata politica, decizie ce fusese luata cu doi ani in urma dupa un discurs public al acestuia, care a fost considerat o incitare la ura rasiala si religioasa. Cu cei 32 de deputati din parlament, AK devine a sasea formatiune politica din Turcia. CAMELIA MUNTEAN Specialistii japonezi stiu sa faca Copii sanatosi din tati bolnavi de SIDA Medicii japonezi au pus la punct o noua tehnica de fecundare in vitro, care va face posibila nasterea unor copii sanatosi, chiar daca tatii sint infectati cu virusul HIV. Ovulele a doua femei au fost fecundate cu sperma sotilor lor, din care in prealabil a fost scos virusul HIV, aceasta fiind prima fecundare in vitro din lume in care se foloseste material seminal provenit de la un parinte bolnav. Lichidul seminal a fost introdus intr-o centrifuga pentru a separa sperma de lichidul care contine virusul. Noua tehnica a fost realizata de Hideji Hanabusa, seful Departamentului de hematologie de la Clinica Ogikubo din Tokio, el afirmind ca securitatea impotriva infectarii cu HIV este de suta la suta. CAMELIA MUNTEAN Tinerii studiosi din Marea Britanie pot obtine Burse de vrajitorie Englezoaicele care vor sa devina vrajitoare pot beneficia de burse de la guvern ca sa isi indeplineasca visul si sa invete sa faca farmece, releva "Daily Mail". Cele mai multe doritoare sint adolescente care urmaresc seriale de televiziune ca "Sabrina, vrajitoarea adolescenta" si care au devenit pasionate de vrajitorie. Ele pot sa urmeze cursuri prin corespondenta, de initiere in arta antica Wicca, sau vrajitorie "alba", cursuri puse la punct de Scoala Britanica de Yoga, care are dreptul sa ceara fonduri de la guvern pentru burse. Vrajitoarele moderne din Marea Britanie sint estimate a fi in numar de 40.000 si provin din toate mediile sociale, fiind chiar si profesoare, asistente sau contabili. ISABELLA ALEXANDRESCU Adevarul despre Luna Marea coliziune care a dat nastere Lunii pare sa se fi produs la sfirsitul procesului de formare a Pamintului si nu la jumatatea acestuia, afirma oamenii de stiinta americani. Pina in prezent s-a vehiculat ipoteza ca Luna a rezultat in urma unei coliziuni a Pamintului cu un obiect de aceeasi marime cu Terra, acum aproximativ 4,5 miliarde de ani. Astronomii au fost retinuti insa pina in prezent in a explica pozitia orbitala sau compozitia actuala a Pamintului si a Lunii. Doi cercetatori americani, Robin Canup si Erik Asphaug, au finalizat o simulare computerizata de inalta precizie, care reproduce coliziunea care a dus la formarea lunii. Simularea tridimensionala tine cont de efectele termodinamice ale socului si interactiunii gravitationale. Aceasta noua teorie a devenit posibila datorita recentelor progrese ale informaticii, care au permis crearea imaginilor tridimensionale. CAMELIA MUNTEAN Teleobiectiv Bancherii strazii Situatia sectorului financiar in Indonezia este atit de grava, incit au fost infiintate mici "banci familiale", in care... bancherii au salariu de doar un dolar pe zi, merg desculti si isi desfasoara activitatea in incaperi care au pretentia de a se numi birouri, dar in care nu se afla absolut nici o mobila, drept pentru care toate tranzactiile si semnarea de acte au loc pe podeaua goala sau chiar la coltul strazii. Clientii bancilor sint la fel de saraci, astfel incit imprumuturile sint minuscule, de ordinul a citeva zeci de dolari. "Seiful" unei astfel de microbanci il reprezinta un vas in care fiecare vecin, citeodata persoane din mai multe cartiere, pune cite un banut, beneficiind pe rind de sumele astfel strinse. ISABELLA ALEXANDRESCU O lume nebuna Boscheturismul O agentie de turism din Olanda ofera clientilor sai sejururi mai putin obisnuite in Franta, in care este inclusa cite o noapte petrecuta, asemenea boschetarilor, in cutii de carton, pe una dintre strazile Parisului. Oferta este destinata companiilor care vor sa ii invete pe angajati spiritul de echipa. Grupuri de cite zece persoane sint lasate timp de o noapte fara nici o letcaie in buzunare, fara carti de credit si concureaza impotriva colegilor care au curajul sa cerseasca sau sa cinte la colt de strada pentru un banut. Costul unei astfel de vacante neobisnuite este 400 de dolari de persoana. ( I.A. ) Greva sexuala Femeile dintr-un sat din Turcia sint atit de indignate ca nu beneficiaza de apa curenta incit si-au alungat sotii din dormitoare si au spus ca refuza sa faca sex cu ei pina ce acestia vor gasi o solutie. Timp de o luna, ele au rezistat stoic rugamintilor si amenintarilor barbatilor lor, ca sa ii determine sa inceapa lucrarile la un sistem de apa si canalizare, plingindu-se ca s-au saturat sa tot care apa de la fintina. Pentru ca nu mai puteau rezista fara sex, acestia s-au conformat si au cerut autoritatilor locale tevi si materiale de constructie, oferindu-se sa lucreze chiar pe gratis, numai ca nevestele sa ii primeasca mai repede inapoi in paturile conjugale. ( R.R. ) Flash UCK semneaza pentru pace NATO si Armata Nationala de Eliberare (UCK, gherila etniei albaneze) au semnat marti un acord referitor la dezarmarea rebelilor, iar guvernul macedonean a dat unda verde unei "amnistii partiale" a acestora. Aceasta amnistie este valabila pentru rebelii care nu au comis crime susceptibile de a fi judecate de TPI. Partidele politice macedonene si albaneze semnasera cu o zi inainte la Skopje, sub auspiciile comunitatii internationale, un acord de pace prin care se acorda drepturi minoritatii albaneze in schimbul mentinerii unitatii Macedoniei. ( C.M. ) Apel la poligamie Presedintele sudanez Omar Hassan al-Bashir le-a cerut concetatenilor sai sa-si ia mai multe sotii pentru ca populatia Sudanului, ce numara in prezent 30 de milioane de locuitori, sa se dubleze. "Sudanezii nu trebuie sa ia in seama politicile internationale de planificare familiala", a spus al-Bashir intr-un discurs difuzat in direct de postul national de televiziune. Al-Bashir a spus ca Sudanul are nevoie de mai multi oameni pentru a se dezvolta, deoarece este tara cu cea mai mica populatie si cu cele mai multe resurse de pe continentul african. ( L.C. ) Somnul avocatului naste gratieri Un condamnat la moarte din Texas, Calvin Burdine, al carui avocat a dormit in mai tot timpul procesului judecat in 1984, va beneficia de un nou proces. Curtea de apel federal a casat condamnarea la moarte a acuzatului, considerind ca drepturile acestuia nu au fost aparate din moment ce avocatul sau dormea in timpul dezbaterilor. Burdine a fost condamnat la moarte pentru ca isi ucisese amantul. ( C.M. ) Ceceni impuscati la Moscova Doi ceceni au fost impuscati in plina strada la Moscova, in timp ce o mina plasata sub un pod a explodat in momentul in care a trecut masina unui om de afaceri rus, dar nu a facut victime. Cei doi ceceni se aflau intr-o masina si au fost impuscati intr-un cartier din vestul Moscovei de catre un necunoscut care a reusit sa scape. Bomba avea aproximativ 200 de grame de explozibil si a fost declansata de la distanta. ( C.M. ) Paianjeni ucigasi terorizeaza Kazahstanul Locuitorii din orasul Pavlodark, nordul Kazahstanului, sint terorizati de o adevarata invazie de paianjeni "Vaduva Neagra", prima victima a periculoaselor arahnide fiind o batrina de 81 de ani. Femeia a murit la doua saptamini dupa ce a fost muscata, fapt ce a provocat panica in rindul localnicilor, care au descoperit citeva exemplare in coloana de aerisire a unui bloc. "Vaduva Neagra" a fost semnalat pentru prima oara in Kazahstan in 1983. Expertii sint de parere ca motivul inmultirii lor este scaderea efectivelor de bovine, vacile fiind principalele "ucigase" ale coconilor de paianjeni. "Vaduva neagra" prefera spatiile racoroase si umbrite, blocurile din Pavlodar reprezentind un ambient ideal. ( L.C. ) [21][pl.dll?rid=expresro] 