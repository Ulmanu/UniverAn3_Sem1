 Ladislau Bölöni debuteaza astazi pe banca tehnica a nationalei Dorinel Munteanu este noul capitan al "tricolorilor"! "Amicalul" Romania-Polonia se va disputa pe stadionul "Cotroceni", cu incepere de la ora 19.00, si va fi transmis in direct la TV Romania 1 Ladislau Bölöni, noul selectioner al nationalei de fotbal a Romaniei, primeste "botezul focului" in aceasta seara, cind "tricolorii" urmeaza sa infrunte Polonia pe stadionul "Cotroceni", intr-o partida de verificare care va incepe la ora 19.00. La prima infatisare in fata publicului, antrenorul va alinia o formula de echipa destul de mult schimbata fata de cea care a jucat la EURO 2000. Vor absenta cumnatii Hagi si Gica Popescu - ambii retrasi de la nationala - si Filipescu (devenit marti fericitul tata al unui baietel), indisponibil din cauza unei leziuni la gemenii piciorului drept. "Nu rezultatul conteaza. Anunt de pe acum ca am sa folosesc citi mai multi jucatori pentru a-i vedea la lucru. Intimpinam dificultati reale. Dintre acestea, pot enumera absenta celor doi (n.r. - Hagi si Gica Popescu), dificultatile din axul central al apararii, precum si faptul ca pina acum 80% din jucatorii nostri n-au intrat inca in ritmul campionatului", este de parere antrenorul. Bölöni a studiat echipa Poloniei pe video, dar cel mai mult il preocupa edificarea asupra potentialului si profilului jucatorilor romani. "Vom folosi un sistem cu trei fundasi centrali si trei atacanti. In acest moment, pentru a evolua in zona iti trebuie o anumita sincronizare. Cred ca ar fi riscant acest lucru, asa ca vom folosi un sistem mixt. Nu am avut timp sa analizez capacitatile fotbalistilor nostri. Trebuie sa ma conving ca au viteza necesara acestei organizari, precum si capacitatea de a rezista in duelurile unu contra unu". Resemnat cu ideea ca Hagi nu se va intoarce la nationala, Bölöni a spus ca nu cauta un inlocuitor pentru acesta deoarece nu exista. "Le cer jucatorilor un anumit stil. Sa compenseze lipsa lui Hagi printr-o dinamica mai mare". Adrian Ilie a declarat ca "tricolorii" vor incerca astazi sa faca uitate contraperformantele echipelor de club in cupele europene. "Trebuie sa-i recistigam pe suporteri si sa-i scoatem din starea asta de acum". Despre metodele noului antrenor, "Cobra" spune ca difera mult fata de ideile lui Ienei: "Ni s-au cerut multe lucruri in plus. S-a schimbat tactica. Trebuie sa presam, sa jucam mai agresiv. Vom incerca sa aplicam aceste principii. Cine nu face fata, ramine pe banca!" "Hagi ori vine, ori nu vine!" Ladislau Bölöni a procedat ieri la prima schimbare majora de la instalarea sa in functia de antrenor al nationalei. Loti a hotarit ca noul capitan al reprezentativei sa fie Dorinel Munteanu, ceea ce a constituit o semisurpriza, avind in vedere ca favorit la aceasta postura parea Dan Petrescu. Desi Bölöni a reafirmat si ieri ca "mai sint inca sanse ca Hagi si Gica Popescu sa se intoarca la nationala", mutarea anuntata sugereaza, de fapt, ca revenirea celor doi este din ce in ce mai putin probabila. "L-am ales pe Dorinel pentru ca are influenta asupra celorlalti jucatori. Este legat aproape de toti si, fara sa-i lezez pe altii, vreau sa spun ca a facut un Campionat European interesant", si-a argumentat Bölöni alegerea. "Este o onoare, dar inseamna mult si nimic in acelasi timp. Nu trebuie sa ai banderola ca sa fii lider in teren". Portita lasata lui Hagi s-a ingustat si mai mult atunci cind antrenorul a precizat raspicat: "Nu voi accepta ca Hagi sa joace doar in anumite meciuri, cum ar fi cele cu Italia. Este simplu: ori vine, ori nu vine!". MATEI UDREA Echipe probabile ROMANIA : Stelea - Ciobotariu, Belodedici, Iencsi - Contra, Gilca, Dorinel Munteanu, Chivu - Moldovan, I. Ganea, Ad. Ilie. Antrenor : Ladislau Bölöni POLONIA : Dudek - Matysek, Klos, Hajto, Waldoch - Iwan, Bak, Kozminski, Swierczewski - Olisadebe, Krzynowek. Antrenor : George Engel Wladyslaw Arbitri: Atanas Uzunov - Ivan Lekov, Itcho Lozev (toti din Bulgaria) Delegarile arbitrilor de fotbal concureaza "6 din 49" Suflatoarea FRF l-a aruncat pe Lajos in Ghencea! Dupa doua etape de campionat, cind delegarile arbitrilor s-au facut pe criterii de ochi dulci sau cine da mai tare cu pumnul in masa, iata ca a venit si vremea "suflatoarei". Aceasta este un instrument in care se introduc bilute, care, la rindul lor, contin biletele cu numele arbitrilor. Ele, adica bilutele, sint invirtite cu un jet de aer, dupa sistemul jocurilor "loto" si, uite asa, ies arbitrii, unul dupa altul, din "suflatoare". Introducerea acestui nou sistem de delegare accentueaza si mai mult criza arbitrajului romanesc, pus pe butuci de promovarile la exceptional si de pasivitatea conducerii Federatiei Romane de Fotbal. Dovedeste ca, la nivelul cel mai de sus al fotbalului, nimeni nu mai are incredere in nimeni si, cu atit mai putin, in competenta Comisiei Centrale de Arbitri. In conditii normale, conducerea acesteia ar fi trebuit schimbata de mult timp, dar asa e fotbalul nostru, intr-o continua tranzitie. Asadar, mai-marii cluburilor din Divizia A s-au strins ieri, la sediul FRF, pentru a tine pumnii strinsi la "suflatoare". In prealabil, Liga Profesionista de Fotbal a trimis o "tidula" care imparte importanta meciurilor din etapa a 3-a dupa grade de risc. In prima categorie, cu riscul cel mai ridicat, intra (logic!) derby-ul Steaua - Dinamo si, atentie maxima!, FC Arges - Ceahlaul, Otelul - Petrolul si Astra - Gloria Bistrita. Sa nu li se intimple lui Stefan si Padureanu ceva, Domne fereste! Pentru conducerea LPF, partidele Rapid - Rocar sau FC National - FC Brasov sint mai putin importante, desi primele doua echipe bucurestene conduc in clasament. De Gaz Metan - FCM Bacau nici n-a auzit! Din "suflatoare", sub ochii consternati ai asistentei, a iesit primul Tiberiu Lajos, desemnat arbitru de centru la meciul Steaua - Dinamo. Scapat nesuspendat dupa meciul Rapid - Petrolul, din prima etapa, timisoreanul este aruncat de "suflatoare" in infernul din Ghencea. Rapid - Rocar va fi arbitrat de Simion, Universitatea - Foresta de Fratila, iar National - Brasov de Augustus Constantin, asistat de Safta si Drogeanu. Bine ca Gino Iorgulescu nu sta pe banca tehnica pentru ca ar fost posibil sa asistam la un nou episod din "Fuga dupa Zotta"! OCTAVIAN TOPA Chinurile "Comisarului" Echipa nationala de fotbal sub 23 de ani a Romaniei va disputa astazi, de la ora 17.00, pe stadionul "Giulesti", o partida amicala cu reprezentativa similara a Poloniei. Antrenorul Ion Moldovan s-a confruntat si de data aceasta cu mari probleme de efectiv, fata de ceea ce planuise initial. Din lotul convocat saptamina trecuta, "Comisarul" a fost nevoit sa renunte la trei piese de baza: Marius Niculae, Adrian Neaga si Raul Marincau, toti trei absenti din cauza accidentarilor. De asemenea, Sorin Ghionea are o contuzie si este posibil sa lipseasca astazi. Antrenorul s-a axat ieri, la antrenamente, pe repetarea unor scheme ofensive. Din pacate, jucatorii au fost destul de putin receptivi, lasind impresia ca la echipele de club nu sint obisnuiti cu astfel de exercitii. Echipa probabila pe care Moldovan va miza impotriva lesilor ar putea fi urmatoarea: Dolha - D. Balan, Radoi, Maftei, Dancia - Sinmartean, Codrea, Cernat, Rat - Cl. Dragan, Nemtanu. Intilnirea cu Polonia va fi arbitrata de o brigada autohtona, avindu-l la centru pe Alexandru Deaconu. MATEI UDREA Hagi a demarat operatiunea "Salvati Farul" Consiliul Local Constanta si Consiliul Judetean au decis sa vireze clubului de Divizia B Farul cite 500 de milioane de lei. Acest lucru se va intimpla dupa 24 august, ziua in care este programata o sedinta comuna a celor doua autoritati locale. Initiativa i-a apartinut lui Gheorghe Hagi, care a propus ca toate persoanele care iubesc echipa de fotbal Farul Constanta sa contribuie cu cite 200 de dolari anual pentru a scoate gruparea din impasul financiar fara precedent in care se afla. Consilierii locali spera sa atraga astfel 2.000 de persoane fizice sau juridice, care sa cotizeze cu cite 200 de dolari, realizindu-se un buget care sa poata permite promovarea Farului in prima divizie. Paul Peniu, presedintele clubului de pe malul marii, crede ca pentru atingerea acestui obiectiv este nevoie de un milion de dolari. Unul dintre primii oameni care au cotizat cu 200 de dolari a fost chiar Gica Hagi, care a spus, mai in gluma, mai in serios, ca isi va convinge toate rudele sa participe la redresarea Farului. (B.G.) Conform Laboratorului de Medicina Legala din Sfintu-Gheorghe, Albu nu se afla sub influenta alcoolului La o saptamina dupa ce a suferit un grav accident de circulatie, Marian Albu, trezorierul Federatiei Romane de Fotbal, a iesit din perioada de criza. "Starea sa este stabila, iar acum nu are nevoie decit de odihna", ne-a declarat Gabriella Szasz, purtator de cuvint al Spitalului de Urgenta. Dupa cum se cunoaste, lunea trecuta, oficialul federal a produs un grav accident, dupa ce a fortat trecerea printr-o bariera nesemnalizata, in localitatea brasoveana Dumbravita, fiind lovit de un tren accelerat. In urma impactului, Stefan Olaianos, socrul finantistului, a decedat. Ieri, locotenent-colonelul Ioan Clinciu, cel care ancheteaza cauzele producerii evenimentului rutier, a primit rezultatele analizelor efectuate in vederea stabilirii alcoolemiei lui Albu. Conform expertizei facute de legistii Laboratorului de Medicina Legala din Sfintu-Gheorghe, s-a stabilit ca, in momentul in care a produs accidentul, Marian Albu nu se afla sub influenta alcoolului. In aceste conditii, finantistul din Poligrafiei, care va fi acuzat de omor din culpa, risca o pedeapsa de maximum trei ani de inchisoare. VALENTIN BOERIU CNN il lauda pe Cursaru Noua vedeta a "galben-albastrilor", Catalin Cursaru, are in contractul incheiat cu FCM Bacau o clauza prin care se aminteste ca, in cazul marcarii a opt goluri, diriguitorii moldoveni trebuie sa scoata din buzunar suma de 4.000 de dolari. "La meciul cu Gaz Metan trebuie sa iau banii cu mine, pentru ca daca o tine in ritmul asta nu am ce sa fac. Macar sa inscrie, ca facem noi rost de bani", a afirmat presedintele Gheorghe Chivorchian. In cazul in care "Piratul", asa cum este poreclit de coechipieri golgeterul la zi al campionatului, va ajunge la borna 16, suma se va dubla. "Nu stiu exact ce voi face cu banii, dar imi doresc mult sa imi cumpar un autoturism. Ce marca de masina imi voi alege, asta va voi spune dupa marcarea celor opt goluri", ne-a declarat noua vedeta a intrecerii interne, Catalin Cursaru. Golul trei din partida cu Otelul a fost desemnat de postul de televiziune CNN drept faza zilei (Play of the Day). Comentatorul american a precizat ca atacantul Cursaru este cel mai in voga jucator din campionatul Romaniei. DANIEL NAZARE 250 de reflectoare, montate pe 10 stilpi Modernizarea stadionului "Dinamo" va dura mai mult de un an Firma "Aedificia Carpati" a cistigat licitatia organizata de FC Dinamo Bucuresti pentru modernizarea stadionului din Soseaua Stefan cel Mare, proiect care presupune montarea unei instalatii de nocturna, a unei piste de atletism cu 10 culoare si a unei copertine peste tribuna intii. Lucrarile la stadionul "Dinamo" vor demara in urmatoarele zile, in prima faza urmind sa se lucreze la fundatia stilpilor de nocturna, sapindu-se pina la o adincime de 22 de metri. Instalatia de iluminare a arenei va cuprinde peste 250 de reflectoare marca Philips Arena Vision si va fi montata pe 10 stilpi. Doi vor fi pe partea tribunei a doua, intr-un unghi de 15 grade spre peluze, si vor avea o inaltime de aproximativ 56 de metri, iar opt pe partea tribunei intii, primul dintre acestia urmind sa fie instalat in dreptul Spitalului de Urgenta Floreasca, iar urmatorii la o distanta de 15-16 metri unul de celalalt. Cei opt stilpi, care vor avea o inaltime de 50 de metri, vor sustine si copertina. Aceasta va avea lungimea de 110-120 de metri si latimea de 25 de metri. Copertina va fi confectionata dintr-un material policarbonat, iar distanta fata de sol va fi de 30 de metri. Tabela de marcaj, de tip ecran, va avea minimum 60 de metri patrati si va fi realizata de societatea "Microelectronica" din Bucuresti. De asemenea, vor fi realizate modificari in sectorul presei de la tribuna intii. Durata lucrarilor este estimata la peste un an, urmind ca, intr-un proiect viitor, sa fie luata in calcul si marirea capacitatii tribunei a doua. In perioada lucrarilor, pe stadionul "Dinamo" nu va evolua decit echipa de tineret a clubului. DANIEL NAZARE In Ghencea creste adrenalina Steaua pregateste botnitele pentru "ciinii rosii" Steaua a inceput deja pregatirile pentru derby-ul campionatului, jocul cu Dinamo, programat simbata, de la ora 21.30. O prima veste sosita din Ghencea este aceea ca meciul echipelor de tineret a fost devansat, urmind sa se dispute vineri, de la ora 18.00, pentru a degreva fortele de ordine de o solicitare in plus. De asemenea, conducerea stelista a acceptat reciprocitatea propusa de Dinamo, insa numai pentru 3.450 de spectatori, nu pentru 6.000, cum venise cererea din Soseaua Stefan cel Mare. Astazi, intr-o sedinta a conducerii, se vor pune la punct ultimele detalii organizatorice pentru meciul de simbata, urmind sa se stabileasca si in ce masura va fi suplimentat dispozitivul de ordine de la stadion. Mihail Marian, directorul sportiv al stelistilor, nu cunostea inca pretul la care vor fi puse in vinzare biletele, insa a declarat ca e putin probabil ca acesta sa creasca semnificativ. Pregatirea echipei continua in ritm normal, chiar daca unii titulari sint retinuti la loturile nationale. Ieri, de la ora 18.30, Victor Piturca a condus antrenamentul deschis al Stelei. Singura problema medicala, in afara de cea a lui Mitrita, o constituie entorsa lui Lincar, care s-a pregatit separat si ale carui sanse de a evolua simbata sint extrem de reduse. Celor doi li se adauga, pe lista absentelor, Iulian Miu, suspendat in urma cartonasului rosu primit duminica la Ploiesti. HORIA HASNAS A murit Ioan Fodor Consiliul de conducere, antrenorii, tehnicienii si sportivii sectiei de rugby de la Clubul Sportiv Central al Armatei "Steaua" anunta cu profund regret trecerea in nefiinta a celui care a fost maestru al sportului Ioan Fodor. O cariera de exceptie ca jucator, antrenor si in ultimii ani de bun organizator al sectiei de rugby a clubului "Steaua" i-a marcat existenta. Ionci, cum il alintau prietenii, nascut la Cluj, la 24 iunie 1937, lasa un imens gol, greu de inlocuit. Prin trecerea in lumea umbrelor a lui Ioan Fodor, rugby-ul si sportul romanesc sint acum mai sarace. Dumnezeu sa-l odihneasca in pace! 