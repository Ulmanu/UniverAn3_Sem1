 Felinele, in pericol Boala " vacii nebune", la pisici! Reprezentantii unei organizatii pentru protectia felinelor au solicitat miercuri autoritatilor sa verifice importurile provenite din tarile aflate sub restrictie (hrana uscata si conserve ce contin carne de vita) si care sint destinate hranirii pisicilor. Asociatia Felina Romana (AFR) si reprezentantii acesteia atrag atentia celor doua institutii ale statului ca encefalopatia spongiforma bovina se poate transmite, in afara de specia umana, si la feline. TATIANA DABIJA 17 infestati cu HIV refuza tratamentul, de rusine Toti cei 17 botosaneni adulti care figureaza in evidentele Directiei de Sanatate Publica Botosani ca fiind infectati cu virusul HIV sau bolnavi de SIDA refuza tratamentul cu medicamente antiretrovirale. In prezent, aceasta medicatie este singura care poate stopa multiplicarea virusului, chiar daca nu poate trata efectiv boala. Medicii sustin ca adultii botosaneni infectati cu HIV refuza tratamentul pentru ca oamenii din jur sa nu afle de boala de care sufera. Primul caz de infectie cu HIV a fost raportat in judetul Botosani in luna august a anului 1988, persoana infectata fiind o adolescenta de 17 ani, care era bolnava si de sifilis. In prezent, ea traieste intr-un judet din sudul tarii si este casatorita: atit sotul, cit si copilul ei sint, de asemenea, infectati cu acelasi virus. In prezent, in evidentele Sanepid Botosani exista 119 botosaneni infectati cu HIV, dintre care doar 17 sint adulti. Din anul 1988 si pina in prezent au murit de SIDA 119 botosaneni, dintre care 110 erau copii. Numai in anul 2000 au murit 20 de bolnavi, dintre care 17 copii. Costul tratamentului cu antiretrovirale, singurul care poate stopa temporar evolutia virusului, este de 800 de dolari pe luna pentru copii. In cazul adultilor, costul se dubleaza. Desi acest tratament este gratuit, toti adultii botosaneni care sufera de aceasta boala refuza medicatia cu antiretrovirale pentru ca cei din jur sa nu-si dea seama de ce boala sufera. Tratamentul este de durata si ar trebui respectat cu strictete pentru ca boala sa nu evolueze. Legislatia din Romania prevede maxima confidentialitate asupra identitatii persoanelor infectate cu HIV sau bolnave de SIDA, motiv pentru care acestea pot refuza medicatia si nu sint obligate sa marturiseasca celor din jur de ce boala sufera. DORIN BEJENARU Fondul Roman de Dezvoltare Sociala modifica criteriile de saracie Incepind din anul 2001, se modifica criteriile de saracie aplicate de Fondul Roman de Dezvoltare Sociala (FRDS). Astfel, un sat este considerat sarac si poate, in consecinta, sa depuna cerere de finantare de catre FRDS, daca indeplineste cel putin trei din urmatoarele conditii: mai putin de 50 la suta din gospodarii au acces la apa in curte sau la poarta; mai mult de 60 la suta din gospodarii nu sint conectate la reteaua electrica; mai mult de 50 la suta din copiii din clasele I-VIII fac mai mult de o ora pina la scoala; majoritatea locuitorilor au nevoie de mai mult de o ora ca sa ajunga la doctor; distanta de cel mai apropiat oras este mai mare de 25 km; nu exista mijloc de transport in comun care sa treaca prin sat; mai putin de 5 la suta din gospodarii au telefon functional; singurii agenti economici din sat activeaza in comert sau alimentatie publica. FRDS administreaza 25 milioane dolari pentru finantarea proiectelor de interes din zonele rurale sarace din Romania si pentru finantarea serviciilor sociale destinate persoanelor dezavantajate din sate si orase, cum ar fi: proiecte de reabilitare a micii infrastructuri rurale (reabilitari de drumuri, sisteme de alimentare cu apa, reparatii poduri etc.); proiecte de activitati generatoare de venit (centre de colectare si prelucrare a laptelui, mici fabrici de ulei, brutarii, ateliere, sere etc) si proiecte pentru servicii sociale (centre educationale pentru copiii saraci, adaposturi, centre de informare si consiliere etc). Pentru acest an, pot fi depuse cereri de finantare pina la urmatoarele date limita: 31 martie pentru activitati generatoare de venit si servicii sociale; 15 mai sau 15 august, pentru toate cele trei categorii de proiecte. DUMITRU MANOLACHE Apel umanitar Fundatia Sfintul Ierarh Calinic, prin persoana doamnei Eugenia Enescu, lanseaza un apel umanitar in sprijinul realizarii programului "Sanatatea si viata pentru urmasii nostri". Se doreste stringerea de fonduri in favoarea tinarului Mihail Andrei Adrian, grav bolnav. Acesta are 22 de ani, este un tinar inteligent, specialist in calculatoare, scriitor de carti SF. De doi ani, casa lui este Sectia de Reanimare a Centrului de Sanatate R.A.T.B. A fost propus de Comisia Medicala Centrala pentru un transplant pulmonar care se va efectua la Clinica Universitara Viena. Operatia va fi asistata si de doi medici romani. Desi se afla in pragul plecarii la Viena, tinarul si mama sa nu pot face fata cheltuielilor ce vor urma. Fundatia se obliga ca prin contracte incheiate cu cei care vor dori sa il ajute financiar pe Andrei sa faca public aportul lor, conform Legii nr. 32/'94 mass-media. Conturile in care se pot face depunerile sint: Fundatia Sf. Ierarh Calinic Banc Post Agentia Militari pentru lei: 2511 05 11 270 101 0994 001 sau pentru dolari: 2511 05 212 701 010 994 01 3008. Cehu Silvaniei - orasul unde nu a curs apa calda de peste un sfert de secol Situat la granita cu judetele Satu-Mare si Maramures, orasul Cehu Silvaniei este considerat "un oras mort", fara nici un fel de perspective. Aproape toate societatile comerciale din localitate au dat faliment sau si-au inchis portile, iar cele care mai activeaza, nu mai au nici un viitor. Singurele care "mai merg" sint cele producatoare de tricotaje, de mobila si ceea ce a mai ramas din fosta Cooperativa Mestesugareasca. Rata somajului depaseste 18%, dar conform celor din conducerea Primariei ar trebui sa fie de peste 30%, "avind in vedere ca foarte multi someri provin din judetele limitrofe, Maramures si Satu-Mare". Vecini cu conacul lui Magureanu La numai citiva kilometri de oras, in localitatea Giurtelecu Hododului din judetul invecinat, Satu-Mare, se inalta maiestuos conacul fostului sef al SRI, Virgil Magureanu, actualul lider al PNR. Pe vremuri, atunci cind a inceput constructia la conac, se vorbea in oras ca se va introduce si in Cehu Silvaniei gazul metan. Dar si acum magistrala de gaz se afla la 81 m de oras. Cetatenii sint nevoiti sa recurga la sobe, resouri, radiatoare, sticle si oale cu apa calda, caramizi incalzite si alte asemenea improvizatii... Nici trenul nu mai circula Statia CFR Cehu Silvaniei a fost desfiintata in urma cu trei ani din lipsa de calatori, fiind capat de linie. In oras nu mai curge apa calda de peste 25 de ani, conductele au fost desfiintate. Chiar si cele de apa rece se afla in pericol de a crapa in orice moment din cauza uzurii. Pentru aceasta iarna, Directia de Servicii Publice (DSP) nu s-a alarmat ca sute de copii si batrini vor ingheta de frig in apartamente. Mai mult, pe baza unui sondaj facut in pripa, functionarii DSP sustin ca aproape 50% din cehanii care locuiesc in apartamente ar fi renuntat "de bunavoie" la caldura si "merita" deci sa rabde de frig. Pe de alta parte, locatarii celor aproximativ 800 de apartamente ale orasului, amenintati de frig, de lipsa gazelor naturale, a apei calde si a celei reci, solicita un nou sondaj in urma caruia sa se gaseasca solutiile convenabile pentru a se putea iesi din aceasta iarna. CAMELIA BUHASCHI Radio 21 a pus Ziua indragostitilor la gheata Unul dintre cele mai nonconformiste evenimente de Ziua indragostitilor a fost organizat de Radio 21, pe Patinoarul Floreasca. Petrecerea-concert s-a numit "Vino cu inima la vedere" si a imbinat turta dulce, bomboanele de ciocolata, patinele, ploaia, concursurile si premiile cu un concert 100% de dragoste - Antract & Friends. EP-ul "Amintiri", al trupei Antract, s-a lansat pe patinoar, iar ascultatorii de Radio 21 prezenti pe gheata au patinat pe muzica live a trupelor Krypton, Foisorul de Foc, Baba Novac, AB 4, Geanina si Quartz, Replika si, desigur, Antract. Scena, amplasata in chioscul din mijlocul patinoarului, a dat posibilitatea celor prezenti sa cinte impreuna cu trupele, sa vorbeasca la microfon, ba chiar sa bata un pic si la tobe. Gazdele chefului au fost prezentatorii Bodgan Moldovan si Cristi Nitu. L-a facut mama oltean Temisan - intre dalmatieni "Dulce amagire", al treilea album din cariera lui Aurelian Temisan, este o culegere de hituri mai vechi si mai noi. Fostul Krypton Dragos Docan a remixat "O poveste din vest", a lui Natzis si bine cunoscuta melodie "M-a facut mama oltean", fiind compozitorul a inca 13 piese. Discul, realizat de Electrecord, va fi prezentat publicului duminica, la ora 10.30, in fata Salii Palatului, cind se va lansa si filmul"102 dalmatieni". Venind in intimpinarea numerosilor fani, Temi si-a creat un site pe Internet la adresa www.temisan.ro. ALEX REVENCO Mitologie alternativa: Legendarul Samson a fost un golan antisocial, scandalagiu si agresiv Samson, personajul bliblic dotat cu o forta iesita din comun, daca ar fi trait in zilele noastre ar fi fost trimis la psihiatru din cauza ca avea tulburari psihice, diagnosticate drept "personalitate antisociala", au afirmat specialistii americani. Potrivit doctorului Eric Altschuler si colegilor sai de la Universitatea din California, legendarul erou este "cea mai veche personalitate antisociala cunoscuta". Samson, cel care era tot timpul "dispus sa se bata", care a ucis mii de filistini folosind drept bita un maxilar de magar, fara a avea cea mai mica remuscare, prezenta sase sau sapte din referintele psihiatrice ale unui om cu tulburari de personalitate. Cei afectati de aceste probleme prezinta cel putin trei manifestari cum ar fi impulsivitatea, agresivitatea, ignorarea pericolelor legate de propria securitate, indiferenta fata de persoane ranite, minciuna si alte comportamente condamnabile din punct de vedere social. Samson si-a manifestat inca din copilarie impulsivitatea si incapacitatea de a se conforma normelor sociale, dind foc diverselor obiecte, torturind animale, furind sau tiranizindu-si colegii de joaca. Specialistii americani afirma ca cel care a scris povestea lui Samson pare sa fi avut sub ochi manualul de psihiatrie pe care l-a copiat cu meticulozitate. ALEXANDRA RARES Vedeta de prim rang la Romania 1, Dan Negru, racolat de Antena 1 Dan Negru, cunoscut telespectatorilor de la emisiunea muzicala "Trupa de soc", a renuntat, ieri, la Romania 1, postul de televiziune care l-a consacrat, in favoarea Antenei 1, unde a fost "ademenit" cu un contract avantajos. Timisoreanul a fost "ochit" de mai multa vreme de Valeriu Lazarov, numai ca abia acum a apelat la "serviciile" lui, pentru ca tocmai se cauta un moderator pentru noua emisiune de divertisment "Academia Vedetelor", realizata de "SAGITTARIUS", in colaborare cu Antena 1. Show-ul va fi difuzat incepind din luna martie, in fiecare simbata, de la ora 20.00, si, ca sa va faceti o idee, precizam ca este vorba despre o emisiune cu si despre vedete. SIMONA ECOVOIU Poluarea face ravagii 100 de bolnavi de cancer pe luna in Maramures La ora actuala in evidentele oncologice ale judetului Maramures figureaza peste 6.000 de bolnavi cu neoplasm (cancer). Anul trecut, au fost depistati alti 1.200 astfel de bolnavi. Dintre acestia 800 au decedat. Dr. Eva Pusca, sefa Sectiei Oncologie din cadrul Spitalului Judetean Baia Mare, ne-a declarat ca cel mai frecvent sint intilnite cazurile de cancer bronho-pulmonar in special la barbati. In rindurile lor se inregistreaza si cele mai multe decese. "Acesti bolnavi se prezinta pentru consult in stadii foarte avansate ale bolii. Exista o retinere in acest sens insa le recomandam celor cu suspiciuni sa-si faca un examen de specialitate pentru a-si indeparta temerile sau pentru a depista boala in faza primara. Din pacate, numarul cazurilor de cancer creste de la o zi la alta". In 1999 s-au inregistrat 1.111 bolnavi cu cancer dintre care au decedat 892. Aproximativ zece copii se imbolnavesc anual de aceasta boala. La noi in tara, in fiecare an, apar in evidentele medicale 200.000 de noi bolnavi suferind de cancer. Dintre acestia, anual, in jur de 30.000 decedeaza. In judetul Maramures, intr-o luna de zile, se inregistreaza in medie 100 de noi cazuri de cancer, iar anual sunt depistati alti 1.100-1.200 de oameni cu cancer. Poluarea masiva a intregului Maramures provoaca acest val de imbolnaviri. ADRIAN RUSU In urma scurgerilor de amoniac de la Combinatul Chimic Craiova, Tone de pesti morti in Jiu Un grav accident ecologic s-a petrecut ieri dimineata pe apa Jiului, din cauza unei defectiuni la una dintre conducte. Locuitorii din partea de vest a Craiovei au sesizat inca la primele ore ale diminetii ca zona era acoperita de zeci de tone de peste mort. Pescarii au fost primii care au umplut sacii cu peste, dupa care au sosit mai multi tigani cu carutele, astfel ca, in doar citeva ore, tot pestele disparuse. Cind la fata locului au venit cei de la Protectia Mediului, locul parea curat, iar ca sa poata sa ia probele, lucratorii au cautat prin curtile oamenilor pestele depozitat. Ilie Leu, directorul Protectiei Mediului, a declarat ca accidentul ecologic este provocat de Combinatul chimic, pe conductele de deversare vazindu-se cum curge un lichid galben. In jurul prinzului, la Combinatul chimic a sosit si prefectul judetului Dolj, Cornel Mondea, care a constituit o comisie de ancheta. Primele rezultate au stabilit ca in noaptea precedenta, la Combinat s-a dat drumul la o statie de preparat apa amoniacala si, din cauza unei neetanseizari, amoniacul s-a scurs in apa pluviala, de unde a ajuns in Jiu. Valoarea amoniacului a depasit de zece ori cota admisa, provocind o mortalitate piscicola nemaiintilnita in aceasta zona. Cel mai grav lucru este faptul ca pestele a fost luat de mai multi cetateni pentru a-l comercializa, asa incit comisia de ancheta a stabilit ca organele de ordine sa controleze toate pietele pentru ca pestele sa nu ajunga pe masa oamenilor. Se pare ca nivelul ridicat al amoniacului din apa Jiului a afectat si fintinile din zona, insa craiovenii n-au de ce sa se teama pentru ca accidentul s-a produs in aval de statia de alimentare a orasului. Prefectul a decis ca instalatia care a provocat accidentul sa fie oprita pina cind se vor remedia toate deficientele. ION SPANU Din cauza ca Basescu nu mai vrea autobuze de proasta calitate, Greva la "Rocar" Intentia Regiei Autonome de Transport Bucuresti de a achizitiona autobuze olandeze ecologice i-a nemultumit pe angajatii uzinei bucurestene Rocar. Acestia au intrat ieri in greva japoneza, pe termen nelimitat, dupa ce au aflat ca RATB renunta la contractul prin care se angaja sa cumpere de la Rocar aproape 500 de autovehicule. "Neonorarea acestui contract ridica probleme financiare uzinei, atit la achizitionarea pieselor de schimb, cit si la plata celor 1.300 de angajati si a datoriilor de 250 de miliarde de lei", a declarat, ieri, Stan Badea, liderul sindical de la "Rocar". Acesta a precizat ca, in prezent, autobuzele Rocar sint in stoc, asteptind ca regia sa le preia. RATB refuza acest lucru pentru ca, sustin surse din cadrul regiei, autobuzele de la Rocar nu respecta conditiile tehnice impuse prin contract, in baza carora a cistigat licitatia: multe dintre autobuze se defecteaza chiar in perioada de garantie. In legatura cu aceasta situatie, primarul general al Capitalei, Traian Basescu, a tinut sa precizeze ca municipalitatea nu se afla la dispozitia liderilor sindicali si a directorilor de la "Rocar", ci la dispozitia celor 2,2 milioane de bucuresteni carora trebuie sa le asigure un transport confortabil si ecologic. Potrivit lui Basescu, RATB va achizitiona autobuze conform legii, adica numai prin licitatie publica, si nu prin prelungirea unor contracte neexecutate sau prin suplimentarea lor. "Vom prefera produsele «Rocar» atita timp cit ele vor respecta normele tehnice, costurile de intretinere si normele de poluare. Presiunile sindicale trebuie indreptate in primul rind catre cresterea calitatii produselor uzinei", a mai declarat Basescu. IULIANA ANGHEL, MONA STOICA Pe scurt Secretarul unui liceu bucurestean s-a spinzurat la Constanta . Fostul secretar al Liceului "Dimitrie Bolintineanu" din Bucuresti, Ion Dumitrescu, a fost gasit, miercuri, spinzurat intr-o camera a Hotelului Sport din Constanta. In data de 4 august 2000, Dumitrescu eliberase o adeverinta de absolvire pe numele Mihaela Schiopescu, fara ca aceasta sa fi fost eleva liceului. In cadrul unei anchete efectuate de Ministerul Educatiei si Cercetarii, fostul secretar a recunoscut atunci falsul si ca a semnat si in locul directorului. Destituit din functie, Ion Dumitrescu, in virsta de 48 de ani, a fost gasit spinzurat cu o funie de bazinul toaletei de catre o receptionera a hotelului. Potrivit Mediafax, ofiterii criminalisti au declarat ca victima nu prezenta urme de violenta si ca nu exista suspiciuni asupra mortii acesteia. (R.V.) Patrula de politie batuta de un betiv. Un subofiter de la Sectia IV Politie Iasi si un jandarm, soldat in termen, au fost batuti, marti, de un individ beat. Patrula fusese solicitata pentru a o salva pe sotia betivului din miinile lui. Jandarmul Catalin Ciobanu si sg.-maj. Marian Gintuiala s-au deplasat imediat la locul scandalului, fiind sesizati prin statie. Dupa ce au ajuns la usa familiei Ungureanu, au fost intimpinati de proprietar cu urlete, amenintari si injuraturi. Florin l-a lovit violent pe soldat, dupa care i-a smuls epoletii si i-a rupt haina de camuflaj. Sergentul-major Gintuiala a incercat sa intervina pentru a-l salva pe jandarm, dar s-a ales cu o palma peste cap. Ieri, procurorii au dispus arestarea preventiva a acestuia pentru cinci zile, deoarece se face vinovat de savirsirea infractiunii de ultraj. (Catalin Dumitrescu) Sfirtecat de tramvai . In zona Podului Cantemir din municipiul Iasi s-a produs miercuri seara, in jurul orei 23.30, un groaznic accident de circulatie. Un barbat de 45 de ani a fost sfirtecat de un tramvai si a murit pe loc. "Am plecat din statia Pod Cantemir. Nu aveam viteza. La citiva metri dupa aceea am observat ceva intre linii. Am crezut, de la distanta, ca este o cirpa. Nu mi-am facut griji si am mers mai departe. Abia la doi-trei metri am realizat ca este un om. Am frinat, dar nu am mai putut face nimic. Am trecut cu rotile peste el. Cred ca a fost calcat de un alt tramvai care a trecut inainte sau a fost batut si asezat acolo. Nu cred ca este vina mea", a declarat Viorel Chelaru, vatmanul de pe tramvaiul 324, care circula pe traseul 5. Victima nu a fost identificata. (Catalin Dumitrescu) Executor judecatoresc - camatar . Arestat fiindca a luat mita pentru o evacuare, executorul judecatoresc Ambrosie Teodor Trinc este cercetat intr-o alta cauza. Cercetarile politistilor au scos la iveala ca executorul judecatoresc era si camatar. In luna aprilie 1999 a imprumutat suma de 3.000 DM lui I.A. din Arad pe o perioada de patru luni, cu o dobinda de 10% pe luna. Banii i-au fost inapoiati inainte de termen, executorul primind 3.500 de marci germane. (Sorin Trocan) Taximetrist injunghiat de client . Ion Moise, de 40 de ani, taximetrist la SC Fidex SRL Onesti, este internat in spital, dupa ce a fost injunghiat de mai multe ori de un client care nu a avut suficienti bani sa-i plateasca. Tinarul a avut de platit 120.000 de lei, dar a spus ca nu are atitia bani la el. La propunerea lui Moise de a merge acasa si de a lua bani, tinarul s-a enervat, a scos un cutit si l-a lovit pe taximetrist in git, in zona gurii si deasupra ochiului sting. Politia l-a identificat ieri pe violentul calator: Dan Ursu, de 22 de ani, pe care l-a prezentat Parchetului. Procurorii au decis ca Ursu poate fi cercetat in stare de libertate pentru vatamare corporala. (Claudiu Tarziu) Aerostar face avioane pentru australieni. Uzina de avioane Aerostar Bacau a reusit sa patrunda pe piata din Australia. Este vorba despre un YAK 52 W - varianta imbunatatita a aparatului YAK 52, care este fabricat la Bacau din 1976. Modelul are o raza de actiune de doua ori mai mare decit varianta standard si este dotat cu aparatura occidentala de ultima oara. YAK 52 este unul dintre avioanele-scoala cu o reputatie foarte buna in intreaga lume. Aeronave de tipul YAK 52 W au fost achizitionate si in SUA, Canada, Italia, Marea Britanie, Danemarca. (Claudiu Tarziu) Consultanta americana pentru sistemele de radionavigatie. O delegatie de experti americani a sosit in Romania pentru a stabili cu specialisti ai Statului Major al Fortelor Aeriene modalitati de echipare a aeroporturilor militare romanesti cu un nou sistem de radionavigatie aeriana si aterizare, corespunzator standardelor NATO. Potrivit Biroului de presa al MApN, delegatia americana va intocmi, la sfirsitul vizitei, un raport ce va cuprinde concluziile, rezultatele si modalitatile concrete de actiune. (A.G.) "Mama Ana" si-a contrazis avocata in plin proces . La Tribunalul Cluj s-a judecat ieri cererea depusa de Ana Varga si sotul ei, Gruia Varga, pentru revocarea masurii de arestare preventiva. Avocata apararii, Stanca Gruia, a prezentat o cerere de contraexpertiza medicala care sa se desfasoare la INML "Mina Minovici" din Bucuresti. Avocata a sustinut ca expertiza care a fost realizata la Laboratorul Exterior de Medicina Legala Cluj nu a fost una corecta, deoarece majoritatea medicilor legisti sint cercetati de catre Parchetul de pe linga Curtea de Apel Cluj in legatura cu implicarea lor in diferite fapte de coruptie. "Mama Ana", camatara politistilor clujeni, a cerut insa completului de judecata sa nu tina seama de pretentia formulata de avocata sa, iar decizia pe care o va lua Tribunalul sa se bazeze in totalitate pe expertiza realizata de medicii legisti clujeni. (Mihai Soica) O noua moda face furori in rindul deznadajduitilor Santaj din virful macaralei Dupa greva foamei in piata publica si autoincendiere, amenintarea cu saltul in gol a devenit, se pare, "ultima moda" in materie de protest extrem. In mai putin de o saptamina, numai in Bucuresti, s-au inregistrat trei cazuri de persoane care amenintau ca se vor sinucide, daca nu obtin o casa sau un loc de munca. Ieri, la 48 de ore de la ultima astfel de manifestare, bucurestenii au avut parte de inca o demonstratie din seria "jocul cu moartea". Un barbat in virsta de 26 de ani a venit special in Capitala pentru a se arunca in gol de la inaltimea unei macarale. Motivul: Un mandat de arestare emis pe numele sau in urma cu trei zile de Parchetul Timis, sub acuzatia de furt. Protestatarul sustine ca a furat doua geci.... Cind au ajuns ieri dimineata la serviciu, angajatii firmei care se ocupa cu consolidarea unei cladiri a Sucursalei de Distributie a Energiei Bucuresti au aflat cu stupoare ca in virful macaralei din incinta, s-a cocotat un barbat care ameninta cu sinuciderea. Desi curtea unde se lucreaza este pazita zi si noapte, individul a patruns fara nici un fel de probleme. Cel mai probabil, el s-a prezentat a fi angajat al firmei. Inainte de a urca, protestatarul a lasat la baza utilajului un bilet in care arata ca se va sinucide, daca Parchetul Timis nu va revoca mandatul de arestare preventiva emis in data de 12.02, pe numele Hrituc Bebi Aurel. Un PS scurt preciza ca nu doreste sa-si explice gestul si ca nu va discuta decit cu reprezentantii mass-media. Tot in scrisoare, el marturisea ca a furat doar doua geci si ca vrea sa fie judecat in stare de libertate. Imediat, la fata locului au sosit o patrula de politie, un echipaj al Ambulantei si primarul sectorului 1, Vasile Gherasim. .....dar politistii spun ca pe numele lui nu a fost emis nici un mandat Incercarile de a lua contact cu sinucigasul au fost sortite esecului pina la aparitia a doi "revolutionari" care au inceput cu de la sine putere negocierile. Ca intr-un film de proasta calitate, unul dintre acestia , Claudiu, dupa cum s-a prezentat, a anuntat ca se duce sa-l coboare pe sinucigas. Nu a reusit insa decit sa poarte alte doua misive scrise pe genunchi de protestatar, pe un ambalaj de ciocolata. Acesta le cerea celor prezenti sa stea linistiti si sa-i rezolve problema, ca el "sta cuminte pe macara": "Eu pina nu vad ceva clar si temeinic, nu cred...Vreau sa vad stampila de la Ministerul Justitiei si semnatura". Constatind ca nu o pot scoate la cale, primarul Gherasim s-a gindit sa-i trimita sinucigasului un telefon mobil. Pentru ca revolutionarul Claudiu se codea sa mai urce, a trimis un macaragiu aflat in preajma. O alta incercare esuata: Hrituc Bebi Aurel s-a speriat de noul venit, amenintind ca se va arunca in gol. Asa incit macaragiul s-a intors asa cum s-a dus. Dupa citeva ore de stat cu gitul lungit, primarul si cei citiva gura casca s-au plictisit si s-au decis sa-l lase in pace pe sinucigas. "Coboara el odata si odata. Mai ales ca nu exista nici un mandat de arestare pe numele lui", au decis politistii. Primarul sectorului 1 a plecat si el sa vada de treburile bucurestenilor. In incinta au mai ramas patrula de politie si angajatii ambulantei. Hrituc - un infractor de drept comun Anchetatorii spun ca Hrituc Bebi Aurel este un infractor de drept comun, au constatat anchetatorii. El are mai multe condamnari la activ. In 1997, a fost condamnat la 3 luni inchisoare pentru ca vatamare corporala, apoi la 3 ani - pentru furt calificat. In 1998, Hrituc a mai fost condamnat de doua ori, o data la 2 ani de inchisoare pentru nerespectarea regimului materialelor nucleare si a doua oara - la 4 ani pentru furt calificat. In 13 noiembrie 2000, Parchetul Timis a emis pe numele sau un mandat de arestare preventiva, iar in ianuarie anul curent, mandatul a fost revocat. Precedentele mediatizate - o sursa de inspiratie Psihologii spun ca indivizi asemenea lui Hrituc nu vor ajunge niciodata sa-si puna capat zilelor. "Ei sint sinucigasi de profesie, amenintind doar pentru spectacol. Sint in general persoane labile psihic. Tentativele in piata publica sint doar incercari de a intimida autoritatile. Ei fac asemenea gesturi, avind la baza precedentele mediatizate", ne-a declarat ieri psihologul Diana Serban. Aceasta adaugat ca acest gen de amenintari tin si de un anumit grad de alienare a societatii. In societatile unde institutiile statului nu functioneaza normal, unde cetateanul nu are incredere in actul de justitie, indivizii incearca sa-si atinga scopurile personale prin orice mijloc. Inclusiv prin amenintarea cu suicidul. MIHAELA BALEA 9 noiembrie 2000: Vasile Iavorenciuc, lider interimar al sindicatului "Zimbrul" Suceava a vrut sa se arunce de pe sediul administrativ al intreprinderii, in semn de protest fata de situatia financiara a fabricii de triotaje. A fost convins sa renunte la gest, dupa jumatate de ora. 27 noiembrie 2000: Daniel Caluianu, din comuna Manoleasa, jud. Iasi, a vrut sa se arunce de pe Hotelul Intercontinental din Bucuresti, pentru ca "justitia din Manoleasa nu ii face dreptate". A coborit de pe cladire dupa o ora de negocieri. 9 februarie 2001: Traian Dumitru s-a urcat pe acoperisul unui bloc cu sapte etaje, de la intersectia str. Gabroveni cu bdul. I.C.Bratianu, amenintind ca se sinucide pentru ca nu are un loc de munca iar prietena sa este insarcinata. A fost convins sa coboare, dupa citeva ore de negocieri. 13 februarie 2001: Marian Liviu Bombor, din Cimpulung Muscel, s-a urcat pe o macara din apropierea pasajului Marasesti, pentru a atrage atentia autoritatilor asupra faptului ca nu-si gaseste un loc de munca. A coborit dupa mai mult de 14 ore de negocieri. Daniel Ali s-a urcat pe antena de suparare c-a primit amenda Daniel Ali, in virsta de 25 de ani, din Galati, s-a urcat miercuri seara pe o antena metalica, inalta cit un bloc de zece etaje, aflata in curtea Directiei Judetene de Drumuri si Poduri Galati. Lumea s-a adunat repede in jurul antenei si a fost anuntata familia protestatarului. Fratele lui Daniel a incercat sa-l convinga sa coboare, dar nu a reusit. Acesta i-a promis lui Daniel ca daca va cobori ii va da o sticla cu vin. Dar Daniel nici nu a vrut sa auda. El a cerut sa vina televiziunile si ziaristii. Daniel Ali fuma in virful antenei si striga ca politia l-a amendat cu 100.000 de lei pentru ca il prinsese consumind bauturi alcoolice linga o biserica. El a amenintat, la un moment dat, ca se va arunca din virful antenei, daca amenda nu ii va fi anulata. Politistii au promis ca vor anula amenda de 100.000 de lei. Abia atunci Daniel Ali, dupa mai mult de doua ore de stat pe antena metalica, s-a hotarit sa coboare, ajutat de doi dintre fratii sai. Colonelul Gheorghe Poede, comandantul Sectiei 1 de Politie Galati, a declarat ca isi va tine promisiunea si ca va anula amenda tinarului. ALINA COMSA-DURBACA [31][pl.dll?rid=expresro] 