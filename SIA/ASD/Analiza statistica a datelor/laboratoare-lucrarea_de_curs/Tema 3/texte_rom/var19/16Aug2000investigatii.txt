 Afacerea "Blocul bintuit de fantome" explodeaza "Evenimentul zilei" a descoperit cele 137 de firme-fantoma prin care s-au scos ilegal din tara 29 de milioane de dolari, in nici patru luni La ultimul briefing al MI, colonelul Dumitru Sorescu, adjunctul sefului Directiei de Combatere a Criminalitatii Economico-Financiare din IGP, anunta ca subordonatii sai sint pe cale de a finaliza cercetarile intr-un dosar botezat de "Evenimentul zilei" "cazul deceniului": o grupare mafiota a reusit sa scoata peste granita, in numai trei luni si jumatate, peste 29 milioane de dolari, bani care provin din evaziuni fiscale repetate. Lantul de infractiuni s-a derulat prin intermediul a 141 de firme, din care numai patru sint reale. Toate cele 137 de firme-fantoma folosite de infractori sint inregistrate in blocul B 26, de pe strada Pescarusului, numarul 7. In luna aprilie a anului curent, "Evenimentul zilei" a semnalat, in premiera, existenta "blocului bintuit de fantome" din strada Pescarusului. Publicam astazi numele "fantomelor" - firme si, fapt inedit in cazuistica, asociati -, precum si modalitatile prin care s-au produs cei 29 milioane de dolari, scosi ulterior din tara. Numele eminentelor cenusii implicate le trecem, deocamdata, sub tacere, pentru a nu vicia rezultatele anchetei. Cea mai rentabila plimbare de hirtii din ultimii zece ani Potrivit politistilor, filiera pe care o vom analiza n-a lucrat haotic, ci a pus la punct un plan foarte minutios, in care comertul a fost un pretext pentru o evaziune fiscala de mari proportii. Practic, eminentele cenusii au folosit doar patru firme reale, care au exportat din Romania tot ce se putea, de la fier vechi, instalatii petroliere, ingrasaminte, lemn sau materii prime pina la produse alimentare, imbracaminte si incaltaminte. Tranzactiile si plata la furnizori erau facute, prin reprezentanti, de catre firmele reale. O data cumparate, cu pret normal sau subevaluat, produsele erau trecute din "fantoma" in "fantoma", intr-un carusel ametitor. Vinzarile succesive aveau doua obiective: pierderea urmelor marfurilor (pe un traseu aproape imposibil de verificat) si cresterea succesiva a valorii produselor. Ultimul cumparator din tot acest lant, tot o firma reala, efectua exportul propriu-zis. Marfurile ajungeau sa aiba preturi de 300-400 ori mai mari decit cele de la producator. Supraevaluarea avea un rost, fiind coloana vertebrala a "ingineriei": desi platea taxe vamale aferente, firma exportatoare incasa mult mai multi bani din TVA-ul care i se returna. S-a ajuns la situatia absurda, dar extrem de avantajoasa pentru creierele afacerii, in care TVA incasat depasea cu 30-40% valoarea fiecarei marfi exportate. Arabii-"fantoma" si regele lor, sirianul Sallah Cele 137 de firme-fantoma din strada Pescarusului, au 53 de asociati din Turcia, Irak, Iran, Siria, Liban, Iordania si Bangladesh. Din verificarile Politiei de Frontiera rezulta ca unii dintre ei nu se afla in evidente, deci n-au calcat niciodata in Romania, iar altii au intrat cu adevarat in tara, insa fie au parasit-o intre timp, fie sint in tara, in scripte, dar nu sint de gasit la resedintele declarate. Este foarte probabil ca nici unul dintre membrii retelei sa nu mai fie in Romania deoarece au iesit cu acte false. Sapte dintre ei sint asociati unici la mai multe firme, desi legislatia nu le permite acest lucru. "Campionul" este sirianul Sallah Attia Mahomed El Gacia, actionar la peste 100 de firme, asociat unic la 8 firme, in ciuda legilor romanesti. Mai mult, din scriptele Politiei de Frontiera rezulta ca Sallah nu a intrat niciodata in Romania. "Fantomele" au fost inregistrate, succesiv, la Registrul Comertului, in perioada 1992-1999. Cei 29 milioane de dolari scosi din tara prin diverse metode au fost obtinuti in numai trei luni si jumatate, perioada pe care politistii au reusit s-o reconstituie. Este greu de crezut ca, anterior, firmele au stat in adormire. Fiindca operatiunile comerciale nu au fost inregistrate in contabilitate, ele vor fi foarte greu de reconstituit. Un lucru e limpede. Pe aceasta filiera s-au scos, de-a lungul anilor, sume de ordinul sutelor de milioane de dolari. Cum tarile arabe nu sint afiliate la Interpol, exista sanse minime ca persoanele implicate sa fie identificate si trase la raspundere vreodata. Complicitati peste tot: Industrie, Comert, Finante, Vama, Justitie In schimb, complicii lor din tara, fie din rindul oamenilor de afaceri, fie din rindul functionarilor care au inchis ochii (Vama, Administratia Financiara, Ministerele de Finante, Industrie si Comert, Justitie), nu vor avea pe unde scoate camasa. Pe sub ochii vamesilor au trecut marfurile supraevaluate, din dispozitia finantistilor, altfel vesnic fara bani; in ziua exportului se achita, la iute-iute, TVA-ul aferent, cei de la Industrii si Comert au dat licente de export; judecatorii au reusit performanta sa inregistreze atitea firme intr-un amarit de bloc, notarii publici au facut cesiuni de actiuni mai mult decit dubioase. La Registrul Comertului, la Administratia Financiara, multi functionari au inchis ochii. Garda Financiara si Politia n-au vizitat aceste firme ani in sir. Complicitati peste complicitati care vor iesi la iveala. Dar si umbrelele protectoare. Sefii acestor institutii poarta responsabilitatea, fie si numai pentru ce n-au stiut ca se intimpla in curtea lor. Insa mult mai grav este daca se va dovedi ca au stiut si au tacut, cu sau fara foloase materiale. Finalizarea anchetei poate produce un cutremur de proportii, care pune in lumina nu doar coruptia existenta, la diferite niveluri, dar si o legislatie parca facuta cu intentie in favoarea infractorilor, cu sau fara gulere albe. NICOLETA SAVIN Cele 95 de societati cu raspundere limitata din tabel (toate inregistrate in Bucuresti in perioada 1991-1999) sint cele mai des intilnite in operatiuni de catre politisti. Ei spun ca nu se poate vorbi de o "vedeta", paticipatia la infractiuni fiind egala si la fel de grava. Daca exista persoane, fizice sau juridice, inselate intr-un fel sau altul de aceste firme-fantoma, acestea sint rugate sa se adreseze Politiei. 1. "Al Terkawi Trading" (1996); 2. "Nae Mioara PF" (1997); 3. "Zanrni Iman Exim" (1997); 4. "Tarek Production" (1994); 5. "Stela Cons Impex" (1994); 6. "Akas Services" (1997); 7. "Samrad 2000 Com" (1997); 8. "Rad Trading" (1993); 9. "Queen 2000 Trading Impex" (1996); 10. "Moussa Company Impex (1993); 11. "Three Stars Trading" (1997); 12. "Silu 1500 Exim" (1996); 13. "Bercan Import-Export" (1997); 14. "Blue Delfin Prod. Com" (1998); 15. "Gamarcom '96 Impex" (1997); 16. "Louis S.M. Com" (1996); 17. "Mason Pour Vous Service" (1997); 18. "Service Magerom" (1991); 19. "Amar '95 Co" (1994); 20. "Nora & Mido Trading" (1992); 21. "Dania Dony 79 Trading" (1997); 22. "Dastacom" (1992); 23. "Haba & Habda Trade" (1994); 24. "Iaman Impex" (1992); 25. "Jawamira Import Export" (1996); 26. "Khayal Comimpex 2000" (1994); 27. "Betape Comturist" (1996); 28. "Adic Co" (1991); 29. "Mega Indconstruct" (1994); 30. Group Mason Trading" (1993); 31. "Costicos Imnpex 94" (1994); 32. "Al Rabir Import Export" (1992); 33. "Raad Company Impex" (1993); 34. "Zahra Societate de Comert" (1994); 35. "Charmen International Impex" (1994); 36. "Trei M Exim" (1998); 37. "Trade Sabia Comimpex" (1996); 38. "Agrovita Prod" (1997); 39. "Riem International Impex" (1993); 40. "H.M. & Hasan Comert" (1995); 41. "Amirco Group Impex" (1997); 42. "Emborium" (1993); 43. "Bolo & Co" (1992); 44. "Giulia Comtur Company" (1992); 45. "Burak International" (1999); 46. "Nalto Company Impex" (1998); 47. "Sabiha 2000 Exim" (1998); 48. "Maf Doua Mii Exim" (1998); 49. "Jabseh Trade Co" (1997); 50. "Demir Com" (1993); 51. "Nur Trading 2001" (1996); 52. "Alhuda Comimpex" (1992); 53. "Nesa 2015" (1999); 54. "Lacul Sudului" (1994); 55. "Agro Industrial Olga si Gica" (1991); 56. "Mjawi Comert" (1992); 57. "Consult Services Import Export" (1991); 58. "Eser Trade Exim" (1998); 59. "Euro 93 Trade Operations" (1992); 60. "Ital Ti. Me. C. Import Export" (1998); 61. "Miramax M.K. Trade" (1998); 62. "Eclipsa Prod Impex" (1999); 63. "La Mode Exim" (1999); 64. "Al Karma 2000 Impex" (1998); 65. "Hanin Comert Exim" (1997); 66. "Henkel Production" (1997); 67. "Jhardanyas Exim" (1998); 68. "Zuri Line Company" (1998); 69. "Betul Import Export" (1995); 70. "Roichidi Import Export" (1992); 71. "3 SSA" 1994; 72. "Batouch Import" (1999); 73. "Daysky Impex" (1997); 74. "M.Ch.H. Company Impex" (1994); 75. "Babi Impex 2000" (1998); 76. "Eyyup & Taci Exim" (1997); 77. "Anji Impex" (1992); 78. "Patriot Star Impex" (1992); 79. "EP Haydary Trading" (1997); 80. "Dinar Trading Co" (1998); 81. "Al Janabe Trading Ltd" (1992); 82. "Tahach International Impex" (1997); 83. "Starlights Trading" (1994); 84. "A &C Aime" (1998); 85. "Nadelin" (1999); 86. Intreprinderea de Ambalaje Tiparite "Cristian" (1994); 87. "Ward Impex" (1992); 88. "Lazizas Com" (1999); 89. "Azz Dib Com" (1998); 90. "Atlas Medium" (1999); 91. "City Resort Prod Impex" (1992); 92. "Sheikh S Friends Impex" (1998); 93. "Roz Trading Impex" (1995); 94. "Montrial Impex" (1994); 95. "Zina 2001 Trading" (1996). Mirela Bratu, de 16 ani, a murit in timp ce asculta slujba de Sfinta Maria Impuscata in cap in fata bisericii O banala cearta intre niste sateni din comuna Videle, judetul Teleorman, s-a transformat intr-o adevarata tragedie luni noaptea, in jurul orei 1.00. Mirela Bratu, o adolescenta in virsta de 16 ani, a fost impuscata in cap, accidental, de catre un politist din sat. Tinara a murit nevinovata, in timpul unei altercatii izbucnite intre plutonierul Mihai Burcescu si Viorel Stoican: subofiterul l-a amenintat pe Stoican cu arma, acesta l-a lovit pe politist cu un par peste mina cu care tinea pistolul, iar arma s-a descarcat accidental. Drama s-a petrecut chiar in fata bisericii din localitate, in timpul slujbei de Sfinta Maria. Focuri de arma in fata bisericii Luni noaptea, comuna Videle, judetul Teleorman. Toata suflarea satului s-a strins in fata bisericii, pentru slujba de Sfinta Maria. Dupa miezul noptii, ritualul crestin a fost intrerupt de o altercatie: Gheorghe Calitza, un jurist din Bucuresti, s-a luat la cearta cu Viorel Stoican, proprietarul unui bar din zona. Dupa citeva schimburi de replici mai dure, juristul a plecat de la biserica sa cheme politia locala. Plutonierul Mihai Burcescu (in virsta de 28 de ani ) se afla impreuna cu un gardian public, Andrei Popescu, intr-o magazie de explozibil din apropiere, cind a fost sesizat de juristul Gheorghe Calitza. Politistul si gardianul s-au dus imediat la biserica sa vada ce se intimpla acolo. Aparitia oamenilor legii i-a incitat si mai mult pe scandalagii, iar cearta a luat amploare. In jurul orei 1.00, politistul a scos pistolul din dotare si a incercat sa traga un foc de avertisment. In acel moment, Viorel Stoican l-a lovit pe politist cu un par peste mina in care tinea arma. Pistolul "Carpati" s-a descarcat accidental. In primele secunde, nimeni nu a observat ca glontul a lovit-o in frunte pe Mirela Bratu, o adolescenta in virsta de 16 ani care statea pe o banca din fata bisericii. Dupa cum ne-au spus martorii, gardianul public care il insotea a tras si el un foc de avertisment. Aurica Bratu, sora Mirelei, a fost martora scenei de cosmar: a vazut ca tinara s-a prabusit intr-o balta de singe si, ingrozita, a inceput sa strige: "Opriti-va, ca ati impuscat-o pe Mirela!". Tinara murise pe loc, cu fruntea strapunsa de un glont. Dupa primele cercetari ale anchetatorilor, desfasurate la locul accidentului, cadavrul tinerei a fost transportat la Institutul National de Medicina Legala "Mina Minovici" din Capitala. Mirela Bratu venise la slujba cu o dorinta catre Dumnezeu: sa isi intilneasca prietenul din Italia Tinara ucisa din greseala avea 16 ani si era eleva la Liceul tehnic din Videle, la sectia Uman. Mirela Bratu venise la slujba cu o mare rugaminte catre Dumnezeu: sa o ajute sa isi intilneasca mai repede prietenul, care era plecat in Italia. Mirela invata bine, era una dintre cele mai bune eleve ale liceului din localitate. "Era o fata cuminte, nu a suparat pe nimeni niciodata. Invata toata ziua, voia sa dea la facultate, la Bucuresti, dupa ce termina liceul. Tinuse post, saraca, inainte de Sfinta Maria, sa o ajute Dumnezeu sa se intilneasca mai repede cu prietenul ei. Baiatul este plecat in Italia de mai multa vreme, si ea voia sa vina acasa", ne-au povestit, inlacrimati, parintii tinerei. DANIEL NEAMU PETRISOR CANA Un mort in casa lui Gigi Becali Eugen Badea, unul dintre bodyguarzii lui Gigi Becali, a fost gasit mort, ieri dimineata, in apartamentul celebrului miliardar. Potrivit primelor rezultate ale medicilor legisti, Badea, in virsta de 21 de ani, a murit din cauza unei insuficiente respiratorii. "Cu o seara inainte, Eugen bause, la discoteca, mai multe pahare cu gin tonic si s-a imbatat. Din cite stiu eu, i s-a facut rau, a vomat si s-a inecat. Imi pare rau", a declarat Gigi Becali. Eugen Badea va fi inmormintat la Constanta. IULIANA ANGHEL Rapite din propriile paturi Daca i-ar fi spus cineva acum o saptamina lui Dumitru Dunca, din comuna Timna, judetul Mehedinti, ca va ramine fara fete, i-ar fi ris in nas: "Ca doar nu sint gaini sa mi le fure din batatura". De citeva zile, insa, Dumitru se da de ceasul mortii si le cauta disperat pe Isaura si Elisa, doua din cele trei fiice ale sale. Simbata seara, aproape de miezul noptii, Dumitru s-a dus la culcare. Fara griji. Fetele erau fiecare in patul ei, isi hranise animalele, isi terminase treburile. "Inspre ziua, povesteste el, pe la 4-5 dimineata, ne-a trezit mezina casei. Plingea". Dumitru s-a dus sa vada ce s-a intimplat si a constatat ca cele doua fete mai mari, Elisa, 15 ani, si Isaura, 10 ani, disparusera. Le-a cautat peste tot. In zadar insa. Fetele parca intrasera in pamint. Speriat, Dumitru a depus plingere la politia comunei Timna, specificind ca banuieste pe cineva, un tigan cunoscut drept recidivist, dar nu poate baga mina in foc. Plingerea lui Dumitru Dunca a ajuns la IGP, politistii declansind cercetarile. Pentru solutionarea cit mai rapida a cazului, Inspectoratul General de Politie solicita sprijinul cetatenilor din judet sau zonele limitrofe, Dolj si Gorj. ROXANA MATEUT Crezind ca il insala, Un barbat si-a omorit nevasta cu bita de baseball, sub ochii copilului O familie din Republica Moldova a venit cu ceva timp in urma la Galati, cu speranta ca aici se va capatui. Valentina si Stefan Codreanu, din satul Cristesti, raionul Nisporeni, Republica Moldova, au fugit de saracia din satul lor si au venit in luna mai in judetul Galati, auzind ca la Nicoresti exista o ferma care are nevoie de forta de munca. La ferma nr. 13 a Societatii Agromec Nicoresti lucreaza mai multe familii de moldoveni. Cei doi soti s-au angajat ca muncitori sezonieri. Luni seara, in jurul orei 20.00, Stefan Codreanu, 23 de ani, a baut mai mult. Apoi a inceput sa se ia de nevasta. Foarte gelos, barbatul a acuzat-o pe Valentina, 25 de ani, ca are un amant. Valentina a negat acuzatiile aduse, incercind sa isi linisteasca barbatul. Totul se petrecea sub ochii baietelului lor, Andrei, in virsta de trei ani. Tinarul a scos o bita de baseball si si-a lovit nevasta pina cind aceasta a cazut fara suflare. Urletele femeii nu i-a socat pe ceilalti moldoveni cazati la ferma nr. 13, pentru ca Stefan Codreanu isi batea deseori nevasta. Baietelul, desi in stare de soc, povesteste cum taticul sau a batut-o pe mamica lui cu bita de baseball. Femeia a fost dusa de urgenta la Spitalul din Tecuci, dar a murit la scurt timp din cauza loviturilor primite. Codreanu a fost arestat pentru comiterea infractiunii de omor calificat. ALINA COMSA-DURBACA Linsaj la Discoteca "Club Mondy's", din Jupiter Iulian Oprea, in virsta de 30 de ani, din Constanta, fratele patronului Discotecii "Club Mondy's", din Jupiter, a fost linsat de trei proxeneti in dimineata de 15 august a.c., chiar in fata localului sau. Internat la Sectia de neurologie a Spitalului Clinic Judetean Constanta, cu politraumatism cranio-cerebral acut deschis si multiple echimoze faciale, Iulian Oprea a declarat medicilor ca a fost batut pina la desfigurare de trei pesti - Filip, Grigore si Cosmin Aldea, cei care controleaza piata prostitutiei din sudul litoralului, deoarece nu le-a permis accesul in discoteca "pentru agatat". DAN MIHAESCU Tanti Ostoin a fost violata si ucisa de propriul vecin O batrina in virsta de 73 de ani a fost violata si apoi omorita in apartamentul ei de la parterul blocului cu numarul 60, de pe Bulevardul Cetatii, din Timisoara. Politia are deja un suspect, dar declaratiile acestuia sint contradictorii. Cazul a ajuns la Parchetul de pe linga Tribunalul Timis. Criminalul a incercat sa incendieze apartamentul Elisabeta Ostoin locuia de mai multi ani singura dupa moartea sotului ei. Vecinii spun ca locatara de la apartamentul 1, de la parter, era o femeie cumsecade, cu frica lui Dumnezeu. "In fiecare duminica mergea la biserica si nu treceau doua zile sa nu faca un drum la cimitir, la mormintul sotului ei, care a murit acum doi sau trei ani", ne spune ingrozit unul dintre vecinii batrinei. Elisabeta Ostoin nu a avut nici un conflict cu vecinii, se intelegea bine cu toata lumea si, atunci cind au aflat ca batrina a fost ucisa, toti locatarii din bloc au ramas surprinsi. Elisabeta Ostoin a fost gasita in holul de intrare de la apartament. Era dezbracata si pe git avea urme evidente de strangulare. In bucatarie mai ardea inca un ochi de la aragaz, iar pe hol se puteau zari urmele unui incendiu. Politistii au stabilit ca, dupa uciderea batrinei, criminalul a incercat sa dea foc apartamentului pentru a sterge urmele. Nu a ars insa decit cuierul din hol. In citeva ore, politistii de la Serviciul Judiciar din IPJ Timis au ajuns la principalul suspect. Acesta a fost retinut si prezentat Parchetului. Mama principalului suspect a anuntat politia Din primele cercetari ale judiciaristilor a rezultat ca violul si crima au fost comise in seara de 14 august, in jurul orei 21.00. Politia a fost anuntata de mama lui Radoi (31 de ani), care locuia in acelasi bloc. Dupa ce au adunat primele probe si dupa ce i-au audiat pe vecini, politistii l-au retinut pe Sorin Radoi, considerat principalul suspect. Declaratia sa este insa ciudata. El sustine ca nu are nici o legatura cu uciderea batrinei. Sorin Radoi spune ca luni seara a fost acostat in scara blocului de doi tineri care l-au luat la bataie. In timpul altercatiei, el a fost impins cu violenta chiar in usa apartamentului cu numarul 1, care s-a deschis, si Sorin a cazut peste cadavrul Elisabetei. Sorin Radoi declara ca s-a ridicat si a urcat in apartamentul parintilor sai, unde i-a povestit mamei ca "tanti Ostoin" este moarta in hol. Mama sa a sunat imediat la politie. In jurul orei 23.00, politistii au ajuns la locul crimei si au gasit-o pe Elisabeta Ostoin intinsa pe spate, cu picioarele in sus, in holul apartamentului. Era evident ca batrina fusese violata cu salbaticie, fiind apoi omorita prin strangulare. Sorin Radoi a fost retinut ieri de politie. El va fi audiat de un procuror de la Parchetul de pe linga Tribunalul Timis. In fata procurorului, Sorin Radoi a recunoscut crima Dupa mai multe ore de audieri, Radoi a recunoscut violul si crima. El a declarat la Parchet ca, in seara de 14 august, a baut bere intr-un local din apropierea locuintei sale. La intrarea in bloc, el a sunat la usa Elisabetei Ostoin, care era prietena buna cu mama sa. Femeia a deschis usa si din acest moment Sorin spune ca nu-si poate explica ce s-a intimplat. El a sarit pe batrina si a incercat sa o violeze. Aceasta s-a aparat, iar intre cei doi a inceput o lupta pe viata si pe moarte. Diferenta de virsta si-a spus cuvintul si, dupa ce si-a violat victima epuizata, Radoi a strins-o de git pina cind batrina nu a mai miscat. Dupa aceste declaratii, procurorul a decis sa emita pe numele lui Sorin Radoi un mandat de arestare pe 30 de zile pentru omor calificat. TUDOR FLUERAS Dupa ce a evadat de sub escorta la Timisoara, Spargatorul Szilaghyi a fost prins de politistii care l-au scapat El intentiona sa fuga in Ungaria cu un pasaport fals Lanturile grele zangane sinistru pe scarile Inspectoratului de Politie Timis. Oamenii legii nu mai risca nimic. Detinutul Szilaghyi are la picioare lanturi, iar miinile ii sint imobilizate cu catuse. In urma cu 18 zile, Szilaghyi a fugit de sub nasul celor doi politisti care il duceau la o reconstituire. De atunci, politia a intrat in stare de alerta. Fugarul trebuia prins cu orice pret. Evadatul nu a savurat prea mult libertatea, fiind prins chiar de cei carora le scapase. Doi politisti milosi Alexandru Szilaghyi are 27 de ani si este un cunoscut al politistilor din Timisoara. Ocupatia sa favorita este furtul din locuinte. A fost arestat de mai multe ori din aceasta cauza. Ultima data, in 27 iunie, cind Szilaghyi a ajuns in arest pentru mai multe spargeri. In 24 iulie, el a fost scos din celula pentru a participa la o reconstituire. S-a urcat intr-o Dacie, alaturi de maiorul Ilie Biriboaca si de plutonierul Nicolae Fanu. In masina, hotul s-a plins de dureri la mina stinga, in care fusese impuscat in urma cu un an, in timp ce incerca sa scape. Cei doi politisti, milosi, i-au scos catusele de la miini si si-au continuat drumul. In momentul in care Dacia a oprit pe Strada Scolii, din Timisoara, unde urma sa se desfasoare reconstituirea, Szilaghyi a deschis calm usa Daciei si a luat-o la fuga. Pina sa realizeze ce se intimplase, cei doi politisti s-au trezit singuri. Ei au incercat sa plece in urmarirea detinutului, dar acesta disparuse. Alexandru Szilaghyi a fost imediat dat in urmarire generala, fiind anuntate in acelasi timp si punctele de trecere a frontierei. Evadatul era insa prea versat ca sa se arate imediat si, ajutat de sora sa si de citiva prieteni, a pus la cale un plan de actiune. Dar n-a mai apucat sa-si duca la bun sfirsit intentiile. Coliba din Padurea Verde Imediat dupa evadare, Szilaghyi si-a anuntat citiva prieteni ca este liber si s-a ascuns in Padurea Verde, la marginea Timisoarei. A stat aici 18 zile. Si-a construit o coliba unde a dormit, in asteptarea unui moment prielnic pentru a fugi din tara. "Am stat ascuns si din cind in cind ieseam sa-mi cumpar de mincare. Niste prieteni m-au finantat cu niste bani", ne-a povestit Szilaghyi dupa ce a cazut din nou in miinile politistilor. Activitatea febrila din Padurea Verde nu le-a scapat insa politistilor. Seful Serviciului Politiei Judiciare din IPJ Timis, maiorul Ioan Bara, a reusit sa-l localizeze pe fugar si la sfirsitul saptaminii trecute, actiunea de recuperare a fost declansata. Maiorul Bara si-a alcatuit echipa folosindu-i chiar pe cei doi politisti care l-au scapat pe Szilaghyi. Vineri dimineata, putin inainte de ora 9.00, politistii au inconjurat coliba in care dormea evadatul. Desi a fost surprins de aparitia politistilor, Szilaghyi a incercat sa fuga, dar a fost imobilizat rapid. Capturarea sa a durat citeva minute. Maiorul Biriboaca si plutonierul Fanu au fost sanctionati administrativ si sint cercetati de Parchetul Militar, care va decide daca vor primi si alta pedeapsa. Alexandru Szilaghyi a ajuns din nou in arest. Politistii au stabilit ca el ar fi vrut sa fuga din tara. Sora sa ii procurase deja un pasaport fals, pe numele de Viorel Frunza. Daca interventia politiei ar fi intirziat citeva zile, Szilaghyi ar fi reusit sa ajunga in Ungaria. El risca acum o pedeapsa suplimentara de doi ani de inchisoare. Scurtele deplasari la Parchet sau prin sediul politiei se fac numai cu lanturile la picioare si catusele la miini, iar politistii nu-l scapa din ochi. "Nu am vrut sa evadez, dar cind m-am vazut fara catuse la miini si am deschis usa de la masina nu m-am putut abtine si am fugit", ne-a mai spus spargatorul Szilaghyi, inainte de a se intoarce in celula din arestul IPJ Timis. TUDOR FLUERAS Sex-scandal Fratele lui Trutulescu, tilharit de amant Vasile Trutulescu, fratele vitreg al celebrului fost SPP-ist Gheorghe Trutulescu, a cazut victima unei tilharii. Vasile Trutulescu traieste de mai multi ani la Timisoara, unde are un bar frecventat de comunitatea homosexuala din oras. In 11 august, Vasile Trutulescu l-a cunoscut intr-o farmacie din oras pe Dumitru Constantin. I-a propus acestuia un loc de munca la barul sau si l-a invitat sa vina la local. Acolo, Trutulescu a inceput sa-i faca avansuri si l-a trimis la baie sa se spele. Cind s-a intors, Constantin a intretinut raporturi sexuale cu Vasile, care s-a aratat multumit de "prestatie" spunindu-i ca a obtinut slujba de bodyguard in bar. A doua zi insa, Trutulescu i-a propus lui Constantin o orgie in patru, iar acesta a refuzat. Intre cei doi s-a iscat o cearta, Constantin l-a lovit pe "Truti", dupa care i-a smuls lantisorul de aur de la git si a fugit. Vasile Trutulescu a depus o plingere la Parchet, si ieri Dumitru Constantin a fost arestat pentru 30 de zile, acuzat de tilharie. El sustine ca nu a vrut sa-i rupa lantisorul de la git lui Trutulescu si ca l-a agatat din greseala. TUDOR FLUERAS 