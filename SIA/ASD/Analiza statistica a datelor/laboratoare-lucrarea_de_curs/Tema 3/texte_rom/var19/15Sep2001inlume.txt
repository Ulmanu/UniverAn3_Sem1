 Coincidente sinistre Trupe hip-hop au prevestit dezastrul din New York Trupa americana de muzica hip-hop The Coup, care urma sa-si lanseze in curind un nou album in Statele Unite, alesese pentru coperta discului o imagine apocaliptica, prezentind cladirile gemene World Trade Center din New York spulberate de o deflagratie de proportii. Ironie a sortii, cu numai citeva zile inainte de a se produce tragedia din New York si Washington D.C., cei de la The Coup au publicat pe Internet coperta noului album, fotografie prelucrata pe computer, care se asemana izbitor cu imaginile de cosmar care aveau sa fie urmarite cu groaza ulterior de intreaga lume. "Am retras fotografia de pe Internet imediat ce am vazut ce se intimpla. A fost cumplit si ar fi fost o ironie macabra sa ramina acolo", declara Daria Kelly, director de vinzari al noului album. Fotografia, care putea fi accesata inainte de tragedie la adresa http://www.75ark.com, ii prezenta pe membrii trupei, care, adunati in jurul unui detonator, aruncau in aer World Trade Center. "Urma sa tiparim copertele albumului saptamina aceasta. Slava Domnului ca nu am apucat sa o facem. Ce tragedie...", continua Kelly, adaugind ca producatorii vor gindi o noua imagine pentru coperta. Desi producatorii site-ului 75 Ark au retras fotografia imediat dupa ce au inceput sa curga vestile triste de la New York, se pare ca aceasta fusese deja copiata de internauti si a fost pusa din nou in circulatie imediat dupa producerea evenimentelor tragice din 11 septembrie. "Aceasta fotografie, care a fost considerata vizionara, a inceput sa fie transmisa prin posta electronica, alaturi de anumite pasaje din Nostradamus. Regretam ca s-a intimplat asa", adauga sursa citata. Dream Theater doboara "Gemenii" si Statuia Libertatii Trupa rock Dream Theater si compania producatoare au facut, fara voie, o gafa similara marti, cu ocazia lansarii noului lor album "Live Scenes From NY" (Intimplari adevarate din New York). Cei de la Dream Theater si-au imaginat gemenii World Trade Center si Statuia Libertatii rase de pe fata pamintului de un mar urias suspendat de un fir, un fel de pendul ucigas al demolatorilor. "Este o coincidenta nefericita, o coincidenta grotesca", spune Gihan Salem, purtatoarea de cuvint a companiei. Precizind ca regreta aceasta sinistra coincidenta, Salem a anuntat ca, in semn de respect pentru victimele tragediei de la New York si pentru familiile acestora, albumul va fi retras imediat de pe piata. Joaca de-a dezastrul! Amatorii de jocuri pe computer isi puteau incerca pina acum talentul de demolatori accesind, la adresa http://www.hightimes.com, joculetul "World Trade Center Defender", un scenariu simplu despre cum pot fi distruse cele doua cladiri gemene din New York. Imediat dupa ce, din pacate, joaca a devenit realitate, jocul a fost sters de pe site, la locatie fiind publicat un mesaj explicativ din partea realizatorilor. "Acest joc nu a vrut sa supere pe nimeni, nu a intentionat sa jigneasca sau sa provoace durere oamenilor in suferinta. Condoleante tuturor acelora care, intr-un fel sau altul, au fost implicati in aceasta tragedie", se arata in mesajul publicat pe site. In locul jocului de-a dezastrul a fost afisata acum adresa unei organizatii de caritate care aduna fonduri pentru "victimele atacurilor teroriste din New York si Washington". DIANA EVANTIA BARCA Atentatul de la WTC, inconjurat de o sumedenie de intimplari si circumstante misterioase Zona crepusculara Diavolul s-a aratat la World Trade Center! Chipul Satanei pare sa-si fi facut aparitia in mod straniu in norul de fum ce se ridica marti deasupra celor doua turnuri gemene ale World Trade Center din New York, inainte ca acestea sa se prabuseasca. Terifianta imagine a fost surprinsa intr-un instantaneu realizat de un fotoreporter al prestigioasei Agentii Associated Press, dar nimeni nu a observat-o pina joi, cind poza a fost publicata de cotidianul "Philadelphia Daily News", care a prezentat si un detaliu marit cu figura Diavolului. In imagine se poate observa cu usurinta un chip sinistru, cu barba, coarne si o expresie rautacioasa intiparita pe figura. Agentia americana a transmis ca fotografia nu a fost trucata si nu a trecut prin filtre speciale care sa poata distorsiona imaginea. Unspe! Catastrofa care a zguduit marti America sta, la o privire mai atenta, sub semnul numarului 11. - Data atacului terorist: 11 septembrie (luna a noua); 9+1+1=11! - Ziua de 11 septembrie este a 254-a zi a anului; 2+5+4=11! - Din data de 11 septembrie, pina la sfirsitul anului mai sint exact 111 zile! - Primul avion care a lovit WTC avea indicativul de zbor 11! - Prefixul telefonic al Iraqului este 119; 1+1+9=11! - Statul New York a fost cel de-al 11-lea stat care s-a alaturat Uniunii! - Primul avion care a lovit "Gemenii" avea la bord 92 de persoane; 9+2=11! - Al doilea avion avea la bord 65 de persoane; 6+5=11! - "New York City" - 11 litere! - "Afghanistan" - 11 litere! - "Ramzi Yousef" (artizanul atacului din 1993 asupra WTC) - 11 litere! RADU PREDA O ghicitoare bulgara prevede noi atentate in SUA si 200.000 de morti Boika Peeva, cea mai cunoscuta ghicitoare din Bulgaria, care a prezis cu zece ani in urma inceputul si sfirsitul razboiului din Kosovo, precum si atentatele de la New York si Washington, a declarat ca in spatele acestora din urma se ascund puternice interese economice legate de reimpartirea pietelor si sferelor de influenta. Statele Unite, spune Peeva, desi cunosc foarte bine adevaratii organizatori ai atentatelor, care sint din lumea occidentala, vor prefera sa loveasca Irakul pentru ca trebuie gasit si pedepsit un vinovat pentru a-si spala onoarea in fata lumii si a propriului popor. "In SUA vor urma alte atentate. Valul de explozii va continua zece zile si vor fi vizate autostrazile. Ma tem ca vor fi folosite arme chimice si bacteriologice", a afirmat ghicitoarea, adaugind: "Nu indraznesc sa va spun numarul victimelor. Vad aproximativ 200.000 de morti. Urmarile pentru Statele Unite, dar si pentru alte tari vor fi catastrofale". Peeva, care este chirurg de meserie, afirma ca vede viitorul in imagini si sustine ca in 1991 a fost invitata sa lucreze pentru NASA, dar a refuzat. PETIO PETKOV, Sofia Condus de ciinele sau, Un orb a scapat coborind pe scari 71 de etaje Povestile celor care au reusit sa iasa din World Trade Center inainte de prabusire, una mai emotionanta decit cealalta, ocupa spatii ample in ziarele americane. Putine intrec insa in dramatism aventura traita de un orb surprins de atentat la etajul 71 al primului turn. Omar Eduardo Rivera, in virsta de 40 de ani, a fost nevoit sa coboare pe scari, etaj dupa etaj, ghidat de ciinele sau Tops si sustinut de brat de sefa lui, Ann, in timp ce de jur imprejurul lor se prabuseau bucati de moloz. Avionul se infipsese in cladire cu doar cinci etaje mai sus. "Ciinele meu, Tops, nu se mai potolea, iesea din birou, intra la loc sa se frece de picioarele mele, extrem de nelinistit, fara sa latre nici macar o data", povesteste Rivera, care lucra la WTC ca inginer civil. "Am inteles ca ma chema sa ies. Am ajuns la ascensoare. Erau blocate. Sefa mea, Ann, m-a ajuns din urma si m-a condus la scarile de incendiu". Primele doua etaje au fost usor de coborit, dar mai jos era un infern. "Fumul invadase cladirea. Apa si kerosen se scurgeau peste noi. Pe scari urcau pompierii si a trebuit sa le facem loc, am facut un sir indian la coborire". Asa a fost pina jos. In tot acest timp, ciinele a stat linga stapinul sau, tot fara sa latre. Ajunsi atit de greu afara, orbul, femeia si ciinele au fost nevoiti sa o ia la fuga, fiind evident ca turnul era pe punctul de a se prabusi. Cosmarul a durat cam 70-75 de minute, dar Rivera a scapat cu viata, in timp ce alti colegi, fara nici un handicap, nu au mai apucat sa iasa din cladire. JACQUELINE PRAGER Un copil la WTC, altul la Pentagon Un cuplu din New York a trait marti clipe de cosmar, vazind de pe terasa casei lor din Brooklyn cum ardeau turnurile de la World Trade Center, unde lucra fiica lor, Francesca. La putin timp dupa aceea, Joe, fiul lor care lucra la Pentagon, i-a sunat, ingrijorat, pentru a intreba ce stiu de sora lui, dar in timp ce vorbeau in receptor s-a auzit o explozie puternica, si convorbirea s-a intrerupt. Mama lui a continuat sa stringa receptorul telefonului in mina, intrebind disperata ce s-a intimplat, desi linia cazuse. Urmatoarele doua ore si jumatate, cuplul Pat si Lillian Vallone a trait un adevarat cosmar, incercind in zadar sa afle ceva despre copii. Stirile si imaginile difuzate de canalele de televiziune ii umpleau de disperare. Cind isi pierdusera deja speranta de a-si mai vedea copiii in viata, au primit vestea ca si baiatul, si fata au scapat nevatamati. CAMELIA MUNTEAN Prietenele despartite pe aeroport, unite in moarte Ruth si Paige erau cele mai bune prietene. Marti dimineata urmau sa calatoreasca impreuna pina in California. Voiau sa faca o escala in Los Angeles, sa viziteze o prietena comuna si, toate trei, impreuna cu fetita lui Ruth, Julianna, in virsta de 4 ani, sa mearga la Disney World. Ajunse la aeroportul din Boston, Ruth si Paige nu au gasit doua bilete in acelasi avion. Asa ca au fost nevoite sa plece cu avioane separate, care decolau la numai citeva minute unul de altul. Cele doua avioane au fost deturnate de teroristi si s-au lovit de turnurile gemene de la World Trade Center. Paige avea 46 de ani si facea parte dintr-o familie instarita. Dar de-a lungul vietii a avut de luptat cu doua slabiciuni tipice familiei sale: a fost dependenta de droguri si alcoolica. Insa din 1985 nu mai consumase nici alcool, nici substante halucinogene. Apoi a reusit sa-si scape si fratele de alcoolism. Fratele lui Ruth abia a reusit sa scape cu viata, el aflindu-se in cladirea World Trade Center in momentul in care primul avion a izbit turnul de nord. In memoria Julianei, fetita de numai patru ani, familia a deschis un cont in care urmeaza sa fie strinsi bani pentru copiii care au avut de suferit de pe urma atacurilor. (L.L.) Mina cu ursuletul de plus Muncitorii au avut parte de imagini cutremuratoare. "Am vazut un cuplu care inca se mai tinea de mina. Aveau verighete, deci erau casatoriti. Barbatul avea picioarele smulse, iar femeia nu mai avea cap", a povestit unul dintre barbati. Un alt muncitor a gasit printre darimaturi un ursulet de plus cu mina unei fetite prinse de el. "Doar mina", repeta barbatul ingrozit. Un alt salvator a stat doua zile sub darimaturi, iar la sfirsit nu a reusit sa se intoarca decit cu o papusa. A cedat nervos si a trebuit sa fie luat de salvare. Alte doua victime au fost scoase afara avind inca puls, dar au murit la numai citeva minute dupa ce au iesit la suprafata. Cei doi au fost trecuti pe lista mortilor pentru ca familiile sa nu afle ca s-au chinuit doua zile sub darimaturi.(L.L.) Dusmanul de moarte al lui Ben Laden, disparut la WTC Unul dintre cei mai mari dusmani ai lui Ben Laden, expert FBI in probleme de terorism, este dat disparut in ruinele de la World Trade Center. John O'Neill era, cu doar doua saptamini inainte de atacul asupra "Gemenilor", seful Departamentului National de Securitate din cadrul FBI. De aici a iesit la pensie, dupa ce o viata intreaga vinase teroristi de pe intreaga planeta. Avea 50 de ani si a acceptat oferta de a ocupa functia de director pe probleme de securitate la World Trade Center. In dimineata zilei de 11 septembrie, se afla in biroul sau de la etajul 34, cind primul avion a intrat in primul turn. O'Neill a reusit sa coboare, dupa care si-a sunat fiul, asigurindu-l ca a scapat. Urmatorul telefon l-a dat la sediul central al FBI, dupa care a urcat intr-una din cele doua cladiri, ca sa asiste la evacuare. De atunci n-a mai dat nici un semn de viata si se banuieste ca era inauntrul unuia dintre "Gemeni" atunci cind s-a produs prabusirea lor. Considerat unul dintre cei mai buni experti americani in probleme de terorism, O'Neill a condus investigatiile ce au urmat bombardarii, in Yemen, a vasului de razboi USS Cole (anul trecut), precum si anchetele privind atacurile asupra ambasadelor americane din Kenya si Tanzania (1998). Cunoscut in toata lumea, O'Neill este cel despre care seful Scotland Yard spunea: "Nu mi-as dori sa fiu vinat de O'Neill". MARIANA BECHIR Comoara din ruine: 12 tone de aur O comoara uriasa, de 12 tone de aur, zace ingropata in ruinele turnurilor gemene de la World Trade Center, New York, unde expertii considera ca se afla in totala siguranta fata de hoti, transmite Reuters. Lingourile, in valoare de aproximativ 106 milioane de dolari, erau depozitate intr-un seif subteran aflat chiar linga World Trade Center. Un oficial al firmei careia ii apartine depozitul a explicat: "Acum se afla in siguranta mai mult ca niciodata. Sint ingropate sub darimaturile a 107 etaje. Expertii afirma ca aurul aflat sub darimaturi reprezinta doi la suta din totalul de 600 de tone care sint transferate zilnic prin bursa de specialitate si, desi pare o cantitate uriasa, afacerile vor avea prea putin de suferit daca aurul nu va fi dezgropat repede. ISABELLA ALEXANDRESCU Arestari pe aeroporturile din New York Unul dintre cei zece retinuti avea legitimatie de pilot falsa Zece persoane au fost retinute pe aeroporturile John F. Kennedy si LaGuardia, din New York, chiar joi, in ziua in care acestea au fost redeschise traficului aerian, transmite Reuters. Pasagerii unui avion care urma sa decoleze spre Los Angeles au povestit ca 20 de politisti in echipament de lupta si cu pistoalele in mina au intrat la bord, urlind: "Toata lumea la podea", si au retinut citeva persoane, dintre care un individ a incercat sa opuna rezistenta si sa se lupte cu politistii. Unul dintre cei arestati avea o legitimatie de pilot falsa, si alti citiva aveau genti care fac parte din uniforma echipajelor de zbor si certificate de la o scoala de piloti din Florida, despre care s-a stabilit ca are legatura cu teroristii care au deturnat avioanele folosite marti in atentate. Din aceasta cauza, dupa o activitate intensa a FBI si a fortelor de lupta antitero, cele trei aeroporturi din zona New York-ului au fost inchise din nou, joi seara. Vineri dimineata aeroporturile erau inca inchise. ISABELLA ALEXANDRESCU Potrivit cotidianului "Boston Globe", Atentatul a fost pregatit din 1996! Agentii aflati pe urmele teroristilor care au pus la cale atentatele detin dovezi ca planul operatiunilor a inceput in urma cu cel putin cinci ani, releva AFP, citind ziarul "Boston Globe". Potrivit publicatiei, nici unul dintre piratii aerului care au indreptat cele doua avioane catre World Trade Center nu avea legaturi cu persoane din Boston, insa au inceput sa opereze in zona in timpul pregatirilor pentru atac. FBI continua sa caute pe oricine ar fi putut sa-i ajute pe piratii aerului. Anchetatorii au declarat ziarului "Globe" ca banuiesc ca cel putin opt dintre acestia au locuit in hoteluri din zona orasului Boston in noaptea dinaintea atacului. Suspectii au inceput sa inspecteze aeroportul cu cel putin sase luni in urma. Anchetatorii si-au concentrat atentia si asupra aeroportului Norwood, statul Massachusetts, unde teroristii au incercat sa foloseasca un avion de linie pentru seria de atacuri. Oficiali ai aeroportului au declarat anchetatorilor ca trei barbati originari din Orientul Mijlociu au incercat sa inchirieze un avion marti. Ei au intrebat despre capacitatea de incarcare cu combustibil a avionului si daca pot plati cu bani gheata pentru inchirierea acestuia. (M.F.) Invazie de stegulete pe strazile din Statele Unite Americanii suna adunarea la drapel Dupa atentatele care au marcat pentru totdeauna Statele Unite, americanii s-au refugiat in simbolurile lor nationale, drapelul SUA si imnul, pentru a-si afirma solidaritatea. In timp ce posturile de radio difuzeaza foarte des imnul, americanii cumpara de zor steaguri pe care le-au arborat pe case, autobuze, masini sau, pur si simplu, le tin in mina. Lantul de magazine Wal-Mart a vindut 200.000 de drapele miercuri si 115.000 joi, in timp ce anul trecut vinduse, pina la aceeasi data, doar 6.000. La San Francisco, multe magazine au scos marfurile din vitrine si au pus in loc drapele de diferite marimi. Joi, Congresul a cerut tuturor americanilor sa arboreze steagul Americii, ca "simbol al solidaritatii". "Arborarea drapelului demonstreaza ca nu sintem si nu vom fi invinsi", a declarat senatorul de New York, Charles Schumer. Folosind tehnica moderna, americanii isi trimit scrisori in lant prin posta electronica. In ultimele zile, au circulat mai multe asemenea mesaje e-mail, cu un text scurt, in general un indemn la solidaritate, pe care fiecare era indemnat sa-l trimita mai departe altor zece persoane. Alte mesaje ii indeamna pe destinatari sa faca in asa fel incit, vineri, sa se imbrace in culorile, alb, rosu, albastru ale drapelului american, in semn de respect pentru victimele atentatelor de marti. CAMELIA MUNTEAN Libertatile civile, in pericol Militantii americani pentru dreptul la viata privata au avertizat ieri in legatura cu pericolul ca site-urile de pe Internet si mesajele electronice sa fie verificate si monitorizate de serviciile de informatii ca urmare a atacurilor de marti din Statele Unite. Ingrijorarea acestora se refera la faptul ca autoritatile ar putea incalca drepturile civile privind secretul comunicatiilor personale in zelul lor de a preveni posibile atacuri precum cele de la WTC si Pentagon. "L-am auzit pe presedintele Bush spunind ca trebuie sa fim pregatiti sa renuntam la libertatile noastre civile, lucru care ma ingrijoreaza profund", a declarat ieri un profesor american de drept. In aceeasi situatie cu comunicatiile electronice se afla si alte libertati si facilitati, amenintate de inasprirea drastica a masurilor de securitate in numeroase domenii. Reguli draconice in aeroporturile si avioanele americane Statele Unite intentioneaza sa mobilizeze forte suplimentare pentru a lua parte la supravegherea si protectia avioanelor dupa deschiderea completa a spatiului aerian american, ca parte a noului plan de lupta impotriva terorismului, relateaza AFP. Zborurile cu avionul, interzise dupa atacurile asupra WTC si Pentagon, au fost reluate ieri, la ora locala 11.00 (15.00 GMT), a informat secretarul american al transporturilor, Norman Mineta. Agenti guvernamentali de la Departamentul de Justitie si al Trezoreriei au fost, de asemenea, mobilizati pentru a intari securitatea la aeroporturile de pe tot cuprinsul tarii. Potrivit oficialului american, la bordul avioanelor este necesar personal specializat, antrenat in neutralizarea persoanelor inarmate. Pentru pregatirea unui astfel de personal este nevoie insa de citeva saptamini, a continuat Mineta. Membrii unitatilor Delta Force sint deja antrenati pentru situatii de urgenta si nu va fi nevoie de prea mult timp pentru a-i specializa in actiuni la bordul avioanelor. Comandourile antiteroriste Delta Force sint antrenate pentru actiuni in spatii restrinse si pentru operatiuni de eliberare a ostaticilor. Insa uriasa sarcina de a apara sistemul aerian civil al Statelor Unite, care implica circa 1,6 milioane de pasageri intr-o zi normala, va necesita ceva timp, a incheiat Norman Mineta. Ordine si disciplina pe aeroporturi Potrivit noilor reguli impuse de Departamentul Transporturilor: - Pasagerilor le este interzis sa se urce la bordul avioanelor cu obiecte taioase, precum foarfece si cutite, indiferent din ce material sint fabricate acestea. (Anterior, doar cutitele cu lama mai lunga de 10 centimetri erau interzise); - In avioane si aeroporturi se vor efectua verificari si controale minutioase inainte ca pasagerilor sa le fie permis accesul in terminale si aparate de zbor; - Nu se va mai permite verificarea bagajelor in alt loc decit in zonele special amenajate, situate imediat dupa ghiseele de predare a biletelor de avion; - In aeroporturi vor fi instituite zone speciale destinate exclusiv pasagerilor ce urmeaza sa urce la bordul avioanelor. Totodata, doar pasagerii care au predat biletul vor avea permisiunea de a trece prin filtrul aparatelor de control spre zona de imbarcare, unde anterior se permitea si accesul celor care ii insoteau. Pe linga masurile de intarire a securitatii pe avioanele de linie din Statele Unite, Administratia Aviatiei Civile americane (FAA) a cerut companiilor aeriene straine sa adopte masuri mai stricte de securitate, fara de care nu vor primi autorizatia sa intre in spatiul aerian american. LIVIA CIMPOERU Bush, liber sa loveasca! Senatul SUA a votat rezolutia care-i permite presedintelui sa recurga la forta ca represalii pentru atentatele teroriste de marti Senatul american a adoptat cu unanimitate de 98 de voturi o rezolutie prin care presedintele George W. Bush este autorizat "sa foloseasca orice forta necesara" in vederea lansarii unei operatiuni de represalii impotriva celor care au organizat si dus la indeplinire atacurile teroriste lansate asupra World Trade Center, din New York, si Pentagonului din Washington, transmite Reuters. Camera Reprezentantilor din Congresul american va vota aceasta rezolutie in cursul zilei de astazi, rezolutie care nu este. in mod formal, o declaratie oficiala de razboi, dar care ii permite lui George W. Bush sa dea un raspuns militar, numai dupa ce se va consulta insa in aceasta privinta cu inaltii oficiali de la Washington. Potrivit textului rezolutiei, "presedintele este autorizat sa foloseasca orice forta necesara impotriva acelor natiuni, organizatii sau persoane despre care stabileste ca au planuit, autorizat, comis sau au ajutat la atacurile teroriste care au avut loc pe 11 septembrie 2001 sau care adapostesc astfel de organizatii sau persoane, cu scopul de a preintimpina comiterea unor alte acte de terorism international impotriva Statelor Unite". Bilet pentru un razboi lung Aceasta rezolutie este asemanatoare celei aprobate de Congresul american in 1991 pentru tatal actualului presedinte, in ceea ce priveste lansarea Razboiului din Golf, cu precizarea ca, spre deosebire de votul unanim de ieri, cel de acum 10 ani a fost mult mai strins, 52-47, si a fost insotit de dezbateri furtunuoase. In calitate de comandant suprem al fortelor armate, presedintele Bush avea autoritatea sa dispuna actiuni militare limitate, dar el a preferat sa obtina o rezolutie din partea Congresului pentru a avea posibilitatea de a declansa un conflict care se anunta de lunga durata, noteaza Reuters, care citeaza in acest sens declaratia liderului gruparii republicane din Senat, Trent Lott: "Este o actiune, un razboi, care va dura, probabil, mai mult timp". ISABELLA ALEXANDRESCU 40 miliarde de dolari pusi la dispozitia presedintelui american Senatul SUA a votat ieri si o rezolutie prin care se deblocheaza un fond de 40 de miliarde de dolari destinat statelor New York si Virginia. Desi fondurile vor fi deblocate de la buget sub titlul de ajutor de urgenta, specificatiile referitoare la utilizarea lor au o insemnata componenta antiterorista. Potrivit unei surse oficiale, fondurile vor fi distribuite conform unei agende si unei liste de reguli care prevad: deblocarea imediata a 10 miliarde de dolari pentru actiunile de inlaturare a efectelor atacurilor din New York si Washington, deblocarea, dupa 15 zile, a altor 10 miliarde de dolari, cind presedintele va trebui sa trimita Congresului o notificare privind destinatia sumei. Celelalte 20 de miliarde ii vor fi puse la dispozitie presedintelui in momentul in care va inainta o cerere speciala Congresului. Ajutorul financiar reprezinta dublul sumei solicitate initial de Casa Alba. Cele 20 de miliarde de dolari suplimentare ar fi folosite pentru finantarea unei campanii militare antiteroriste, precum si pentru a veni in ajutorul victimelor, pentru a finanta anchetele si pentru a imbunatati masurile de securitate a transporturilor aeriene. LIVIA CIMPOERU Dispozitiv de securitate intarit la Casa Alba Vicepresedintele american Dick Cheney a parasit, joi, Casa Alba, pentru a se instala la Camp David, resedinta prezidentiala din provincie, situata la circa 90 de kilometri nord-vest de Washington, a anuntat un responsabil american, citat de AFP. "Este vorba de o masura de precautie", a afirmat oficialul, precizind ca Cheney se va intoarce la Washington in acest weekend. Presedintele George W. Bush a ramas la Casa Alba, unde serviciile speciale au decis extinderea perimetrului de securitate, in interiorul caruia accesul este limitat si masurile de siguranta sint draconice. Potrivit purtatorului de cuvint prezidential, Ari Fleischer, si aceasta decizie a fost luata ca "masura de precautie". Serviciile de securitate ale Casei Albe au blocat accesul in fata cladirii prezidentiale dinspre parcul Lafayette. Accesul este permis doar ziaristilor acreditati si vizitatorilor oficiali. Totodata, un elicopter patruleaza zilnic deasupra Casei Albe timp de o ora. Tot legat de securitatea aeriana a Coastei de Est, de joi, opereaza in apele portului New York portavionul USS George Washington. LIVIA CIMPOERU Mastile de gaze au mare cautare Preocupati de eventualele consecinte ale atacurilor teroriste de la New York si Washington, locuitorii orasului Los Angeles au asaltat magazinele pentru a-si face provizii de alimente si a-si cumpara masti de gaze si veste antiglont. "Unii dintre clientii nostri cred ca se va declansa al treilea razboi mondial. Ei sint convinsi ca atunci cind se vor descoperi vinovatii, vor avea loc represalii carora li se va raspunde cu noi atacuri", a declarat proprietarul unui magazin. El a adaugat ca pina acum a vindut 600 de masti de gaze. Un alt articol foarte cautat este trusa de supravietuire in caz de catastrofa. Proprietarul unui magazin de materiale militare a declarat ca, dupa ce si-a cumparat o masca de gaze, o femeie l-a intrebat daca nu are de vinzare si unele pentru catei. CAMELIA MUNTEAN Statele Unite se pregatesc de razboi Pentagonul cere mobilizarea a 50.000 de rezervisti Secretarul apararii, Donald Rumsfeld, a trimis presedintelui George W. Bush un proiect prin care recomanda mobilizarea a 50.000 de rezervisti. Daca aceasta masura va fi luata, va fi prima oara cind se intimpla asa ceva dupa Razboiul din Golf, din 1991. Mobilizarea rezervistilor ar permite cresterea numarului de avioane care sa patruleze in jurul New York-ului si Washingtonului, precum si in alte zone ale tarii, au anuntat surse militare. Pentagonul nu a confirmat, dar nici nu a infirmat aceasta informatie, marginindu-se sa afirme doar ca "in acest moment nu exista autorizarea pentru aceasta masura". Legea permite presedintelui american sa mobilizeze pina la un milion de rezervisti sau membri ai garzii nationale pentru o perioada de maximum 24 de luni. In timpul Razboiului din Golf au fost mobilizati 265.000 de militari. Surse din cadrul Pentagonului au declarat ca administratia are in vedere folosirea marinei, fortelor aeriene si trupelor terestre pentru o perioada lunga de timp. Totodata, adjunctul secretarului apararii, Paul Wolfowitz, a declarat ca guvernul de la Washington nu se gindeste la o riposta limitata, ci va duce o campanie de durata, pina cind terorismul va fi stirpit din radacina. CAMELIA MUNTEAN Secretarul american de stat il acuza direct pe Oussama ben Laden Secretarul american de stat Colin Powell a confirmat joi ca Oussama ben Laden este principalul suspect in organizarea atacurilor teroriste impotriva Statelor Unite. Powell este primul oficial american care declara in mod public ca Ben Laden ar putea fi in spatele atentatelor din New York si Washington. Intrebat de ce a facut presiuni asupra Pakistanului, in incercarea de a forma o coalitie mondiala de lupta impotriva terorismului, Colin Powell a declarat ca Departamentul de Stat are in vizor acele organizatii teroriste care detin capacitatea necesara pentru a pune la cale atacuri de anvergura celor de marti. "Nu am facut publica identitatea organizatiilor pe care le consideram responsabile, insa, daca va uitati pe lista candidatelor, una se afla in acea regiune (Pakistan)", a declarat Powell, confirmind ulterior ca se refera la organizatia lui Ben Laden. Pakistanul a fost prima tara care a sprijinit regimul taliban din Afganistan si una dintre cele trei tari care recunosc guvernul de la Kabul, alaturi de Arabia Saudita si Emiratele Arabe Unite. Atentia Statelor Unite s-a indreptat clar catre organizatia al-Qaeda, condusa de Ben Laden, care se presupune ca are ramificatii in 34 de tari. Secretarul de stat american a discutat joi, timp de zece minute, cu presedintele pakistanez Pervez Musharraf, conversatia lor fiind calificata drept "pozitiva". 10 milioane de dolari pe capul lui Ben Laden Multimilionarul german Kim Schmitz a oferit joi o recompensa de 10 milioane de dolari pentru informatii care ar putea conduce la arestarea lui Oussama ben Laden, ca urmare a atacurilor teroriste impotriva Statelor Unite. Schmitz, un fost hacker descris de tabloidele germane ca un personaj pitoresc, care conduce masini sport si se afiseaza in public cu tinere imbracate sumar, a introdus pe pagina personala de Internet un poster al lui Oussama ben Laden, cu mesajul "cel mai cautat terorist". Prin intermediul aceleiasi pagini, Kim Schmitz ofera 10 milioane de dolari pentru "informatii care conduc direct la arestarea sau condamnarea" lui Ben Laden. Schmitz a fost condamnat in 1998 pentru piraterie pe Internet, dupa care a facut avere oferind consultanta in domeniul securitatii informatice si facind investitii foarte inspirate. Suma oferita de magnatul german este de doua ori mai mare decit recompensa pusa de FBI pe capul lui Oussama ben Laden. Ben Laden e mereu pe fuga Cel mai cautat om de pe glob, Oussama ben Laden, si-a schimbat ascunzatoarea la putin timp dupa atacurile asupra Statelor Unite, transmit agentiile internationale de presa, citind o sursa a serviciilor secrete pakistaneze. Sursa, care a tinut sa-si pastreze anonimatul, a mai declarat ca miliardarul saudit nu a dezvaluit nimanui locul in care a decis sa se ascunda. Un oficial american a confirmat, sub conditia anonimatului, ca Pakistanul monitorizeaza miscarile lui Ben Laden, insa nu a intrat in detalii. Comandantii militiilor religioase talibane care controleaza majoritatea teritoriului afgan si au oferit adapost miliardarului saudit, au declarat, la rindul lor, ca Ben Laden continua sa se deplaseze in interiorul Afganistanului, evitind sa ramina intr-un loc mai mult de doua zile. Descoperirea si arestarea lui Ben Laden se va dovedi un lucru foarte dificil deoarece Afganistanul este traversat de mai multe lanturi muntoase, care ofera un numar nelimitat de ascunzatori greu de depistat. LIVIA CIMPOERU Oussama ben Laden: - 1955: S-a nascut in Arabia Saudita, fiu al unui magnat in domeniul constructiilor. Familia Ben Laden este originara din sudul Yemenului. - 1979-1989: Lupta alaturi de mujahedinii afgani pentru a alunga trupele sovietice din Afganistan - Anii 1990: Declanseaza campania menita sa-i alunge pe americani din Orientul Mijlociu, ca urmare a Razboiului din Golf, si sa "elibereze" orasele sfinte ale Islamului - Mecca si Medina - de influenta Vestului. Pune la punct o organizatie terorista cu multiple ramificatii pe plan international, numita al-Qaeda. - 1992: Suspectat ca este implicat in atacurile cu bomba asupra a doua hoteluri din Aden, capitala economica a Yemenului, in urma carora si-au pierdut viata doi turisti austrieci. 100 de militari americani scapa cu viata ca prin minune. - Februarie 1993: O bomba explodeaza in cladirea World Trade Center, din New York, atentatul soldindu-se cu moartea a sase persoane si ranirea a peste 1.000 de oameni. Organizatia al-Qaeda este implicata. - Februarie 1998: Oussama ben Laden devine membru fondator al Frontului Islamic Mondial pentru Jihad impotriva Evreilor si a Cruciatilor. - August 1998: Bombardarea ambasadelor americane din Kenya si Tanzania, soldata cu 220 de morti. Statele Unite fac responsabila organizatia al-Qaeda si lanseaza mai multe rachete de croaziera asupra taberei de antrenamente a lui Oussama ben Laden din estul Afganistanului - Septembrie 1998: Persoane din anturajul lui Ben Laden, aflate in Anglia si Germania, sint arestate si extradate in Statele Unite. - Septembrie 1999: Informatii potrivit carora Ben Laden a oferit 25 de milioane de dolari comandantului arab Khattab, liderul rebelilor islamisti care lupta impotriva trupelor rusesti in sudul Daghestanului. - Decembrie 1999: Agentii serviciilor de informatii americane obtin un manual arab de antrenamente militare de 1000 de pagini, copiat pe o discheta. "Enciclopedia" contine informatii despre confectionarea dispozitivelor explozive, armelor toxice sau grele. - 1 ianuarie 2000: Dejucarea unui atentat cu bomba in Statele Unite, pus pe seama organizatiei al-Qaeda. - Inceputul anului 2000: Ben Laden se insoara in Afganistan cu o tinara de 17 ani din Yemen, cea de-a patra sa sotie. - Martie 2000: Circula informatii potrivit carora Ben Laden sufera de insuficienta renala. - Aprilie 2000: Apar zvonuri ca Ben Laden a vizitat provincia Kosovo pentru a infiinta o tabara de antrenamente. - Septembrie 2000: Autoritatile iordaniene condamna la moarte sase militanti islamisti, presupusi a fi implicati in planurile lui Ben Laden de a ataca mai multe obiective israeliene si americane. - 12 octombrie 2000: Un atac asupra navei americane USS Cole, ancorata in portul yemenit Aden, se soldeaza cu 17 morti si 36 de raniti in rindul soldatilor americani. Atentatul a fost revendicat de o factiune a organizatiei Armata Islamica Aden-Abyan care are legaturi cu Ben Laden. - August 2001: Redactia ziarului "Al-Quds al-Arabi" primeste un avertisment din partea fundamentalistilor islamisti din anturajul lui Ben Laden privitor la organizarea unui atac "de proportii uriase si fara precedent" impotriva intereselor americane. - 11 septembrie 2001: Teroristii deturneaza patru avioane americane de pasageri, dintre care trei se izbesc de cele doua turnuri ale World Trade Center si de cladirea Pentagonului. - La putin timp dupa atacuri, serviciile secrete americane intercepteaza o conversatie intre doi suspecti, presupusi a avea legaturi cu Ben Laden, in care afirma ca au lovit doua obiective. Afganistanul, o tara pe care multi au incercat zadarnic sa o cucereasca Daca americanii se hotarasc sa bombardeze Afganistanul pentru vina de a-l fi adapostit pe Oussama ben Laden, ei vor calca pe urmele tuturor celor care, de-a lungul vremii, au incercat sa-i supuna pe afgani. Nici unul, pina acum, nu a reusit. In afara de ura nativa pe care fiecare afgan o resimte fata de un invadator strain, exista si un puternic fanatism in acest popor, se scrie intr-o veche cronica afgana. Referitor la acest ultim aspect, un ofiter britanic nota in 1880: "Daca nu este tinut sub control, fanatismul afganilor poate deveni incontrolabil, in special daca este indreptat impotriva dusmanilor crestini". Britanicii au dat gres in secolul al XIX-lea Istoria Afganistanului, o tara arida si muntoasa a Asiei Centrale, este o cronica a razboaielor si a greselilor facute de diversi invadatori. In secolul al XIX-lea, armata britanica a incercat de doua ori sa ocupe tara pentru a-si crea o zona-tampon la granita cu India, aflata atunci sub stapinirea Londrei. Zeci de mii de soldati britanici, insotiti de mii de elefanti si camile, au intrat in Afganistan, in 1838, pentru a instala un regim-marioneta, dar populatia s-a rasculat. Britanicii au fost nevoiti sa fuga, dar mii de soldati au pierit, ucisi de bastinasi sau de frig si foame in munti. A venit apoi rindul misionarilor crestini, dornici sa-i civilizeze pe salbaticii musulmani. Nici ei nu au reusit. In 1878, englezii au mai incercat o data, dar omul pus de ei la cirma tarii a fost masacrat la Kabul de multimea dezlantuita, impreuna cu escorta sa. Sovieticii au esuat in anii 80 Un secol mai tirziu, mai exact in 1979, chiar de Craciun, ignorind indemnurile la prudenta, presedintele sovietic Leonid Brejnev ordona invadarea Afganistanul pentru a instala un guvern-marioneta condus de Babrak Karmal. Comunitatea internationala s-a mobilizat imediat si, doua luni mai tirziu, Statele Unite incep sa furnizeze armament opozitiei, care era formata, in principal, tocmai din militanti islamisti (mujahedini), de genul celor pe care acum Statele Unite incearca sa-i distruga. In timp ce americanii trimiteau arme si fonduri, Oussama ben Laden renunta si el la traiul linistit pentru a li se alatura mujahedinilor in lupta contra ocupantului sovietic. Razboiul care a urmat a fost numit un "Vietnam" al sovieticilor, si 13.000 de soldati rusi au fost ucisi pina in 1988, cind Mihail Gorbaciov a ordonat retragerea din Afganistan. Cinci ani de talibani Urmeaza citiva ani de tulburari si razboi civil, pina cind, pe 27 septembrie 1996, talibanii preiau puterea la Kabul. Trupele talibane s-au format pe teritoriul Pakistanului invecinat, unde miscarea a inceput ca o grupare a studentilor islamisti, care s-a radicalizat pe parcurs. Acum, americanii cer sprijinul Pakistanului pentru eliminarea celor pe care regimul de la Islamabad i-a subventionat ani de-a rindul. In aceste zile, afganii se pregatesc pentru un nou razboi, un nou posibil invadator, dar perspectiva nu pare sa-i sperie pe oamenii de rind, care sint obisnuiti cu bombardamentele, dupa 20 de ani de razboi aproape neincetat. Istoria va arata daca acestia vor reusi acolo unde atitia au dat gres. JACQUELINE PRAGER Afganii jura sa se razbune pe americani Regimul taliban de la Kabul a amenintat ieri ca se va razbuna "prin alte metode" daca Statele Unite ataca Afganistanul ca urmare a atacurilor teroriste de marti, relateaza Reuters. Avertismentul a survenit dupa ce lideri religiosi talibani s-au rugat lui Allah pentru ca lumea islamica sa se uneasca impotriva Statelor Unite. "O, musulmani din intreaga lume, trebuie sa fim uniti daca Statele Unite ne vor ataca", a spus un imam multimii de credinciosi adunati intr-o moschee din Kabul. Rugaciunea s-a putut auzi pe tot cuprinsul capitalei in timp ce afganii asistau la slujbele religioase dedicate zilei sfinte de vineri, facind planuri pentru a parasi capitala de teama represaliilor militare ale Statelor Unite. Casa Alba a anuntat ieri ca armata americana ii va ataca "fara avertisment" pe cei care se fac responsabili de atentatele teroriste, precum si orice tara care-i gazduiesc. "America ne-a declarat razboi din cauza urii sale fata de Allah si pentru a-si impune ideologia sa corupta. Nu vom muri fara voia lui Allah, asa ca nu va fie teama", a declarat un lider religios afgan. Un alt imam a afirmat ca prezenta lui Ben Laden in Afganistan reprezinta doar o justificare pentru Statele Unite de a-si declansa actiunile de reprimare a lumii musulmane. LIVIA CIMPOERU Pakistanul, pus sa aleaga intre talibani si Occident Pakistanul, in prezent una dintre putinele tari din lume care se afla in bune relatii cu tara vecina, Afganistan, ar putea fi invitata sa-si schimbe pozitia daca vrea sa-si pastreze bunele raporturi, in principal financiare, cu lumea occidentala. Colin Powell, secretarul american al apararii, a insistat asupra rolului pe care se asteapta sa-l joace Pakistanul, si anume acela de cooperare in lupta anti-terorista. La rindul sau, presedintele George W. Bush i-a amenintat pe "teroristi si pe cei care i-ar proteja", aceasta declaratie trezind neliniste in cercurile politice de la Islamabad, care s-au simtit vizate. Talibanii, protejatii spionajului pakistanez Toata lumea stie ca talibanii sint protejatii puternicelor servicii secrete pakistaneze. Afirmind ca nu poate controla combatantii voluntari pakistanezi care lupta alaturi de talibani, Islamabadul trimite arme, munitii si ii consiliaza tehnic pe talibani, autoritatile declinindu-si astfel orice responsabilitate. Un diplomat occidental estima ca "este ultima sansa pentru Pakistan de a demonstra ca nu flirteaza cu extremismul fundamentalist", cum ar fi Afganistanul, Casmirul sau comandourile extremiste care hartuiesc trupele indiene. In ciuda dificultatii de a controla toate aceste grupari, generalul Pervez Musharraf s-a angajat joi sa "coopereze deplin" cu Washingtonul in domeniul luptei impotriva terorismului. Diplomatii occidentali se intreaba insa cum se va realiza acest lucru intr-o tara in care relatiile din cercurile puterii sint extrem de complexe, cu un presedinte deschis pro-occidental intr-o republica islamica. "Care este puterea reala a lui Pervez Musharraf si care este puterea serviciilor secrete si cine le controleaza", se intreaba expertii. SUA cer Pakistanului informatii secrete Statele Unite au cerut Pakistanului informatii precise asupra retelelor de combatanti din Afganistan "in cadrul unei colaborari ce ar constitui un test in ceea ce priveste angajarea Islamabadului in lupta antiterorista. Joi, Colin Powell a transmis o lista de cereri Pakistanului, intre care accesul la toate informatiile pertinente referitoare la retelele de combatanti din Afganistan, in principal cea a lui Oussama ben Laden, la sistemele de telecomunicatii, ceea ce ar folosi in eventualitatea unei operatiuni masive de represalii. Referindu-se la aceasta lista de cereri, cotidianul pakistanez "The Nation" afirma ca Washingtonul a cerut permisiunea de a utiliza spatiul aerian pakistanez, dar informatia nu a fost confirmata. Alte publicatii de la Islamabad au facut speculatii in ceea ce priveste cererea de a utiliza teritoriul Pakistanului pentru operatiuni terestre. CAMELIA MUNTEAN [47][pl.dll?rid=expresro] 