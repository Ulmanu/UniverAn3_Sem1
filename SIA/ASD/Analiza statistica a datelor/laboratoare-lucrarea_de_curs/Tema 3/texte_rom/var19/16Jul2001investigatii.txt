 Acuzata ca i-a mituit pe magistratii Bojinca si Acatrinei, Avocata Lidia Peter, arestata la Sofia Avocata Lidia Peter, data in urmarire generala si internationala pentru ca i-ar fi mituit pe magistratii Bojinca si Acatrinei, in afacerile "Naor" si "Gemenii", a fost prinsa de INTERPOL, la Sofia, de unde urmeaza a fi extradata in Romania, dupa efectuarea tuturor procedurilor legale. Telefoanele ascultate Inca din vara anului trecut, dupa ce procurorii au avut date despre cazurile in care avocata Lidia Peter intentiona sa dea mita, ea a fost supravegheata informativ (i s-au interceptat convorbirile telefonice de catre SRI, cu aprobarea Parchetului). In acest fel i s-a putut proba avocatei Peter mituirea cu 5.000 de dolari a judecatoarei Tatiana Zorila, de la Tribunalul Bucuresti, prin intermediul procurorului Cristian Bojinca, si mituirea cu 2.500 de dolari a judecatorului inspector Acatrinei, de la Curtea de Apel. Din interceptarile telefonice, ar rezulta ca procurorul Bojinca ar fi primit banii prin intemediul liderului lumii interlope Mihai Suciu, zis Suciu Chioru. Se pare ca suma de 5.000 de dolari urma sa fie pretul pentru care judecatoarea Zorila trebuia sa dea un termen mai lung in dosarul "Naor - arme pentru embargo", pentru ca Naor sa aiba timp sa paraseasca Romania, dupa ce fusese pus in libertate in mod suspect. Lidia Peter a fost unul dintre aparatorii lui Naor, omul de afaceri israelian acuzat ca ar fi falsificat certificatele de destinatie ale unor transporturi de armament, care, in final, ar fi ajuns in tari din Africa, aflate sub embargo. In cea ce priveste mituirea judecatorului Acatrinei, avocata Lidia Peter, aparatoarea fratilor Gemeni, este acuzata ca i-ar fi inminat cei 2.500 de dolari acestuia pentru a o determina pe judecatoarea Rodica Fesiuc, de la Curtea de Apel, sa-l puna in libertate pe Marian Ilie, zis "Geamanu", trimis in judecata alaturi de Amet Metin, pentru dubla tentativa de asasinat de la Casino Plaza. S-a ascuns in Israel La scurt timp dupa declansarea scandalului magistratilor corupti, avocata Peter a fost retinuta, pe strada, in urma unei operatiuni complexe de filaj. In orele care au urmat ea a fost audiata si apoi, desi se afirma ca exista suficiente date care sa o acuze de comiterea mai multor infractiuni, in mod surprinzator a fost lasata in libertate. Imediat, ea a apelat la stratagema clasica folosita de cei aflati la ananghie: s-a internat intr-o clinica de psihiatrie. Doua zile mai tirziu, ea a fugit insa si de acolo. La scurt timp dupa disparitia avocatei, procurorii au emis pe numele ei un mandat de arestare in lipsa. La rindul sau si acest mandat este o ciudatenie juridica: Lidia Peter era acuzata de singura infractiune care nu-i poate fi pusa in sarcina unui avocat in timpul exercitarii meseriei sale: luarea de mita. Ea a parasit tara si, timp de citeva luni, s-a invirtit prin sud, in Cipru si apoi in Israel. Aici se pare ca ea ar fi intrat in contact cu Shimon Naor, clientul sau. Data in urmarire generala, Lidia Peter a intrat si in atentia Interpolului. In ultimele citeva zile a aparut informatia ca ea se apropie de tara. Concret se aflase ca va ajunge la Sofia cu o cursa aeriana care o aducea de la Larmaca - Cipru. Serviciul Urmariri din cadrul IGP a apelat la politia bulgara care a confirmat sosirea avocatei la Sofia. Pe baza mandatului de arestare emis in Romania ea a fost arestata preventiv. In continuare, Ministerul Justitiei din Romania va declansa procedurile de extradare ale Lidiei Peter. Daca autoritatile bulgare vor hotari extradarea avocatei Peter, ea are posibilitatea de a ataca in justitia locala aceasta decizie. Astfel se face ca, desi arestata preventiv, nu se poate cunoaste cu exactitate momentul in care ea va fi predata autoritatilor romanesti. CHRISTIAN LEVANT VASILE SURCEL Pedofilul Voica a violat-o pe Mioara cu acordul mamei Politistii l-au arestat simbata pe Ion Voica (65 de ani) pentru ca a lasat-o gravida pe Mioara S. (11 ani), din comuna prahoveana Apostolache. Voica traia in concubinaj cu mama fetitei. El sustine ca a crescut-o pe Mioara de la doi ani si nu ezita sa o numeasca "iubirea mea" sau "sotia mea". Cazul este unic in analele politiei romane, fiind vorba de o relatie de dragoste intre un copil aflat in clasa a IV-a si un pensionar cu antecedente in domeniu. "Ii iubesc si pe ea, si pe copilul care se va naste" Ion Voica este un pensionar care, la cei 65 de ani ai sai, asteapta sa i se nasca un copil, pe care il va avea cu fata concubinei sale. Viitoarea mama a implinit abia acum doua zile 11 ani. Cei doi sustin ca se iubesc sincer si ca ar face orice unul pentru celalalt. De dragul celui care a lasat-o insarcinata, Mioara S. a refuzat, timp de aproape trei zile, sa declare politiei cine este autorul. In final, ea a izbucnit in lacrimi si a recunoscut ca a intretinut relatii sexuale cu cel care trebuia sa-i fie tata. Ion Voica a fost arestat imediat, fiind acuzat de pedofilie si corupere de minori. Batrinul a refuzat initial sa-si recunoasca vina, dar, pus in fata probelor evidente, a admis ca el este "sotul" Mioarei. In arestul IPJ Prahova, Ion Voica a continuat sa-si afirme dragostea pentru minora de 11 ani, spunind ca o considera "nevasta" sa, careia vrea sa-i lase toata averea. "Da, o iubesc din toata inima. Si pe copil o sa-l pup pe burtica cind o sa se nasca. Nu-mi pare rau de ce-am facut. De altfel, chiar mama ei mi-a dat-o, de acum doi ani. Ce voiati, domn'e, sa o fac cu animalele ? Am avut o relatie normala, iar acum astept un copil. Fata ma iubeste mult si, daca stiam ca o sa ajungem aici, nu o mai duceam la doctor si la Maternitate. Ma duceam cu ea in padure, cind i-ar fi venit sorocul, si traiam ca doi soti. Nu am ademenit-o cu nimic sa ma iubeasca. Ea, de buna voie, a vrut. Vreau sa nu renunte la copil si sa ma astepte acasa, ca o sa ies eu din inchisoare". Ion Voica a mai avut relatii sexuale cu minore Politistii de la Serviciul Judiciar din cadrul IPJ Prahova spun ca pensionarul a mai fost cercetat, acum cinci ani, pentru o tentativa de viol. Atunci, a scapat de condamnare. Colonelul Andrei Banu a declarat ca, din declaratiile vecinilor, a rezultat ca Ion Voica a mai avut relatii sexuale cu trei minore, cu virste cuprinse intre 15 si 17 ani. Dupa examinarea de la Laboratorul de Medicina Legala Ploiesti, s-a ajuns la concluzia ca, fiziologic, pensionarul pedofil are un penis de mici dimensiuni, care nu-i permite sa satisfaca o femeie adulta. Din aceasta cauza el s-a axat pe fetite. Pentru a reusi sa le convinga sa se culce cu el, Ion Voica le ademenea cu diferite cadouri, dintre care nu lipseau bijuteriile. Daca va fi gasit vinovat de acuzatiile aduse, el risca sa primeasca o pedeapsa cuprinsa intre 10 si 20 de ani de inchisoare. IOAN MATEI Colonelul Traian Petris nu are vila, ci ditamai blocul Toata averea e trecuta pe numele sotiei si al fiului "Numai politisti timpiti isi baga banii in case si vile cu cite 10-20 de camere. Oamenii destepti investesc in afaceri. In primul rind, pentru ca din pozitia lor si le pot controla, conduce si chiar acoperi, in caz ca cineva incearca sa le puna bete-n roate, si apoi, afacerile iti dubleaza rapid capitalul. Basca, mai poti trage si cite un tun, ba mai poti face si cite o afacere pe linga lege", ne-a declarat un ofiter de la Politia Bihor, care ne-a spus ca-l are ca model pe colonelul Traian Petris, ofiter la Compartimentul sectoristi din cadrul Politiei Municipiului Oradea. Colonelul Petris e unul dintre cei mai infipti politisti oradeni din domeniul afacerilor. Pe numele fiului sau, colonelul detine parterul unui bloc din Cartierul Nufarul si ultimul etaj, cu intreaga mansarda, al altui bloc din cartierul Iosia. In plus, ofiterul si-a adjudecat aproape jumatate dintr-un bloc, construit la comanda, situat in vecinatatea Spitalului Judetean din Oradea. Politistul detine trei din cele opt apartamente, cite are imobilul. Cei care le-au vizitat spun ca apartamentele sint situate pe verticala si sint legate intre ele de o scara interioara, de la apartamentul situat la parter pina la mansarda, unde se afla dormitoarele. In spatiile ultracentrale detinute, familia ofiterului si-a deschis un complex alimentar si un bar-restaurant care functioneaza de aproape un an, chiar peste drum de sediul Politiei Municipiului Oradea. Averea locativa a colonelului nici nu poate fi estimata. Politistul intra in categoria grea a oamenilor de afaceri oradeni. Col Traian Petris lucreaza in IPJ din 1977. Ani in sir, col. Petris a lucrat la Serviciul Cercetari Penale. "Eu am inaintat un raport superiorilor mei, prin care am explicat toata averea mea. Tot ce se spune despre mine ca as detine este de fapt trecut pe firma sotiei mele. Ea, impreuna cu fratele meu, si-au facut o firma, inca din 1990. Societatea a mers bine si a acumulat capital. Toate imobilele si spatiile pe care le-ati mentionat sint pe numele societatii. La ora actuala, eu nu am nici macar masina. N-am pe numele meu nici o centima", ne-a declarat col. Traian Petris. MIRUNA IONESCU Prinsa la granita cu copiii altora Politistii de frontiera de la Vama Petea au retinut simbata dimineata o cetateanca austriaca, de origine romana, care incerca sa treaca fraudulos granita doi copii in virsta de 8 si, respectiv, 10 ani. Zoe Crisan intrase in tara cu autoturismul personal, pe data de 10 iulie, cu propriii ei copii, si a profitat de faptul ca in pasaportul austriac nu erau trecute pozele minorilor pentru a incerca sa iasa cu alti copii ai unor prieteni de familie stabiliti definitiv in Franta. In urma cu zece zile, politistii de frontiera satmareni s-au confruntat cu un caz asemanator, atunci incercindu-se trecerea granitei unui minor din Borsa ai carui parinti locuiau tot in Franta. BIANCA BOITOR Avocat iesean suspectat de viol Scandalul a pornit de la o petrecere care a avut loc, cu zece zile in urma, la una dintre principalele baze de agrement din jurul Iasiului, Baza Dorobanti. Lacramioara F. si Loredana F. au relatat politiei ca, in seara de 1 iulie, au fost acostate de catre o prietena si transporate la lacul Dorobanti unde, ulterior, au fost maltratate si violate de catre cinci barbati printre care se afla si avocatul Corneliu Prepelita. Audiat ieri, avocatul a dezmintit aceste acuzatii sustinind ca este victima unui santaj. In plus, el sustine ca fetele i-au cerut 10.000 de dolari ca sa-si retraga plingerile. Pina in acest moment, Laboratorul de Medicina Legala Iasi nu a facut public rezultatul analizelor medicale solicitate de cele doua fete, care vor clarifica, in mare masura, scandalul in care este implicat avocatul iesean. CATALIN DUMITRESCU Un jandarm a dezertat cu pistolul-mitraliera si 60 de cartuse de razboi De ieri, politia argeseana se afla in alerta maxima deoarece un jandarm a dezertat din postul de paza de la ARPECHIM. Izidor Simon, in virsta de 21 de ani, a fugit cu pistolul-mitraliera din dotare, model 1962 si cu 60 de cartuse de razboi. Simon are 21 de ani, este din orasul Reghin si are domiciliul in comuna Ibanesti, judetul Mures. Jandarmul a parasit postul in tinuta militara, dar are asupra sa si un pantalon de trening albastru cu vipusca alba. El are parul blond spre saten, este tuns scurt si are 1.80-1.85 m inaltime si 70 kg. Dezertorul a fost incorporat in luna februarie anul acesta, iar in iunie a fost transferat de la unitatea din Alba Iulia Pitesti. Mai avea sase luni de armata. GABRIEL MARICA Un detinut reclama la Curtea de la Strasbourg Tortura la Penitenciarul Iasi Presedintele Centrului de Consiliere si Dezvoltare Regionala Iasi, Gheorghe Onofrei, a remis ieri presei un dosar in care un detinut de la Penitenciarul Iasi a reclamat Curtii Europene a Drepturilor Omului ca este torturat in Penitenciarul Iasi. Ciprian Petru Melinte (23 ani), din satul Dancu, comuna Holboca, judetul Iasi, a fost condamnat la sapte ani inchisoare pentru ca a violat o minora. "Am primit din partea lui Ciprian mai multe scrisori si memorii in care reclama modul in care este tratat in penitenciarul iesean si am decis sa fac un raport de caz, pe care sa-l trimit la Strasbourg", a declarat Gheorghe Onofrei. In memoriul adresat Centrului de consiliere, Melinte scrie: "La ordinele maiorului Ion Bitea, adjunctul de la penitenciar, m-au torturat - am fost legat cu catuse de miini si de picioare, lovit si lasat mai multe zile fara hrana. De la data detentiei, nu am fost vizitat de avocat. Am fost maltratat pentru ca m-am adresat Parchetului Militar Iasi (privind relele tratamente aplicate in inchisoare - n. r.)". Ciprian Petru Melinte a trimis plingeri la Ministerul Justitiei, Curtea Suprema de Justitie, presedintelui Ion Iliescu si Societatii Independente Romane a Drepturilor Omului. Surprinzator este faptul ca printr-o adresa din 26 aprilie, privind stadiul cercetarilor vizind plingerea detinutului, Parchetul Militar raspunde ca s-a decis neurmarirea penala pentru un alt maior decit cel reclamat de catre Melinte. Precizam ca, in toate actele trimise la forurile superioare, cel care pretinde Melinte ca l-a maltratat apare cu gradul de maior, in realitate, Ioan Bitea avind gradul de locotenent-colonel. CATALIN DUMITRESCU Oameni cu care PSD se mindreste Medintu, spaima Aradului Pedeseristul Gheorghe Medintu a ratat la mustata un loc in Camera Deputatilor si, ulterior, postul de prefect al judetului Arad. In spatele imaginii de prosper om de afaceri afisate de Medintu se afla insa datorii de sute de miliarde de lei la banci, furnizori sau persoane fizice, zeci de procese pe rolul instantelor penale sau civile. Autoritatile din Arad cunosc situatia financiara reala a firmelor lui Gheorghe Medintu. Controalele Garzii Financiare si ale politiei la firmele acestuia s-au soldat cu plingeri si cu dosare penale impotriva fruntasului pedeserist. Curtea de Apel Timisoara a indraznit chiar sa-l condamne intr-un dosar, insa Curtea Suprema de Justitie l-a achitat. Gheorghe Medintu isi continua, nestingherit, afacerile, cu sprijinul unor nume sonore din Arad si din Bucuresti. In Arad, nimeni nu mai crede ca Gheorghe Medintu poate fi tras la raspundere, indiferent cine este sau ar veni la putere. "Sa zicem ca scrieti in ziar. La ce bun? Medintu este de neclintit", a fost replica celor intervievati, angajati ai institutiilor statului sau simpli cetateni. Plingerile penale inaintate de comisarii Garzii Financiare Arad Parchetului de pe linga Curtea de Apel Timisoara si Directiei Politiei Economico-Financiare din IGP confirma protectia de care se bucura omul de afaceri aradean: "Mentionam faptul ca, la nivelul judetului Arad, data fiind pozitia si influenta pe care o are Gheorghe Medintu - atit ca dimensiune a afacerilor, ca putere financiara sau relatii in lumea oamenilor de afaceri, politie, justitie si lumea interlopa, cit si ca membru marcant al PDSR - nu poate fi efectuata o cercetare obiectiva, fapt pentru care solicitam ca ancheta sa fie efectuata de catre Serviciul de Crima Organizata din Cadrul Parchetului de pe linga Curtea de Apel Timisoara". Ucenicie pe linga senatorul Avram Craciun Inainte de 1989, cind isi facea stagiatura la un IAS obscur, ca specialist in imbunatatiri funciare, inginerul agronom Gheorghe Medintu nici nu visa ca va deveni unul dintre cei mai importanti oameni de afaceri din vestul tarii. Sansa vietii lui a fost "ucenicia" pe linga Avram Craciun, fesenist si apoi pedeserist de vaza, fost prefect de Arad, pina in 1996, presedintele organizatiei PDSR Arad, in prezent senator al partidului de guvernamint. Avram Craciun, a carui fosta sotie este verisoara cu nevasta lui Gheorghe Medintu, si-a luat in serios rolul de protector. Prin intermediul acestuia, Gheorghe Medintu avea sa cunoasca pedeseristi de marca de la Bucuresti, ale caror nume vor fi invocate adesea, cu sau fara temei, in relatiile de afaceri. Inventar de avere Datele existente la Registrul Comertului Arad probeaza faptul ca Gheorghe Medintu este asociat si administrator la noua societati comerciale, din care patru sint active si in prezent. Cea mai cunoscuta dintre ele, "Jackson International" SRL Arad, este si firma care a dat cea mai multa bataie de cap putinilor comisari ai Garzii Financiare, politisti sau procurori aradeni care s-au incapatinat sa-si faca datoria. Firma "Jackson International" are doua complexe comerciale: unul in Arad, prin care desfasoara activitati de comert angro si inchiriere de spatii comerciale, si altul in Vama Nadlac, cu un hotel, restaurant, discoteca, club de noapte, benzinarie, parcare pentru 300 de TIR-uri si alte utilitati. O a doua statie de benzina este in stadiu de finisare, in imediata vecinatate a ceea ce va fi Cartierul de Vest, al carui "sef" va fi tot Medintu. Mai multe limuzine marca Mercedes si o casa pe strada Andrei Saguna contribuie la aparenta de bunastare a lui Gheorghe Medintu. Miliardar de carton, prins in caruselul datoriilor Autoritatile si institutiile cu atributii de control stiu ca Gheorghe Medintu are datorii de citeva milioane de dolari. Cu toate acestea, afacerile acestuia merg la turatie maxima de cind partidul sau a cistigat alegerile si a preluat friiele guvernarii. Intr-un raport al unui serviciu secret sint monitorizate datorii de 50 miliarde lei la bancile comerciale (West Bank, Transilvania, BRD si BCR), 110 miliarde de lei la furnizori, un milion de dolari la diverse persoane fizice. Potrivit raportului Garzii Financiare (pe primele luni din 2001), numai una dintre firmele lui Medintu, "Jackson International", a inregistrat, la 28 februarie 2001, 8 miliarde de lei pierderi din exploatare, datorii la furnizori de 88 miliarde de lei si credite bancare de 27 miliarde de lei. Taxa lui Basescu, in buzunarul lui Medintu Controalele au aratat ca firma "Jackson", cea care a obtinut credite de 27 miliarde lei, merge doar in pierdere, cistigul fiind regasit, potrivit comisarilor Garzii Financiare, in conturile a doua firme administrate de Medintu si ale altor doua societati la care acesta are interese indirecte. Tot in primele luni ale anului, prin statia de carburanti de la Nadlac sau prin terti, Medintu a vindut motorina destinata agriculturii in valoare de peste 15 miliarde lei. Prin aceasta manevra, suma de 3,2 miliarde lei, bani reprezentind fondul special al drumurilor (celebra taxa Basescu), n-au mai ajuns la buget, ci in buzunarul sau. Pentru a se pierde urma motorinei subventionate, s-a folosit metoda clasica, cu firme-fantoma, acte false si multi intermediari. Un alt izvor de bani, in primele trei luni din 2001, au fost tranzactiile cu porumb si zahar, vindute sub pretul de achizitie de catre firma "Jackson International" catre celelalte firme controlate de Medintu. Numai la aceste produse, Garda Financiara a constatat pierderi de 3,85 miliarde lei, bani proveniti din credite deturnate. "Vai de Medintu cind i-or sari in cap taranii de la care a cumparat porumb, le-a promis plata la 30 de zile si nu le-a dat banii nici pina astazi", spun aradenii. Comisari si politisti, amenintati Data fiind amploarea afacerilor cu porumb derulate in primele luni din 2001 si dindu-si seama ca nu face fata singura, fara extinderea verificarilor la anii precedenti, Garda Financiara a cerut ajutor. A inaintat plingeri penale la Parchetul Curtii de Apel din Timisoara si la Politia Economica din IGP, in care a solicitat, printre altele, verificarea tranzactiilor din 2001 si din anii anteriori pentru alte produse vindute sub pretul de achizitie: ulei, zahar, ingrasaminte chimice, combustibili. Comisarii garzii sint de parere ca Medintu se face vinovat de evaziune fiscala, inselaciune in conventie, folosirea creditului societatii in alte scopuri decit cele legale, fals, uz de fals, incalcarea flagranta a Legii contabilitatii. Si nu oricum, intrucit comisarii scriu, negru pe alb, ca Gheorghe Medintu "a savirsit infractiunile (...) in regim de criminalitate organizata, faptele s-au consumat pe teritoriul mai multor judete, cu mai multi participanti din judete diferite, toate fiind savirsite cu caracter organizat si premeditat". Intimplator sau nu, cel care a semnat aceste plingeri penale, comisarul sef de sectie, Daniel Cancel, a fost batut mar. Politia nu a reusit sa-i gaseasca pe faptasi. Pavel Bitis si Doru Pana, ofiterii care au lucrat la cele sapte dosare penale ale lui Medintu, au fost amenintati de acesta ca, daca va ajunge prefect, vor fi "promovati" sefi de post intr-o vagauna la hotarul cu judetul Hunedoara. Tepe de miliarde in lei, dolari si marci Impotriva lui Medintu exista si alte plingeri penale. Firma "SPM" Ploiesti il acuza pe fruntasul pedeserist ca a vindut cele 997 tone de motorina pe care i le daduse in custodie, in baza unui contract ferm. Alta firma, SC "Metropole" Bucuresti, cere trimiterea lui Medintu in judecata pentru inselaciune, mai exact pentru eliberarea de cecuri fara acoperire in valoare de 14 miliarde lei. "Cerealcom" SA Vaslui reclama o inselaciune similara, de 10,5 miliarde lei, iar "Amidonul" SA Calafat fluiera in vint dupa alte 7 miliarde de lei. Medintu a mai imprumutat suma de 300.000 de dolari SUA de la Stefan Bartha, nume greu al lumii interlope aradene. Bartha are domiciliu si in Australia si este suspectat de politisti, inclusiv de cei de la Interpol, ca ar coordona o filiera internationala de droguri. Aradenii spun ca Medintu ar fi folosit banii imprumutati in campania electorala din toamna anului trecut, dar nu s-a ales cu mult-doritul fotoliu de deputat. Surse din lumea oamenilor de afaceri spun ca imprumutul de 300.000 de dolari a fost contractat cu o dobinda de 5a pe luna. Aceleasi surse afirma ca numai dobinzile la imprumuturile facute de Medintu s-ar ridica la 50.000 marci germane pe luna. In prezent, mai multe persoane incearca, prin presiuni sau dosare civile, sa-si recupereze banii de la Medintu. La un moment dat, pe rol erau 15 procese lunar, numarul total de litigii in care era implicat omul de afaceri aradean sarind de 40. Consul onorific al Republicii Guineea in Romania pentru 10.000 de dolari Prin parintii unui fost coleg de facultate care sint diplomati la Paris, pentru suma de 10.000 dolari SUA, Gheorghe Medintu si-a cumparat patalama de consul onorific al Republicii Guineea. Hirtia merita banii pentru ca aduce cu sine un pasaport diplomatic cu care poti trece granita nederanjat de vamesi. De altfel, relatiile cultivate in Arad il fac sa nu aiba prea mari griji in legatura cu litigiile in care este implicat. Desi generalii Zaharia Toma si Florin Sandu au ordonat controale amanuntite care vizau activitatea unor politisti din Arad, omul de casa al lui Gheorghe Medintu, capitanul Nicolae Batrin, nu numai ca n-a fost destituit, dar a ajuns seful Politiei Economice Arad. Stiind ca atacul este cea mai buna aparare, intr-o reclamatie adresata conducerii IPJ Arad, Medintu i-a acuzat de abuz pe politistii care au descins la hotelul sau "Jackson" din Vama Nadlac, de unde au ridicat un cird de prostituate. Dupa reclamatie, politia nu le-a mai deranjat pe prostituatele din Vama Nadlac. Politistii aflati in gratiile lui Medintu n-au ramas nerasplatiti. Este un fapt bine cunoscut ca, de la inceputul anului, ministrul Dan Matei Agathon n-a numit membrii AGA si CA in societatile de turism aradene decit dupa ce l-a consultat pe Medintu. Iar acesta s-a orientat, cu predilectie, spre sotiile politistilor loiali. Tinte vizate: Petrom si ANL In prezent, Gheorghe Medintu incearca sa perfecteze doua tranzactii care l-ar ajuta sa scape, pentru un timp, de presiunea creditorilor. Prin mijlocirea senatorului Craciun, Medintu a intrat in negocieri cu directorul SNP Petrom, Ioan Popa, pentru vinzarea celor doua statii de carburanti. Asta desi benzinariile sint ipotecate, atit la banci (West Bank Arad), cit si la persoane fizice. Statiile valoareaza aproximativ 25 miliarde de lei, dar potrivit unor surse, Medintu ar cere pe ele cam 100 miliarde de lei. Medintu cauta cumparatori si pentru baza turistica de la Nadlac, pe care ar vinde-o numai in schimbul a 10 milioane dolari, desi ea face, supraevaluat, abia un milion. O oferta pentru complex a fost facuta si la SNP Petrom. O alta manevra este cea legata de ANL. Cu recomandarea senatorului Sergiu Nicolaescu, al carui nume il invoca, Medintu bate la usa lui Miron Mitrea, ministrul de la care doreste un credit ANL pentru demararea lucrarilor la Cartierul de Vest. Un microcartier care ar urma sa aiba vile, mini-blocuri, magazine, scoala, politie si tot ce mai trebuie. Terenul a fost scos din circuitul agricol si cumparat de Medintu, care a construit, deja, doua case. Pe baza creditului si contractului aferent cu ANL, pedeseristul aradean spera sa mai obtina pasuirea celor patru banci - West Bank, Transilvania, BRD si BCR - la care are datorii restante de ordinul miliardelor de lei. Si, de ce nu, credite noi. Medintu a spart digul care apara Nadlacul de inundatii Unul dintre dosarele penale care se afla in fisetele Politiei Arad este cel legat de desfiintarea digului de protectie hidrologica a orasului Nadlac. Pe o lungime de 15 metri si o adincime de 2 metri, firma "Jackson", cu de la sine putere, a realizat un acces carosabil spre utilitatile detinute in zona de frontiera. Tronsonul de dig ramas (aproximativ 60 de metri de la taierea digului si pina la incastrarea lui in DN 7) a fost modificat si nu mai corespunde proiectului. Zona de protectie a digului, pe o lungime de 100 de metri, a fost ocupata, fara aprobari, cu diverse acareturi ale firmei lui Medintu. Pentru toate aceste fapte penale, Gheorghe Medintu a fost doar amendat cu 5 milioane de lei in 1997. Disperat ca Nadlacul ar putea fi oricind inundat de apele Muresului, comandamentul Protectiei Civile Bucuresti, subordonat MApN, a cerut Ministerului Apelor, Padurilor si Protectiei Mediului, in mod repetat, sa faca ordine la Arad. Adresa a fost expediata in urma cu un an. De atunci, nu s-a intimplat nimic. NICOLETA SAVIN ONDINE GHERGUT Gheorghe Medintu: "Pe cine intereseaza afacerile mele?" Initial, Gheorghe Medintu ne-a spus ca n-are rost sa discutam pe seama informatiilor din material, multe dintre ele fiind secrete de firma. "Nu stiu daca va puteti implica. Asta este o lupta extraordinara. Am dusmani, care sint invidiosi ca am facut ceea ce altii n-au facut de generatii. Principalul dusman, care crede ca vreau sa-i iau locul, este prefectul Gheorghe Pele. Pe cine intereseaza afacerile mele?", ne-a intrebat Gheorghe Medintu. Pe cit de circumspect a fost la inceput, pe atit de vorbaret a devenit, ulterior, omul de afaceri aradean. Asa am aflat ca in februarie 2001 si-a lansat Cartierul de Vest intr-o prezentare la care au participat Adrian Nastase, Miron Mitrea, Serban Mihailescu si alti oficiali. Dupa cumpararea terenului, de 28 de hectare, Medintu sustine ca a obtinut toate aprobarile si s-a apucat de treaba: "Am construit accesul la drum, benzinaria, trei proptipuri de case, forajul pentru apa, toate fara credite bancare. Am sperat la un credit ANL, dar nu l-am obtinut fiindca terenul nostru e privat. Asteptam o finantare de 15 milioane dolari din Austria". Medintu recunoaste ca vrea sa vinda benzinariile si complexul de la Nadlac la SNP Petrom deoarece "nu rezista concurentei". El mai sustine ca n-are datorii la banci, furnizori sau persoane fizice, ci numai un credit de un milion de dolari, luat in 1998 de la o banca pe care n-a vrut s-o numeasca. Medintu admite, totusi, ca "Jackson International" trece printr-o acuta lipsa de lichiditati, datorata investitiilor in Cartierul de Vest si a pierderilor de peste un milion de marci (din cauza secetei de anul trecut). "Anul acesta am luat in avans banii pe productia de porumb pe 2001 (500 de hectare pe care sper sa scot 2.000 tone de porumb) ca sa ma pot finanta. Medintu pretinde ca politia si Garda Financiara i-au pus in circa fapte pe care nu le-a comis. "Am preferat sa merg in pierdere la firma mea si sa vind sub pret, ca sa-mi salvez reputatia si sa-mi platesc datoriile la alte societati", ne-a declarat Gheorghe Medintu. Cu toate insistentele noastre, el s-a eschivat sa raspunda daca firmele carora le-a platit datoriile erau tot ale lui, direct sau indirect. In rest, Gheorghe Medintu se declara victima unui complot si a unui razboi de interese, politice si financiare, tabara cealalta fiind formata tot din colegi de partid. Nume sonore invocate de Medintu Nimeni nu stie unde ajung miliardele cistigate de-a lungul anilor de Gheorghe Medintu. Poate ca-l costa prieteniile cu oameni influenti, poate cotizeaza la pusculita partidului, poate ii scoate peste granita, Dumnezeu stie. Si totusi, Gheorghe Medintu se viseaza inca prefect si considera ca are sanse sa-l inlocuiasca pe Gheorghe Pele, actualul prefect PSD de Arad. In afara numelor deja citate, sint notorii in Arad alte relatii pretioase "de la centru" pe care Gheorghe Medintu le invoca ori de cite ori are prilejul: Ion Ionescu, recent demis din functia de adjunct al procurorului-sef al Parchetului de pe linga Curtea Suprema de Justitie, generalul Iulian Medrea, recent uns consilier al presedintelui Iliescu, col. Marcel Isac, actualul adjunct al sefului Politiei Economice din IGP, parlamentarul PSD Dan Ionescu, Paul Gheorghiu, presedintele Patronatului roman al petrolului, sau Iulian Moisescu, director al firmei de paza "National Protguard" SA Bucuresti. Cu siguranta, fruntasul pesedist are si alte relatii, pe care nu le afiseaza, dar care-i sint utile pentru a scapa nevatamat de rigoarea legii sau minia datornicilor. La numai 38 de ani, Gheorghe Medintu a ajuns o legenda vie: omul invincibil pe care nimic nu-l atinge. Directorul ANL: "Nu are nici un contract cu noi" Directorul ANL, Dorin Stefanescu, a fost categoric: "Nu avem nici un credit ipotecar semnat la Arad. Ne-a trimis Gheorghe Medintu o scrisoare de intentie si de atunci tot incearca sa intre in audienta. Nu pot discuta decit pe baza unui contract. Am auzit ca foloseste sigla ANL. Daca este asa, nu pot decit sa-l dau in judecata. Va rog sa dati o dezmintire, ca nu are nici un contract cu noi. Nu de alta, dar ar putea incasa bani in numele nostru". De la Biroul de Presa al Ministerului Transportului si Locuintei am primit informatia ca Gheorghe Medintu nu este singurul care se foloseste de numele ANL, doar pe baza unui banal schimb de scrisori. Este adevarat, un credit ipotecar cu ANL ar fi o adevarata gura de oxigen pentru Gheorghe Medintu. Ioan Popa: "Nu s-a semnat, inca, nici un contract cu "Jackson International"" Ioan Popa, directorul SNP Petrom, ne-a declarat ca nu s-a semnat, pina acum, nici un contract cu "Jackson International". "E partial adevarat ca sintem in tratative cu Medintu. Am primit o propunere de la aceasta firma. Am facut, deja, un studiu de evaluare. S-au intilnit reprezentantii nostri cu ai lui, dar nu s-au inteles, tocmai din cauza datoriilor pe care le are Medintu. Noi am vrut sa luam tot complexul de la Nadlac, dar am aflat ca e gajat deja. Complexul din Arad n-are probleme financiare, imi place pozitia in care este amplasat, daca ne intelegem la pret l-am putea cumpara. Oricum, trebuie acordul mai multor comisii, al Consiliului de Administratie, iar acum un director e plecat in concediu, mai dureaza", a mai spus Ioan Popa. [21][pl.dll?rid=expresro] 