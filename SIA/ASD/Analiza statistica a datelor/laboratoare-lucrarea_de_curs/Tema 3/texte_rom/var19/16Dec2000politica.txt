 [hint1.gif] [5]Valer Dorneanu vrea sa transforme parlamentul din frina a reformei in acceleratie [hint1.gif] [6]Irina Loghin si Ion Dolanescu se duc de mina la WC [hint1.gif] [7]Calin Catalin Chirita o sa aiba timp de poze [hint1.gif] [8]Taxa pe lux [hint1.gif] [9]Iliescu isi intra in rolul de presedinte [hint1.gif] [10]Bref Proaspat ales presedinte al Camerei Deputatilor, Valer Dorneanu vrea sa transforme parlamentul din frina a reformei in acceleratie Prima ofensa adusa opozitiei In Camera Deputatilor, PD, PNL si UDMR nu au fost chemate ieri, la anuntarea votului pentru alegerea presedintelui Camerei Deputatilor. Retrasi la grupurile parlamentare dupa ce au votat, reprezentantii opozitiei au tot asteptat sa ii cheme cineva in sala de sedinta la anuntarea rezultatului. Lucru care nu s-a intimplat. Astfel, proaspat ales presedinte al Camerei Deputatilor (cu 303 voturi pentru si 5 impotriva), Valer Dorneanu s-a trezit vorbind si multumind unei sali in care erau prezenti doar deputatii PDSR si PRM. Intr-un tirziu, reprezentantii PDSR au cerut scuze opozitiei, dind vina pe o secretara care a uitat sa faca anuntul. Regulamentul Camerei se schimba pina in februarie Ales presedinte al Camerei Deputatilor din partea PDSR, Valer Dorneanu are planuri marete. Recunoscind ca s-a "zbuciumat si gindit" foarte mult la aceasta functie, Valer Dorneanu s-a decis sa redea "prestanta Camerei Deputatilor". Drept urmare, primul lucru pe care il va face, dupa cum a declarat, va fi modificarea regulamentului Camerei Deputatilor astfel incit dezbaterile din plen asupra proiectelor de lege sa se mute in comisii. Dorneanu vrea ca Regulamentul sa fie modificat pina la sfirsitul lunii ianuarie, inceputul lunii februarie. Dar acest lucru va fi posibil doar daca se va accepta sesiunea extraordinara a Camerei Deputatilor. "Parlamentul, din cauza unor recorelari cu guvernul, a ajuns sa fie o frina in calea reformei. Trebuie sa redam prestanta Camerei Deputatilor. Cu guvernul sper sa stabilim alt tip de raporturi, unele in care fiecare sa aiba locul lui", a declarat Dorneanu. El a recunoscut ca, "in legislaturile parcurse, parlamentul nu si-a implinit menirea, nu a raspuns asteptarilor, pierzindu-si credibilitatea". Duvaz, Hrebenciuc, Ciontu si Ovidiu Petrescu au fost alesi vicepresedinti Doar 338 de deputati (din cei 345 alesi pe 26 noiembrie) au fost validati ieri. Comisia de validare nu a acceptat deocamdata mandatul a sapte deputati. Trei dintre acestia, Theodor Stolojan (PNL), Radu Comanici (PRM) si Fazakas Laszlo (UDMR), si-au anuntat deja retragerea din parlament, motiv pentru care nu si-au depus nici declaratiile de avere. Reprezentantul minoritatii turce, Cerchez Metin, nu a fost validat pentru ca nu si-a depus declaratia de avere. De asemenea, nu au fost validati repezentantii minoritatii rutene si slavo-macedonene, comisia de validare primind contestatii conform carora aceste minoritati nu exista in Romania. Cit despre reprezentantul minoritatii albaneze, acesta nu a fost validat din cauza suspiciunilor care exista referitor la legalitatea infiintarii organizatiei din care face parte. Deputatii care nu au fost validati mai au la dispozitie doua saptamini pentru a-si lamuri problemele, iar daca depasesc termenul vor fi inlocuiti. Disciplinati ca niciodata, deputatii i-au ales ieri si pe cei care ii vor conduce. Astfel, vicepresedinti vor fi: Victor Hrebenciuc (PDSR), Ovidiu Petrescu (PDSR), Corneliu Ciontu (PRM) si Bogdan Niculescu Duvaz (PD). Secretari vor fi: Tudor Mohora (PDSR) si Andrei Chiliman (PNL). Chestorii vor fi Alexandru Lapusan (PDSR), Sever Mesca (PRM), Laszlo Borbely si Robert Raduly, ambii de la UDMR. TEODORA GEORGESCU LUCIAN PURCAREANU Coltu' lu' Irina Irina Loghin si Ion Dolanescu se duc de mina la WC Cum ieri a fost a doua zi cind deputatii s-au reintilnit in plen, alesii poporului au inca dificultati in a se recunoaste intre ei. Noroc cu insignele de deputat, mult mai mari in aceasta legislatura si care sint purtate la vedere. Ion Dolanescu (PRM) a renuntat atit la cravata cu steagul SUA, cit si la fularul rosu, adoptind o tinuta extrem de sobra. "Colega de banca", Irina Loghin, nu vrea sa vada presa si este nedespartita de Dolanescu. Cei doi se duc pina si la WC (care nu este mixt) impreuna. Viceprimarul PNTCD va plati esecul parlamentar al partidului Calin Catalin Chirita o sa aiba timp de poze In Primaria Generala a Capitalei se pregateste schimbarea la fata a esalonului doi, dupa cum sustin surse din aceasta institutie. Cel mai vizat pare sa fie viceprimarul Calin Catalin Chirita, candidatul CDR la functia de primar general in alegerile din iunie. Functia acestuia sta pe muchie de cutit, printr-o intelegere intre PD si PDSR, Chirita putind fi inlocuit cu un consilier democrat. Pe de alta parte, viceprimarul Sorin Oprescu a fost ales senator pe listele PDSR din Bucuresti. Primariei cistigate de Traian Basescu, doctorul ii prefera Senatul, asa ca Sorin Oprescu a renuntat la functia de viceprimar al Bucurestiului, dovedind astfel ca pune mare pret pe voturile celor peste 350.000 de alegatori care l-au trimis la primarie. Asadar, Consiliul General al Primariei Capitalei va trebui sa aleaga un nou viceprimar pentru postul lasat vacant de Sorin Oprescu. La sedinta respectiva insa este posibil, dupa cum sustin sursele citate, sa se produca si o surpriza: schimbarea lui Calin Catalin Chirita, viceprimar din partea Conventiei Democrate. PDSR detine suprematia in Consiliul General al Capitalei, avind 28 de mandate din totalul de 65, urmat de CDR, cu 10 mandate si PD, cu 8. Asta-vara, la alegerea viceprimarilor, taranistii au facut un "pact cu diavolul" si au votat alaturi de PDSR, PRM, ApR s.a., asa incit sa poata obtine si ei un post de viceprimar pentru Chirita. Votul nu a fost nici pe departe unul secret, taranistii primind carioci verzi, iar pedeseristii si sustinatorii lor carioci albastre pentru a vedea, la numaratoarea voturilor, care cum a taiat si pe cine de pe listele de vot. Beneficiar al aranjamentului a fost si PRM care, desi cu doar cinci consilieri, a reusit sa obtina un post de viceprimar pentru Ioan Radu. Acesta va demisiona in curind din partidul lui VadimTudor si va trece la PDSR, dupa cum va anunta "Evenimentul zilei", de ieri. In situatia de fata, cind CDR a pierdut toate pirghiile nemaintrind nici macar in parlament, iar PDSR are in mina puterea, consilierii Primariei Generale pun la cale inlaturarea lui Calin Catalin Chirita. Cele doua posturi de viceprimar vor fi ocupate astfel: cel eliberat de Sorin Oprescu va fi "revendicat" de PDSR, cel mai probabil pentru Liviu Harbuz, el fiind propus si asta-vara pentru functia respectiva, iar cel de-al doilea post, detinut acum de Calin Catalin Chirita, va fi trecut in custodia PD, posibil pentru George Nistor, candidatul PD la Primaria Capitalei pina la intrarea lui Traian Basescu in cursa. In acest moment, George Nistor este seful de cabinet al primarului general. NARCISA IORGA Basescu vrea sa introduca Taxa pe lux Conform Legii impozitelor si taxelor locale, incepind cu 1 ianuarie 2001, romanii vor plati mai mult cu 42,9 la suta in contul acestor dari. Majorarea reprezinta urmarea aplicarii indicelui de inflatie pe ultimele 12 luni. Bucurestenii insa vor avea un regim mai diferit in ceea ce priveste modul de achitare a impozitului pe locuinta, pe teren sau pe masina. Traian Basescu, primarul general al Capitalei, a anuntat ieri ca municipalitatea lucreaza la elaborarea unui nou sistem de colectare a acestor taxe, la nivelul Bucurestiului, modul de impozitare urmind sa fie stabilit joi, 20 decembrie, printr-o hotarire a Consiliului General. Basescu sustine ca bucurestenii cu venituri modeste, care isi vor achita integral taxele locale pina la data de 31 martie 2001 pot scapa de plata majorata cu 43%. " Este incorect ca bucurestenii de la bloc sa plateasca un impozit majorat incepind cu 1 ianuarie, in conditiile in care ei de-abia isi pot plati intretinerea. Asa ca voi propune Consiliului aprobarea unei hotariri prin care cei care vor achita integral aceste taxe pina la 31 martie sa plateasca impozitul fara aceste majorari. La fel vrem sa procedam si cu cei care au masini de 1.500 de centimetri cubi, de exemplu. Vrem sa evitam ca aceasta majorare sa fie aplicata mecanic, pentru bunurile modeste. Sigur ca aceasta crestere va intra in vigoare, dar treptat si dupa un sistem echitabil", a declarat Basescu. In schimb, "bastanii" cu vile si cu masini ultimul racnet vor plati, in anul 2001, ca tot romanul, un impozit mai mare cu 43 la suta. Mai mult, ei vor achita municipalitatii o taxa in plus, care se va calcula in functie de suprafata si de zona in care este amplasata vila. Cuantumul acestora va fi stabilit tot de catre Consiliul General, in cadrul sedintei de saptamina viitoare. "Nu exista taxa pentru luxul afisat, dar vom actiona prin aplicarea acestor impozite locale. Eu nu ii condamn pe cei care au jeep-uri sau masini Mercedes, dar trebuie sa plateasca. Sint furios cind vad ca impozitul pe iaht sau pe barci cu motor este de 8.000-13.000 de lei pe an", a explicat primarul general. MONA STOICA Iliescu isi intra in rolul de presedinte Presedintele ales al Romaniei, Ion Iliescu, s-a intilnit ieri cu presedintele Comitetului SUA pentru extinderea NATO, Bruce Jackson, consilier al viitorului presedinte american, George W. Bush. Jackson a declarat ca Ion Iliescu si-a reiterat, in timpul discutiilor, angajamentul pentru planurile Romaniei de integrare in NATO. Iliescu l-a primit ieri si pe coordonatorul special al Pactului de Stabilitate pentru Europa de sud-est, Bodo Hombach. Cei doi au convenit, ieri sa gaseasca modalitatile de realizare a unui cadru mult mai activ de cooperare pentru a promova obiectivele de interes pentru Romania si UE. Bodo Hombach a declarat ca, in timpul vizitei sale, a primit semnale pozitive, pe care le va transmite Europei. Printre acestea, hotarirea fortelor democratice din Romania de a-si uni eforturile pentru a actiona impreuna in vederea apropierii de institutiile europene. ( C.O. ) Bref Iliescu pune miercuri mina pe Biblie La inceputul saptaminii viitoare, cel mai probabil miercuri, noul presedinte Ion Iliescu va depune juramintul in fata celor doua Camere ale Parlamentului reunite in sedinta comuna. Dupa investitura, seful statului este obligat, conform Constitutiei, sa demareze negocierile cu partidele parlamentare pentru desemnarea unui premier, negocieri care in cazul de fata sint pur formale, premierul fiind deja nominalizat in persoana lui Adrian Nastase. Se asteapta ca la 24 de ore de la investitura presedintelui sa fie desemnat oficial si pimul-ministru. Acesta trebuie apoi sa prezinte Birourilor Permanente ale Senatului si Camerei Deputatilor echipa guvernamentala pe care o propune pentru validare. Ministeriabilii sint audiati in comisiile permanente ale celor doua camere ale Parlamentului, procedura ce ar putea dura alte doua zile. Cel mai sigur imediat dupa Craciun, noul guvern va veni in fata Parlamentului pentru a prezenta programul de guvernare si pentru a primi votul de incredere. Votul parlamentarilor este secret, cu bile. ( N.I. ) Dom' Profesor dixit: "Vadim a impins demagogia pina la paroxism" In Romania a existat, dupa 1990, o lipsa continua de legitimitate si autoritate a institutiilor statului, precum si a persoanelor desemnate sa le reprezinte, a declarat ieri, in cadrul Congresului Sociologilor din Romania, fostul sef al SRI, Virgil Magureanu. In opinia sa, aceasta "lipsa" se manifesta si astazi, singurul moment cind ea s-a mai atenuat fiind cel al "armistitiului relativ" realizat atit intre cei care l-au sustinut pe Ion Iliescu, cit si intre cei care l-au contestat, dar care l-au perceput ca un "salvator" fata de pericolul reprezentat de ascensiunea lui Corneliu Vadim Tudor. Virgil Magureanu a apreciat "ca nu exista extremism in Romania", precizind ca Vadim Tudor este "un individ care reuseste sa impinga demagogia pina la limitele cele mai paroxistice", precum si sa lamureasca o masa mare de oameni sa-l voteze. "Irina Loghin, Ion Dolanescu si diferiti mafioti, inserati copios in PRM, nu sint extremisti", a conchis Virgil Magureanu. ( M.S. ) Romania a semnat Conventia impotriva crimei organizate transnationale Romania a semnat joi, la Palermo, Conventia Natiunilor Unite impotriva crimei organizate transnationale care are intre obiectivele sale principale armonizarea legislatiilor nationale in domeniu. De asemenea, delegatia romana, condusa de Gheorghe Mocuta, secretar de stat in Ministerul Justitiei, a semnat protocolul privind prevenirea, suprimarea si pedepsirea traficului cu persoane, cu femei si copii in mod special, si protocolul impotriva traficului cu imigranti pe uscat, pe mare si pe calea aerului. Conventia este primul tratat ONU destinat luptei impotriva acestui flagel, unul din principalele scopuri ale acestuia fiind armonizarea legislatiilor nationale ale tarilor semnatare pentru ca delicte de acelasi gen sa fie pedepsite la fel, indiferent de statul in care au loc. ( C.M. ) Jacques il felicita pe prietenul sau Jean Presedintele Frantei, Jacques Chirac, i-a trimis joi o scrisoare de felicitare lui Ion Iliescu, se arata intr-un comunicat de presa al Ambasadei Frantei in Romania, citat de Mediafax. "Cu ocazia alegerii dumneavoastra in functia de presedinte al Romaniei, sint fericit sa va adresez felicitarile mele, in numele meu personal si in numele poporului francez", afirma Jacques Chirac in documentul citat. Potrivit sefului statului francez, Romania si Franta sint legate de o "prietenie traditionala si profunda", care se afla la baza relatiilor lor, foarte dezvoltate in toate domeniile. Presedintele Frantei isi exprima, totodata, speranta, ca, sub conducerea lui Ion Iliescu, Romania sa continue eforturile pe calea aderarii la UE. "Reiterind urarile pentru viitorul Romaniei si al prieteniei franco-romane, va rog sa primiti, domnule presedinte, asigurarea inaltei mele consideratii", se mai spune in finalul scrisorii de felicitare. ( M.S. ) Comisiile Camerei Deputatilor vor fi stabilite luni Noul Birou Permanent al Camerei Deputatilor a stabilit ca luni sa aiba loc constituirea comisiilor permanente, inclusiv alegerea conducerii acestor comisii. Grupurile parlamentare se vor reuni luni pentru a-si desemna reprezentantii in fiecare comisie si candidatii pentru presedintia comisiilor permanente, in numar de 15. In prima sedinta a comisiilor, care se va desfasura tot luni, vor fi alese birourile, formate dintr-un presedinte, doi vicepresedinti si doi secretari. Candidaturile propuse de liderii grupurilor parlamentare pentru conducerea unei comisii vor fi supuse votului membrilor acesteia si vor fi aprobate cu majoritatea voturilor deputatilor prezenti. Birourile Permanente reunite vor decide si asupra momentului cind se vor numi comisiile speciale - Comisia SRI, Comisia SIE si Comisia de integrare. Cotroceniul - tot fara purtator de cuvint Ion Iliescu ar putea renunta la numirea unui purtator de cuvint al presedintiei, fiecare consilier urmind sa comunice cu presa pe domeniul de care este responsabil. Consilierii prezidentiali stabiliti de Ion Iliescu sint Mihai Constantinescu - pentru probleme juridice, Octavian Stireanu - pentru probleme de politica interna (relatia cu parlamentul, guvernul si sindicatele), Simona Miculescu - politica externa, Ioan Talpes - pentru aparare si Corina Cretu - pentru imagine si presa. Conform Mediafax, Ion Iliescu i-a propus lui Tudorel Postolache, ambasadorul Romaniei la Luxemburg, o functie de consilier la Cotroceni pentru probleme economice, iar lui Ioan Talpes, sefia administratiei prezidentiale. ( N.I. ) Ciorbea pleaca la Pol Alianta Nationala Crestin Democrata (ANCD), al carei lider este Victor Ciorbea, isi desfasoara astazi lucrarile Congresului Politic National. Pe ordinea de zi se afla analiza rezultatelor alegerilor din 26 noiembrie; stabilirea strategiei partidului pentru perioada imediat urmatoare; adoptarea "Apelului cu privire la constituirea polului crestin-democrat", in cadrul caruia sa participe si alte formatiuni de aceeasi orientare politica, doctrinara si ideologica. ( M.C. ) 