 Altadata emblema restaurantelor din Bucuresti, "Cina" - servita pe tava unei firme obscure Complexul «Cina», aflat in plin centrul Bucurestiului, in imediata apropiere a Ateneului Roman, este pe cale sa intre in proprietatea unor tineri taranisti, in frunte cu ex-directorul general al SC "Bucuresti-Turism" SA, Mihai (Misu) Gabriel Popescu. Imobilul «Cina», care gazduieste complexul cu acelasi nume, se afla la loc de cinste intre cladirile de patrimoniu ale Bucurestiului. Distrusa partial in timpul evenimentelor din decembrie, cladirea a revenit SC "Bucuresti Turism" SA, proprietara cunoscutului Hotel "Bucuresti" din inima Capitalei, firma investind peste 15 miliarde lei in refacerea cladirii. Valoarea actualizata a complexului «Cina» depaseste 35 miliarde lei. Minjii taranisti au pus, practic, mina pe «Cina» fara sa scoata pina in prezent nici un leu din buzunar. Cooperativa Popescu & Ionescu Misu Popescu si Sorin Orlando Ionescu sint prieteni din anii studentiei. Cei doi au fost colegi de grupa la Facutatea de Matematica a Universitatii Bucuresti. Activitatea la Liga Studentilor l-a propulsat pe Misu Popescu in Consiliul de Administratie la BTT, unde a detinut pina in 1998 functia de vicepresedinte si s-a "specializat" in turism. La rindul sau, Orlando Ionescu a fost unul dintre stilpii organizatiei studentesti a tinerilor taranisti (TUNT) de la sectorul 2, unde l-a secundat in permanenta fratele lui Misu, Cristi Popescu. Dupa absolvire, in 1997, drumurile celor doi prieteni au urmat un alt curs doar in aparenta: Misu Popescu a fost angajat de Universitate, la Administratia caminelor din Regie, iar Sorin Orlando Ionescu a ajuns merceolog la Hotelul "Triumf". Pe linga serviciul "la stat" si initiativele de la partid, matematicienii s-au lansat in afaceri, ca asociati la mai multe firme pe care aveau sa le vinda, ulterior. In perioada "stagiului" lui Orlando Ionescu la "Triumf", directorul acestei unitati de protocol era Mihai Comanescu. Nu se stie cit de bine au lucrat impreuna, cert este ca amindoi s-au transferat in 1998 la Hotelul "Bucuresti", sub aripa lui Misu Popescu: Comanescu ca director tehnic si Ionescu pe post de lucrator la Serviciul Aprovizionare. Complexul «Cina», cadoul lui Misu pentru Misu, via Orlando Misu Popescu a pus in practica o inginerie invatata la BTT prin care a lasat FPS-ul cu ochii in soare. Primul pas in afacerea «Cina» a fost facut la 4 august 1999, cind Sorin Orlando Ionescu, la acea data angajat al Hotelului "Bucuresti", infiinta firma "Luxor Group" SRL, cu un capital social de doua milioane lei. Pe 23 septembrie 1999, se semna in mare secret contractul de asociere in participatiune intre "Bucuresti-Turism" SA (reprezentata de directorul general Misu Popescu si directorul economic Steluta Ursea) si "Luxor Group" SRL (asociat unic Sorin Orlando Ionescu). Pina sa analizam contractul, este timpul sa precizam ca, legal, partile nu aveau voie sa se aseze la masa tratativelor, daramite sa le mai finalizeze. Statutul SC "Bucuresti- Turism" SA, valabil de la infiintare pina in prezent, nu-i permitea directorului general sa incheie contracte de asociere de acest tip. Exceptie de la statut s-ar fi putut face doar cu acordul FPS, dar acesta n-a fost consultat fiindca tranzactia era de domeniul absurdului: partenerul-asociat, "Luxor Group", era o firma necunoscuta, infiintata la repezeala, cu o luna si jumatate inainte de tranzactie, fara bonitate financiara (capital social doua milioane lei), fara experienta in alimentatie publica. Contractul-dinamita Iata ce prevederi interesante avea contractul de asociere: «Incepind cu data de 23 septembrie 1999, vreme de cinci ani, cu posibilitate de reinnoire prin "tacita relocatiune", "Bucuresti- Turism" SA si "Luxor Group" SRL "organizeaza si exploateaza in comun spatiul aflat in incinta complexului Cina - corp central, in suprafata de 1350 mp, din care 600 mp spatii comerciale; spatii ce vor avea destinatia de club". "Bucuresti-Turism" incaseaza 65% din beneficii. "Luxor" ia restul. Cota minima lunara pe care "Luxor trebuie s-o achite este de 8.000 de dolari SUA, platibili numai dupa inceperea activitatii de club desfasurate in asociere. "Bucuresti-Turism" se obliga sa predea spatiul firmei "Luxor" pina la sfirsitul lunii august. In caz contrar, plateste firmei "Luxor" 100 de dolari pe zi de intirziere. Numai dupa trecerea a 6 luni de la data stabilita pentru predare, "Luxor", ca parte lezata, poate solicita rezilierea contractului. Daca nu o face, incaseaza in continuare 100 de dolari zilnic. Rezilierea opereaza numai dupa obtinerea unei hotariri judecatoresti definitive. Reprezentarea, administrarea si contabilitatea asocierii revin, in exclusivitate, firmei "Luxor Group". Litigiile provenite din neexecutarea obligatiilor asumate se vor rezolva pe cale amiabila in baza unui protocol incheiat intre parti. In caz contrar, instanta competenta va rezolva eventualele actiuni introduse». Fara cuvinte. Insa "bomba" a fost ascunsa abia la capitolul 12: "In situatia transmiterii spatiului pus la dispozitie, catre un tert, ca urmare a procesului de privatizare, SC "Bucuresti-Turism" SA se obliga sa introduca in caietul de sarcini prezentul contract, in sensul recunoasterii si respectarii sale pina la expirarea termenului de catre noul proprietar. Dat fiind faptul ca "Luxor Group" SRL va face investitii importante, aceasta va beneficia de un drept de preemptiune la cumpararea spatiului pus in asociere". Clauza de la articolul 12 reprezinta, de fapt, privatizarea mascata a complexului «Cina», motiv pentru care actionarii il acuza pe Misu Popescu, fost director la "Bucuresti-Turism" SA, ca si-ar fi pus «Cina» deoparte, pentru zile negre. Tras pe sfoara, FPS contraataca La doua luni de la parafarea tranzactiei, Misu Popescu a trimis o adresa FPS prin care facea cunoscut contractul secret. Mai pe romaneste, Popescu a aruncat mortul in curtea FPS, anuntindu-l ca nu prea are ce vinde: cladirea I.P.I.U. intrase deja in proprietatea SRI prin hotarire de guvern, toate activele ramase la Hotelul "Bucuresti" erau revendicate de "Pargest" SA, ca parte a asocierii in firma "Bucuresti International" SRL si, colac peste pupaza, complexul «Cina» ii revenea firmei "Luxor", pe baza contractului amintit. Afacerea «Cina» l-a costat postul: in martie, Misu Popescu a fost inlocuit cu Constantin Adrian Sandu. Pus pe fapte mari, noul director general a denuntat ca ilegala asocierea cu "Luxor" si, ca urmare, AGA a decis atacarea contractului in instanta. Cind Radu Sirbu vorbeste Sedinta AGA din 27 iunie a.c. a fost aminata de presedintele Radu Sirbu. El a anuntat sanctionarea reprezentantilor FPS si destituirea administratorilor vinovati de dezastrul de la «Cina». "S-a depasit orice limita prin solicitarea de a inchide operational «Cina», un activ care nu poate fi decit performant. Este vina administratorilor ca restaurantul produce pierderi, iar administratorii vor fi destituiti, sens in care voi folosi votul FPS ca vot majoritar. Mi se pare intolerabil ca in loc sa se urmareasca rentabilizarea unui activ exceptional plasat, sa se doreasca inchiderea lui operationala si manipularea privatizarii. Sa stiti ca in deciziile pe care am sa le iau am sa ma implic direct", declara atunci Radu Sirbu. Urmarea? Peste doua saptamini, directorul general Constantin Adrian Sandu, cel care a indraznit sa atace in instanta asocierea cu «Luxor» a fost inlocuit cu Mihai Comanescu. Dupa tot tam-tamul, lumea a plecat in concedii, uitind "dezastrul" reclamat de presedintele FPS. Pe 7 septembrie, la prima infatisare in proces, tot ce s-a obtinut a fost o aminare pentru 28 octombrie. Pina la o hotarire judecatoreasca definitiva si irevocabila este cale lunga. In ciuda faptului ca partile se aflau, aparent, in conflict ireconciliabil, arbitrat de instanta, "cineva" a incheiat un act aditional intre "Bucuresti-Turism" SA si "Luxor Group" SRL. Actul, aprobat in Consiliul de Administratie, urmeaza a fi trecut prin AGA din 13 octombrie. Mihai Comanescu va trage cortina Membrii PAS si AGA au cerut in repetate rinduri sa vada acest act aditional, insa au fost refuzati categoric. "Contractul este beton si «Bucuresti-Turism» SA n-are nici o sansa sa-l rezilieze. Nu ne convine continutul, dar e foarte bine facut si nu putem cistiga procesul. Constienti de asta, vom supune aprobarii AGA o varianta de act aditional, care sa-i convina firmei «Luxor». Facem concesii in speranta ca «Luxor» va fi de acord si-l va semna. Vom propune ca beneficiile sa se imparta aproape egal - 51% noi si 49% «Luxor», insa obligam partenerul la o investitie de minimum 200.000 dolari SUA. Dar nu stim daca «Luxor» va fi de acord", ne-a declarat Mihai Comanescu. Altfel spus, Popescu, fost director la «Bucuresti», si Ionescu, patron la «Luxor», n-au nici o vina si contractul merge inainte. Surse bine informate din "Bucuresti-Turism" ne-au spus ca s-a ocolit singura situatie in care Sorin Orlando Ionescu ar fi acceptat rezilierea amiabila a contractului: amenintarea ca prietenul si partenerul sau de afaceri, ex-directorul Misu Popescu, va fi deferit justitiei, in baza unei plingeri penale. Aceleasi surse afirma ca numai o actiune in instanta a FPS, ca tert implicat in contract, poate duce la anularea lui. Intre timp, Complexul "Cina" e inchis. Cine pierde? FPS-ul, adica statul. Cine cistiga? Firma "Luxor", gratie clauzei mai-sus amintite prin care se incaseaza 100 de dolari pe zi, daca afacerea stagneaza. NICOLETA SAVIN Misu Popescu: "Unele asocieri mi-au iesit, altele nu" Fostul director Mihai (Misu) Popescu crede in continuare ca asocierea cu "Luxor" era cea mai buna solutie a momentului: "Eu am facut, ca director, tot ce era bine pentru societate, pentru un activ precum «Cina» care aducea pierderi de 4 miliarde lei pe an. Nu este singura asociere. La fel am incercat sa rentabilizez si Sala de Marmura, in care functioneaza acum Casino-ul. Intentionam sa fac asocieri si pentru celelalte servicii care merg in pierdere, precum frizeria si coafura. Unele asocieri mi-au iesit, altele nu. Nu mi se pare corecta incercarea conducerii actuale de a ataca in instanta contractul si de a incerca sa-l anuleze". Misu Popescu pretinde ca Sorin Orlando Ionescu este un cunoscut al sau, ca oricare altul: "Sint prieten cu foarte multa lume. Il cunosc pe Sorin Orlando Ionescu, ca pe multi altii. E adevarat ce a scris presa: am ajutat foarte multa lume, pe Horatiu Tica, pe Goga. Asa l-am cunoscut si pe Sorin Ionescu. El a venit la mine cu un proiect de afaceri viabil si eu l-am ajutat. Nu pot spune ca sintem prieteni. Este adevarat ca firma nu are capital social si renume, insa domnul Ionescu mi-a prezentat recomandarile unor firme de prestigiu, dispuse sa investeasca in «Cina». Altfel n-as fi incheiat tranzactia". Am incercat sa-l contactam si pe Sorin Orlando Ionescu, patronul «Luxor». Secretara ne-a promis ca-l va anunta, dar totul a ramas in ceata.(N.S.) Referent al Bancii Agricole, cercetat penal pentru delapidare Politistii de la Sectia 11 au inceput urmarirea penala impotriva Florentinei Vasile din Bucuresti, fost referent la sucursala Bancii Agricole din Bucuresti, acuzata de fals intelectual, uz de fals si delapidare. Potrivit IGP, Florentina Vasile si-a insusit peste 84 milioane de lei, suma pe care a folosit-o in interes personal, prin contrafacerea unor ordine si dispozitii de plata. Prejudiciul a fost recuperat in proportie de 65 la suta, iar cercetarile continua cu Florentina Vasile in stare de libertate. ALINA GRIGORE Politistul Boros s-a impuscat in timp ce urmarea patru hoti Seful Postului de Politie din Cristian, judetul Sibiu, s-a impuscat zilele trecute din greseala in picior cu pistolul din dotare, in timp ce urmarea patru hoti de casetofoane auto. Arma s-a descarcat in timp ce Catalin Boros alerga pe un cimp de la marginea localitatii somindu-i pe suspecti sa se predea. Glontul a strabatut pulpa piciorului drept si a iesit in apropierea genunchiului. Politistul a continuat cursa ranit si a reusit sa-l prinda pe unul dintre hoti cu ajutorul a doi localnici. Intre timp au venit si intaririle de la politie si toti cei patru indivizi au fost prinsi, iar seful de post din Cristian este in afara oricarui pericol. ANDREI BARBU Incendiu la Santierul Naval Constanta Seria incendiilor la navele aflate in reparatii la Santierul Naval Constanta a continuat dupa numai o saptamina de la ultimul incendiu de acest gen. Vineri, 13 octombrie a.c., cargoul "Atlantic K" de 8700 tdw, aflat "n reparatii in dana 50 a SNC, a fost cuprins de flacari ca din senin. Potrivit martorilor, focul a izbucnit in jurul orei 8.00 din compartimentul masini si in scurt timp incendiul a scapat de sub control. Desi pompierii militari si detasamentul de pompieri ai santierului naval, impreuna cu o nava pompieri a Administratiei Portului Constanta au actionat timp de peste sase ore pentru a limita extinderea focului, incendiul a fost greu de controlat. Reprezentantul Capitaniei - Serban Berescu - a declarat ca o comisie de ancheta va stabili cauzele care au generat producerea incendiului si responsabilitatile celor implicati. DAN MIHAESCU Procurorii militari au inceput ancheta in cazul "Taximetristi cu epoleti" Capitanul Suhan a venit la audieri insotit de avocatul sau Procurorii de la Parchetul de pe linga Tribunalul Militar Iasi au inceput ieri dimineata, la ora 7.45, audierile in cazul "Taximetristi cu epoleti". Reamintim ca, in noaptea de 7/8 octombrie, capitanul Petru Suhan de la UM 0962 (fosta 0215 - n.red.) l-a omorit in bataie, potrivit martorilor, pe un student sub pretextul ca nu a platit cursa. Petru Suhan efectua taximetrie cu autoturismul Cielo apartinind sotiei sale, dupa orele de program. Procurorul militar Bebe Razus, care se ocupa de acest caz, i-a audiat mai intii pe cei patru martori ai scenelor de cosmar petrecute in cartierul iesean Dancu, dupa care a urmat anchetarea ofiterului de contrainformatii. Petru Suhan si-a facut aparitia la Parchetul Militar in jurul orei 8.00, fara escorta, insotit numai de avocatul sau, Narcis Giurgiu. Pina la ora inchiderii primei editii, fostul capitan Petru Suhan nu intrase la audieri, el asteptind sa fie ascultati toti martorii. Majoritatea politistilor cu care au discutat redactorii nostri au dat ca sigura arestarea preventiva a ofiterului, dupa terminarea interogatoriului. CATALIN DUMITRESCU Crima in cartierul Militari Homosexual arab, injunghiat de amanti Bassam isi platea partenerii de sex Bassam Marei locuia de cinci ani intr-un apartament cu doua camere situat la etajul 9 al unui bloc din bd. Iuliu Maniu, din Capitala. In 1995, obtinuse cetatenia romana, dupa ce se insurase cu o bucuresteanca. Apoi s-a apucat de afaceri: si-a cumparat un autoturism Dacia "papuc" si a infiintat o firma de distributie de ceaiuri. Mariajul lui Marei nu a durat prea mult: iordanianul a divortat la scurt timp dupa casatorie. Nevasta l-a parasit pentru ca, spun vecinii, arabul o batea des. Femeia a plecat in Japonia, ca dansatoare. Bassam a ramas, totusi, in relatii de prietenie cu cumnatul sau, un anume Marian, in virsta de 26 de ani. Iordanianul era un cunoscut homosexual. Umbla cu niste adolescenti din cartier, care il vizitau frecvent. Vecinii spun ca, seara de seara, in apartamentul lui Marei se desfasurau adevarate orgii homosexuale. Mereu se auzea galagie: gemete, tipete si alte zgomote specifice actului sexual. Mai mult, arabul obisnuia sa apeleze telefonic liniile erotice pentru homosexuali. El obisnuia sa isi plateasca partenerii de sex. Uneori, insa, raminea fara bani, si le cerea tinerilor sa "il faca pe datorie". Locatarii din bloc si-au amintit ca, in ultimul timp, iordanianul avea probleme cu banii. Si cu "creditorii", care i-au facut scandal in fata blocului de citeva ori. "Avea scandaluri mereu. Si saptamina asta, luni sau marti, au venit niste tineri in fata scarii blocului, care au inceput sa strige «Bassame, da-ne banii!» in dreptul ferestrelor de la apartamentul sau.", ne-a povestit o vecina. Bassam facuse mai multe reclamatii la politie pentru ca fusese batut, jefuit si amenintat cu moartea. Amantii se razbuna Joi noaptea, ora 22.00. In apartamentul lui Bassam se auzea galagie, ca de obicei. Iordanianul avea doi sau trei musafiri, tineri din cartier. Dupa citeva minute a sunat interfonul: in fata scarii blocului se aflau alti doi adolescenti, cunoscuti ai lui Bassam, care voiau sa intre. Arabul i-a primit in casa. Dupa aproximativ 20 de minute s-au luat la cearta. Apoi a izbucnit o incaierare: Bassam s-a luat la bataie cu musafirii. La un moment dat, a iesit din apartament strigind: " Ajutor, hotii, ma omoara!". A incercat sa fuga pe scari, insa agresorii l-au prins si l-au tras inapoi in casa. Se aflau in holul apartamentului cind unul dintre tineri a scos un cutit si i l-a infipt in inima. Bassam s-a prabusit pe covor. Inca mai traia. Agresorii au parasit imediat casa arabului. Dupa aproximativ o ora, niste cunoscuti de-ai victimei au venit la bloc. Au sunat la interfon, dar nu a raspuns nimeni. Si-au dat seama ca se intimplase ceva si au apelat interfonul vecinilor. Impreuna cu vecinii, au observat ca tocul usii de la intrare era patat de singe. Vecinii au anuntat politia. Bassam mai traia, la ora 0.30, cind anchetatorii au intrat in casa. Victima nu a mai supravietuit insa decit citeva minute. La ora inchiderii editiei, politistii nu ii prinsesera pe criminali. Dar, potrivit unor surse judiciare, anchetatorii i-au identificat pe autori. DANIEL NEAMU PETRISOR CANA CHRISTIAN LEVANT Dupa ce si-a impuscat prietena in ochi, Costache Marica s-a aruncat in fata trenului In biletul de adio, el o acuza pe fata de acest tragic deznodamint La numai 24 de ore dupa ce si-a impuscat prietena in ochi cu un pistol cu aer comprimat, Costache Marica, din comuna Malu Mare, judetul Dolj, a fost gasit sfirtecat de tren in zona comunei Cosoveni. El era urmarit de zeci de politisti, dupa ce, joi dimineata, la ora 6.45, dupa o ultima tentativa de a-si recuceri iubita, a scos un pistol cu aer comprimat si a tras exact in ochiul sting al acesteia. Medicii au operat-o imediat, dar starea ei era si ieri destul de grava. Fata ii spusese prietenului sau inca de vinerea trecuta ca doreste sa puna capat relatiei dintre ei, insa Costache nici nu se gindea la asa ceva. Dupa ce a impuscat fata, Costache s-a urcat intr-un taxi, cerindu-i soferului sa-l duca la Ghindeni, unde stau parintii lui. Ajuns acolo, a scos pistolul si l-a amenintat pe sofer ca-l omoara daca nu va cobori. Fara carnet de conducere, Costache a plecat cu masina la sora lui, dar s-a intilnit cu politia, in graba provocind si un accident rutier. In masina parasita, tinarul a lasat pistolul, geaca si o pereche de pantofi, fugind peste cimp. Mirela este in pericol de a-si pierde ochiul sting Joi noaptea, acasa la parinti, in satul Ghindeni, comuna Malu Mare, au venit doi copii care se intilnisera pe cimp cu Costache. Acesta ii ceruse unuia dintre ei papucii din picioare, intrucit era descult, si i-a dat 300.000 lei sa-l duca acasa. Gestul acesta i-a ingrijorat pe politistii care ne-au spus ca, de regula, el precede sinuciderea. La ora 23.00, mecanicul de locomotiva al trenului rapid 260 Bucuresti-Budapesta a anuntat ca a lovit o persoana in zona dintre Leu si Malu Mare. Toate cautarile au fost zadarnice, caci mecanicul nu cunostea bine zona si abia la ora 7.00, la 500 m de gara veche din Cosoveni a fost gasit cadavrul lovit de tren. Asa cum ne-a spus cpt. Virgil Ciobanu, seful Politiei TF Dolj, care l-a descoperit, asupra lui s-au gasit buletinul de identitate si un bilet de adio. Tinarul era, intr-adevar, Costache Marica, autorul tentativei de omor asupra elevei Mirela Preduta. In bilet, sinucigasul a scris ca nu a dorit sa se ajunga la acest final, ca a iubit-o pe Mirela si crede ca si ea l-a iubit. Costache a mai scris in bilet ca prietena lui l-a adus in aceasta situatie. Dupa autopsie, cadavrul sectionat de tren a fost luat de familie. ION SPANU 