 Jennifer Aniston a devenit Jennifer Pitt Fiti sincere, doamnelor si domnisoarelor: oricit de orgolioase ati fi, daca v-ati marita cu un barbat frumos, celebru si bogat, n-ati vrea sa-i purtati numele? Asa a facut si Jennifer Aniston, vedeta serialului "Prietenii tai", dupa ce l-a luat de barbat pe Brad Pitt. Prietenii ei (nu numai din serial) o cunosc pe Jennifer ca pe o fiinta cu multa personalitate si ar fi jurat ca dupa casatorie ea se va numi cel mult Aniston Pitt. Dar ea a dat peste cap toate prejudecatile conform carora o artista nu renunta la numele ei de fata dupa casatorie si, mai nou, a cerut ca permisul de conducere sa-i fie inregistrat pe numele Jennifer Pitt. Va veti intreba: la ce-i ajuta, efectiv, frumoasei Jennifer schimbarea numelui? Daca Brad Pitt ar fi sotul dv. n-ati vrea sa-i faceti reclama intruna?... CLAUDIA DABOVEANU America, tara tuturor posibilitatilor electorale Soarta presedintiei, la cheremul unui judecator La o saptamina dupa scrutinul prezidential din Statele Unite, renumararea voturilor in Florida, stat-cheie pentru aflarea numelui viitorul presedinte - Al Gore sau George W. Bush - atirna de decizia unui judecator, transmit agentiile internationale de presa. Judecatorul Terry Lewis urma sa hotarasca ieri, la ora 17.30, ora Bucurestiului, daca va admite ca renumararea voturilor pe intreg teritoriul statului Florida sa se desfasoare atita timp cit va fi necesar sau va fi respectat termenul-limita - ora 24.00, ora Bucurestiului, anuntat de secretarul de stat Katherine Harris, din Florida: "Daca rezultatele din comitate nu sint primite in a saptea zi, pina la ora locala 17.00, rezultatele comitatelor care nu le-au trimis vor fi ignorate". Alegerile nu se considera insa incheiate pina cind nu ajung in Statele Unite si voturile americanilor aflati in strainatate, termenul final in acest sens fiind ziua de vineri. Unde-i lege-i si tocmeala, zic democratii Termenul-limita este fixat prin legea statului Florida, insa democratii afirma ca secretarul de stat Harris, care s-a aratat de neinduplecat, ar putea dispune prelungirea lui. Problema este, dupa cum afirma democratii, ca Harris este motivata politic. Ea a facut parte din personalul de campanie al lui Bush si este un suporter politic al fratelui acestuia, guvernatorul de Florida, Jeb Bush. Karen Hughes, purtatorul de cuvint al lui Bush, a declarat referitor la pretentia democratilor: "Este din ce in ce mai clar ca personalul de campanie al lui Bush vrea pur si simplu sa continue sa numere voturi pina cind ii vor fi pe plac rezultatele". Oficialii electorali din comitatul Palm Beach au renuntat ieri sa inceapa numaratoarea manuala a tuturor voturilor din circumscriptiile acestui district, aproximativ 400.000, proces care ar fi durat sase zile, incalcind termenul-limita impus de secretarul de stat Harris. Disputa Bush-Gore ar putea fi transata in Camera Reprezentantilor! Calvarul contabilizarii voturilor continua si in alte state ale federatiei: in Oregon, vicepresedintele Gore are un avans de 5.756 de voturi fata de Bush, cu 99 la suta din voturi numarate. Potrivit legii din Oregon, renumararea este necesara daca diferenta este mai mica de o cincime din unu la suta din voturi, in acest caz 2.800 de voturi. Dar Bush are dreptul sa ceara oricum renumararea, daca o va finanta. Renumararea voturilor continua si in New Mexico, unde Bush are un avans de numai... noua voturi fata de Al Gore! Republicanii ar mai putea cere renumararea in Wisconsin si Iowa, unde Gore conduce la mica diferenta. Wisconsin are 11 voturi in Colegiul Electoral, iar Iowa, sapte, astfel incit daca aceste doua state i-ar reveni lui Bush, el ar putea cistiga alegerile fara sa mai aiba nevoie de cele 25 ale statului Florida. Un scenariu mai bizar ar fi ca Bush sa cistige, dupa renumararea voturilor, in Oregon, New Mexico si Wisconsin, dar sa piarda in Florida si Iowa. Atunci cei doi candidati ar avea fiecare cite 269 de voturi in Colegiul Electoral, in conditiile in care un candidat are nevoie de 270 pentru a fi declarat invingator, ceea ce ar insemna ca presedintele ar urma sa fie ales de Camera Reprezentantilor, dominata de republicani. Americanii au probleme cu numaratul si in facultate Trei studenti americani aflati la schimb de experienta in Germania au fost facuti de ris in cadrul unui popular show televizat. Gazda emisiunii, Thomas Gottschalk, le-a dat acestora sarcina sa numere scaunele din sala, primind de la cei trei studenti trei rezultate complet diferite, de la 1860 la 2077. Concluzia cotidianului "Die Welt", cu aluzie la alegerile prezidentiale din Statele Unite, a fost seaca: "Americanii nu stiu sa numere". ISABELLA ALEXANDRESCU "Sacalii ajutoarelor", in haita la Bruxelles Fondurile pentru fosta Iugoslavie, deturnate Aproximativ 20 de milioane de coroane daneze (2,68 milioane de euro), din fondurile acordate de UE sub forma de ajutor de urgenta victimelor razboiului civil din fosta Iugoslavie din 1993-1994, au disparut fara urma, iar Uniunea Europeana a facut tot ce era posibil pentru ca acest scandal sa nu devina cunoscut, se arata intr-un documentar al postului national de televiziune din Danemarca. Realizarea documentarului, intitulat "Sacalii ajutoarelor de urgenta", a necesitat aproape un an de cercetari. Potrivit realizatorilor, cinci milioane de coroane (671.000 euro), din cele 20 de milioane disparute, au ajuns in buzunarele angajatilor Comisiei de la Bruxelles; doua milioane de coroane au ajuns in conturile bancare ale sotiei lui Santiago Gomez-Reino, coordonatorul programului derulat de ECHO, biroul de ajutor umanitar al UE. Un singur functionar al UE a fost pensionat ca urmare a acestui scandal, dar ceilalti se afla inca in functii. Suedeza Anita Gradin, fost comisar european insarcinat cu lupta antifrauda, a stiut despre acest scandal si a recunoscut in documentarul mentionat ca a fost constrinsa sa accepte ca Santiago Gomez-Reino sa ramina nepedepsit. "Asa functioneaza sistemul UE. Trebuie urmate deciziile luate in comun", a spus fostul comisar, referindu-se la decizia Comisiei de a-l disculpa pe Santiago Gomez-Reino, la recomandarea unui grup de responsabili ai Comisiei. CAMELIA MUNTEAN Mafia, un concern italian de 110 miliarde de dolari Confederatia comerciantilor italieni, "Confcommercio", a intreprins o ancheta economica, din care reiese ca "organizatiile mafiote controleaza 20 la suta din structurile comerciale si 15 la suta din intreprinderile industriale". Din activitatea acestora, Mafia are o "cifra de afaceri" de aproape 110 miliarde de dolari, adica 15 la suta din Produsul Intern Brut al Italiei. "Organizatiile criminale poseda un patrimoniu total de peste o mie de miliarde de dolari, din care 6-7 procente se afla sub sechestru, dar doar 3 la suta reprezinta proprietati realmente confiscate", a subliniat presedintele "Confcommercio", Sergio Bille. Un recent studiu al parlamentului italian arata ca aproximativ 30 la suta din companiile de salubritate care opereaza in Italia sint controlate de Mafie. Raportul sustine ca asa-numita "ecoMafie", sau "Mafia ecologica", conduce companii care transporta 35 de milioane de tone de deseuri anual pentru care incaseaza cel putin 15 trilioane de lire (6,66 miliarde de dolari). Mai mult, Mafia napolitana (Camorra) si cea calabreza ('Ndrangheta) s-au infiltrat peste tot in sistemul de salubritate. Din lipsa altor optiuni, companiile de salubritate mafiote sint folosite chiar si de institutiile statului, nu doar de firme sau organizatii private.(C.V.) Blocada contra boicot in Orientul Mijlociu Ministrul israelian al comunicatiilor, Binyamin Ben Eliezer, l-a acuzat ieri pe presedintele palestinian Yasser Arafat ca a adoptat o noua strategie, cea a "razboiului rutier" in Cisiordania si in Fisia Gaza, primele victime fiind cei patru israelieni care au fost ucisi luni in timp ce circulau cu o masina, transmite AFP. "In termenii noii strategii a lui Arafat, totul este permis pentru a face sa curga singe israelian", a declarat Ben Eliezer. Acesta a afirmat totodata ca autoritatile israeliene stiu cine a comis atentatul de luni, indicind in acest sens miscarea integrista palestiniana Jihadul islamic. "Potrivit informatiilor pe care le avem, oamenii Jihadului islamic au pus la cale ambuscada, insa important este faptul ca majoritatea actiunilor de genul acesta sint comise cu acordul lui Yasser Arafat", a adaugat oficialul israelian. Orasele palestiniene, rupte de lume Ca o consecinta directa a incidentului singeros de luni, Israelul a impus o blocada completa in jurul oraselor din Cisiordania administrate de palestinieni, pentru a spori masurile de securitate. Blocada vizeaza opt orase din zona "A", aflate sub controlul total al palestinienilor, respectiv Ramallah, Nabluz, Hebron, Bethleem, Ierihon, Kalkiliya, Jenine si Tulkarem. Orasele au fost complet izolate in noaptea de luni spre marti, dupa ce premierul Ehud Barak a aruncat intreaga responsabilitate a atacului de luni asupra Autoritatii Palestiniene. In virtutea blocadei, palestinienii nu pot nici sa intre si nici sa iasa din aceste orase, fiindu-le interzis totodata sa circule pe soselele din zonele ramase sub control israelian. In cealalta tabara, palestinienii au gasit o noua metoda de a lupta impotriva Israelului: boicotarea tuturor produselor de fabricatie israeliana. "O sticla de «Tapuzina» (suc de portocale israelian) inseamna sa furnizezi armatei israeliene doua gloante ca sa ucida doi palestinieni. Este pacat sa faci vinzare produselor israelienilor cind ei ne ucid oameni in fiecare zi", declara ieri un invatator din Gaza City. LIVIA CIMPOERU Clinton, pe urmele lui Rambo Presedintele Bill Clinton va deschide miine o pagina noua a unuia dintre cele mai controversate capitole ale istoriei contemporane americane, devenind primul presedinte al Statelor Unite ale Americii care face o vizita oficiala in Vietnam, la un sfert de secol dupa infringerea umilitoare suferita de americani in fata trupelor comuniste de la Hanoi, relateaza AFP. Bill Clinton va ajunge miine seara in capitala vietnameza dupa doua zile petrecute in sultanatul Brunei, la reuniunea anuala a tarilor membre ale Forumului economic Asia-Pacific. Vizita, care va dura trei zile si-l va aduce pe Bill Clinton la Ho Si Min, a fost pregatita minutios pentru a indeparta susceptibilitatea delegatiei americane si pentru a menaja sensibilitatea americanilor fata de subiectul Vietnam. Un fost oficial vietnamez care a participat la negocierile de pace dintre Vietnam si Statele Unite, in urma cu 32 de ani, a declarat ca nu si-a imaginat niciodata ca vizita unui presedinte american va deveni realitate. Ha Van Lau, acum in virsta de 80 de ani, a calificat aceasta vizita drept una "foarte importanta din punct de vedere istoric si politic". "Veteranul" Clinton va putea spune: "Am fost in Vietnam!" Pentru presedintele Bill Clinton, subiectul Vietnam este unul foarte sensibil. In 1992, el a riscat sa-si vada ambitiile prezidentiale spulberate din cauza dezvaluirilor privind trecutul sau de "insubordonat" si eforturile disperate din tinerete de a evita sa fie inrolat si trimis in Vietnam. Pentru a scapa de inrolarea din 1969, tinarul student la Oxford, William Clinton a reusit, gratie interventiilor facute de protectorii sai, sa obtina o suspendare a serviciului militar, fiind admis intr-un program de formare a ofiterilor in rezerva. Printr-o ironie a sortii, el va deveni miine primul presedinte american care pune piciorul pe tarim vietnamez pentru a pecetlui reconcilierea dintre cele doua tari si pentru a aduce un omagiu celor 58.000 de victime americane ale razboiului. Ororile razboiului din Vietnam sint vizibile si azi Mai multe generatii de americani si de refugiati vietnamezi care fugeau de comunism n-au putut sa uite traumatismele cauzate de un razboi care s-a soldat cu moartea a 58.000 de soldati americani si care a fost primul din istorie urmarit in direct la televizor. Conflictul, desfasurat in perioada 1959-1975, pina la caderea Saigonului si reunificarea Vienamului de Sud cu Vietnamul de Nord, este, practic, singurul razboi pierdut de Statele Unite. Cel mai devastator efect al razboiului din Vietnam, care continua sa faca zeci de mii de victime si in ziua de astazi, este reprezentat de sechelele fizice si psihice produse de contaminarea cu asa-zisul "agent orange", un erbicid puternic folosit de trupele americane pentru exfolierea padurilor, in vederea anihilarii gherilelor comuniste din jungla vietnameza. Agentul orange contine dioxina, o substanta cu puternice efecte cancerigene. Cei 72 de milioane de litri de agent orange pulverizati deasupra junglei vietnameze au afectat puternic 23 de provincii din sudul Vietnamului, unde s-a inregistrat un numar record de imbolnaviri de cancer, de afectiuni nervoase si de copii nascuti cu malformatii. In spitalul orasului Tu Du, din sudul tarii, sint internati peste 40 de copii bolnavi, majoritatea cu membre deformate sau lipsa si cu probleme neuropsihice. LIVIA CIMPOERU Flash Doua noi capitole de negocieri Romania-UE Romania a deschis ieri, la Bruxelles, doua noi capitole de negocieri, telecomunicatii si concurenta, pentru integrarea in Uniunea Europeana. Delegatia romana care a prezentat capitolele a fost condusa de negociatorul sef al Romaniei, Aurel Ciobanu-Dordea. Acest demers survine dupa ce, pe 24 octombrie, au fost deschise primele doua din cele patru capitole convenite cu presedintia franceza a UE pentru cele sase luni ale mandatului sau, respectiv statistica si cultura-audiovizual. La capitolul telecomunicatii, UE a semnalat insa absenta legislatiei in domeniu, precum si inexistenta unei capacitati administrative adecvate, una dintre probleme fiind liberalizarea pietei telefoniei fixe, al carei monopol este detinut de RomTelecom. Termenul fixat in aceasta privinta este 1 ianuarie 2003. (Rompres) 201 unguri intr-un pat Nu mai putin de 201 lucratori din domeniul industriei mobilei s-au strins luni intr-un pat lung de 11 metri si lat de 9, la deschiderea expozitiei internationale de mobila "Furniture 2000", desfasurata la Budapesta, Ungaria. Organizatorii evenimentului sustin ca acesta este cel mai mare numar de persoane adunate intr-un singur pat, motiv pentru care vor face demersuri pentru omologarea recordului. (C.V.) Ambasada Marii Britanii la Bucuresti ofera servicii pe Internet Ambasada Marii Britanii la Bucuresti si-a infiintat o adresa de Internet, cei interesati putind afla din site-ul http://www.britain.ro diverse informatii de care au nevoie. Ambasada ofera astfel informatii legate de activitatea fiecarei sectii, de programul de lucru in zilele normale si cele de sarbatori legale, de vize si probleme consulare. De asemenea, formularele de viza pot fi tiparite direct de pe Internet. Adresa cuprinde informatii legate de taxele de viza actuale, programarea la interviuri, dar si declaratii, discursuri ale oficialilor britanici, noutati referitoare la extinderea UE si comunicate de presa. (C.M.) In Indonezia, bratul inarmat al legii bate cu bocancii Politistii indonezieni au avut ocazia ieri sa-si exerseze cele mai spectaculoase figuri de karate din repertoriu, lovindu-i fara rezerve pe protestatarii care inconjurasera fosta resedinta a presedintelui Suharto, din centrul capitalei Jakarta, pentru a cere ca fiul acestuia, Hutomo "Tommy" Mandala Putra, si apropiatii sai sa fie bagati la inchisoare. Pe numele lui Tommy Mandala a fost emis un mandat de arestare pentru acuzatiile privind implicarea sa intr-o afacere ilegala cu imobile, insa dupa pronuntarea sentintei nu a mai fost de gasit. Politia indoneziana a luat cu asalt ieri luxoasa resedinta a familiei Suharto in speranta ca fugarul se ascunde acolo, insa tentativa a esuat. (L.C.) In atentia constipatilor Cine se joaca cu mouse-ul se strica la stomac! Apasarea prea frecventa pe butoanele mouse-ului, un periferic indispensabil al computerelor de birou, poate provoca o serie de tulburari digestive, culminind cu diaree, sustine un specialist in acupunctura din Marea Britanie, citat de cotidianul "The Sun". Majid Ali afirma ca degetul aratator - cel mai des folosit pentru "click-uri" - are in virf un important centru de presiune care este legat printr-un canal bioenergetic invizibil (numit meridian) de intestinul gros. Daca respectivul punct de pe deget este suprastimulat prin apasarea constanta pe mouse, persoana care face aceasta operatiune poate suferi de tulburari stomacale si diaree, spune Ali. (C.V.) 