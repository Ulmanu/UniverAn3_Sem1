 Un parlament mai rusinos decit celalalt ______________________________________________________________________ Impartial ca tot romanul, am luat la frunzarit stirile privind activitatea parlamentului din ultima perioada. Se apropia ziua obstescului sfirsit al actualei legislaturi si, cu acest prilej, se cuvenea un fel de bilant. Ce-au facut alesii nostri in timpul acesta? Rasplatit-au ei prin munca lefurile cu care au fost cinstiti de popor? Pentru o judecata dreapta nu ne ramine decit sa inventariem, chiar si aproximativ, activitatea depusa. Si fara teama de a fi suspectati de partizanat, sa-l comparam cu parlamentul precedent. Sa nu uitam ca, la plecare, acela a fost denumit "Parlamentul rusinii". Dupa ce vom fi incheiat intreaga operatiune, nu ne mai ramine decit sa incercam a-i gasi si acestuia un nume. Sa ne intoarcem la activitatea celor doua Camere care au pornit la treaba cu atita avint in ianuarie 1997. Numarul legilor adoptate a fost cu siguranta mult mai mic decit al celor de care tara avea nevoie. Ba, a fost atit de mic incit si institutiile europene au bagat de seama. In raportul pe acest an, lipsa de randament a legislativului a devenit subiect pentru raportori si pentru altii. Sa nu mai vorbim despre bietul roman exasperat de incoerenta legislativa, devenita proverbiala si printre pescarusi. Si acestia sint speriati de perpetua schimbare a regulilor dupa care isi pot depune ouale in Romania. In 1999, din 453 de proiecte depuse la parlament, s-au finalizat numai 59. In bilantul onorabililor parlamentari figureaza insa un numar ceva mai mare. De ce oare? Lesne ne putem da seama ca alesii nostri au strecurat si caprele cind au numarat oile. Adica, au trecut la numaratoare si ordonantele de urgenta pe care le-au aprobat sau respins, plus varii tratate sau conventii internationale la ratificarea carora au apasat doar pe buton, altceva neavind dreptul sa faca. O fi munca grea sa apesi pe butonul pentru vot electronic, dar activitatea parlamentara de substanta nu prea exista. Pentru ca dumneavoastra, cititori si "sponsori" ai lefurilor de parlamentari, sa va faceti o imagine cit de cit corecta asupra trudei depuse de acestia va oferim un exemplu. Vom reproduce doar titlul unei legi adoptate, convinsi fiind ca veti intelege si continutul, si efortul fizic, si desteptaciunea, chiar si efortul politic. Ea a fost adoptata in 1997. Iata titlul: "Legea nr. 159 din 22 octombrie 1997 privind respingerea Ordonantei de Urgenta a Guvernului nr. 8/1997 pentru modificarea Ordonantei de Urgenta a Guvernului nr. 6/1997 privind constituirea, la dispozitia Ministerului Agriculturii si Alimentatiei, a fondului pentru finantarea lucrarilor agricole". Nu ne ramine decit sa-i asiguram pe cititori ca am copiat titlul exact asa cum apare el in Monitorul Oficial. Si mai trebuie sa le spunem ca au fost si alte situatii in care una dintre Camere dezbatea o ordonanta de urgenta care, intre timp, fusese anulata de alta ordonanta de urgenta. Ce-au facut alesii nostri mai alaltaieri? Biroul Permanent al Camerei Deputatilor a hotarit sa intrerupa activitatea pina la alegeri. Inainte de asta, s-a stabilit insa ca viitorii alesi vor beneficia de abonamente de presa in valoare de 305 milioane lei, s-a aprobat macheta notei de lichidare pe care toti o vor completa la plecare in anonimat, s-a aminat din lipsa de cvorum (asa se numeste chiulul din parlament) numirea secretarului general al Camerei Deputatilor. Nu rideti, s-a facut totusi ceva. Pe 13 al lui noiembrie s-a dezbatut raportul privind catastrofele naturale generate de inundatii. De buna seama, o comisie a recomandat urgentarea procesului de reimpadurire. Adica randament de tricotoare in raport cu masina de tesut de care aveam nevoie, fapt pentru care Adrian Nastase a declarat ieri ca parlamentul a devenit o "institutie de lux". Si, cind sa zicem noi ca si-a dat duhul, in ultima zi, iaca, a trecut motiunea privind privatizarea. Ea vine ca un fel de palma pe obrazul FPS pentru vinzarile facute pina acum, ca un blam ce cu greu poate fi scos la vopsea. Coalitia si CDR au dat cel mai mosmondit parlament. Partidele la putere (sau, mai corect spus, sefii lor) n-au stiut ce vor, n-au stabilit prioritati si n-au izbutit sa lase multe urme legislative. Daca numaram ordonantele de urgenta, parlamentul a somat. Avem astfel imaginea neputintei legislativului, a ignorarii sale de catre executiv, a transformarii acestuia intr-un apendice al nimanui. Comparind actualul parlament cu precedentul, mie mi se pare mai neputincios decit acela, mai pierzator de timp si de bani. In consecinta, sintem in situatia de a-l numi "un parlament si mai rusinos decit celalalt". _________________________________________________________________ 