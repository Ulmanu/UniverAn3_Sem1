 Conform raportului BNR, CEC si-a masluit evidentele contabile ca sa "pompeze" in FNI Raportul Bancii Nationale a Romaniei (BNR) asupra activitatii CEC pe anul 1999 releva faptul ca, in general, raportarile catre BNR sint eronate, adevarate "gogosi". Pe linga faptul ca nu au fost respectate normele legale de determinare a indicelui de solvabilitate, CEC a masluit si raportul activ/pasiv, diminuindu-l cu 8,4 miliarde lei, fapt reprezentat in soldul debitor al contului impozit pe profit. O alta neregula evidentiata de raportul BNR o reprezinta modalitatea de acordare a creditelor pentru locuinte cu dobinda subventionata de 15%. Aceste credite au fost acordate in cea mai mare parte catre angajatii CEC si familiile acestora, de multe ori pe baza de garantie "morala". Raportari false in relatia cu SOV Invest - FNI Participatiunile CEC la societati financiare au fost raportate la o valoare mai mica decit cea constatata de BNR, tocmai pentru a fi ascunse datele reale ale participatiunilor CEC la SOV Invest. Daca CEC a raportat 8,8 miliarde lei, BNR a gasit 11,37 miliarde lei valoarea participatiunilor detinute de CEC in alte societati financiare. Pentru a acoperi escrocheria FNI, au fost incluse in raportari si cele 4 miliarde lei reprezentind participatiuni la ASIBAN, societatea de asigurari a CEC, ea nefiind societate financiara. Din participatiunea totala la SOV Invest de 8 miliarde lei, CEC a raportat, la 30 septembrie 1999, doar 1,5 miliarde lei. La capitolul Titluri de tranzactionare, raportul BNR arata ca CEC a inscris eronat 300 miliarde lei, reprezentind unitati de fond la FNI si FNA, la 31 decembrie 1999, suma reala fiind de 200,3 miliarde lei. Participatiunile CEC la SOV Invest au fost raportate gresit si in cazul plasamentelor cu grad de risc 100% - 12,8 miliarde lei. Acest lucru a fost posibil prin includerea eronata a participatiunilor la CEC - Valori Mobiliare (1,26 miliarde lei), la Fondul de garantare, ceea ce a condus la o raportare de 3,5 miliarde lei participatiuni la SOV Invest si nu 8 miliarde lei, cit era in mod real. Nici la data de 29.02.2000, CEC nu a inregistrat la nivelul real expunerea mare fata de SOV Invest. Raportarile din luna februarie indica o expunere de 154,1 miliarde lei, si din nou valoarea participatiunii de 4,5 miliarde lei, nu 8 miliarde lei. Imprumuturile CEC pentru persoanele aflate in relatii speciale cu banca ilustreaza aceleasi plasamente la FNI si FNA, care in februarie 2000 erau de 141,4 miliarde lei la FNI si 4,7 miliarde lei la FNA. In schimb, expunerea fata de CEC - Valori Mobiliare a fost de 1,26 miliarde lei. Totalul expunerii calculate de BNR la sfirsitul lui februarie 2000 reprezenta 10,66% din totalul fondurilor proprii ale bancii. De credite pentru case cu dobinda de 15% au beneficiat in special angajatii CEC, pe baza de garantie "morala" Un alt capitol interesant din raport il reprezinta cel referitor la creditele cu grad de risc 100% acordate persoanelor fizice. Sumele raportate de CEC sint diminuate cu 11.513 miliarde lei. Neconcordanta intre volumul real al creditelor si cel raportat este data de "diferite avansuri acordate personalului, alte creante in legatura cu personalul, debitori diversi". In cazul creditelor acordate de CEC pentru cumpararea de locuinte cu dobinda subventionata de stat, la 31.10.1999, CEC a raportat un volum de 72.926 miliarde lei fata de 74.791 miliarde lei gasiti de banca centrala. Mai mult, controalele BNR au ilustrat faptul ca nu exista o situatie exacta a personalului si a familiilor acestuia, a garantiilor pe tip de risc contabilizate in Centrala. Numai la sucursala CEC sector 1, controalele BNR au gasit un numar de 308 credite cu un sold de 6,6 miliarde lei. Controlul efectuat aici prin sondaj a aratat ca 44 de contracte in valoare de doua miliarde lei au avut la baza garantii cu o valoare mai mica decit cea legala. Aceste credite au fost semnate in mare parte de fostul vicepresedinte CEC, Constantin Cioscu, pe baza de garantie "morala". Aceasta insemna un document de buna purtare semnat de seful de serviciu. Norma interna prin care au fost acordate aceste credite nu a fost aprobata de Consiliul de Administratie al CEC. Mai mult, cu aprobarea speciala a lui Camenco Petrovici, pentru salariata Carmen Daniela Petre, de exemplu, a fost acordat un credit pentru construirea de locuinta cu dobinda 15%, fara sa fie prezentat un dosar cu documentatia necesara. CEC zice ca si-a facut ordine in evidente Oficial, CEC ne-a declarat ca banca nu a inregistrat suma datorata pentru actiunile detinute la SOV Invest, ci numai cu platile efectuate lunar, conform contractului. In luna aprilie, situatia a fost rezolvata prin inregistrarea obligatiei de 8 miliarde lei. Referitor la credite cu dobinda subventionata pentru salariati si familiile acestora, CEC subliniaza ca s-au facut cu respectarea conditiilor stabilite prin Legea locuintei si normele interne de lucru ale CEC. Pentru creditele acordate pe baza de garantie morala, CEC subliniaza ca aceasta prevedere adoptata de Comitetul de Directie al Centralei in august 1998 a fost aplicata numai salariatilor CEC. GABRIELA TINTEANU In timp ce vinzarile de vehicule de pe piata autohtona scad drastic, Daewoo salveaza exportul de automobile romanesti Paul Schiaucu, presedintele Asociatiei Producatorilor si Importatorilor de Automobile (APIA), a declarat ieri ca vinzarile de autovehicule pe piata autohtona au inregistrat o scadere puternica in primele noua luni din acest an, fiind mai mici cu 33% comparativ cu perioada similara a anului trecut. El a aratat ca in perioada ianuarie-septembrie 2000 au fost vindute 59.609 autovehicule, fata de 88.749 in perioada similara din 1999. Conform APIA, in perioada ianuarie-septembrie 2000 au fost exportate 7.343 autovehicule, mai ales datorita Daewoo care a vindut circa 1.000 Nubira si citeva mii Matiz. In acelasi interval, au fost importate 13.246 autovehicule, cu aproape 91% peste fata de anul trecut. Statisticile arata ca productia nationala a fost de 57.882 vehicule, aceasta insemnind o scadere cu circa 31% fata de perioada similara din 1999. In clasamentul autovehiculelor vindute pe piata romaneasca, Dacia ocupa primul loc (Clasic - 22.943, Nova - 4.625), fiind urmata de Daewoo (Tico - 3.406, Matiz - 2.827, Cielo - 2.356, Nubira - 747, Leganza - 262, Damas - 162) si Aro (Aro 24 - 361, Aro 10 - 127). In clasamentul celor mai bine vindute automobile din import conduce Renault (Megane - 1.838, Clio - 710), dupa care urmeaza Volkswagen (Passat - 453, Golf - 262, Bora - 236) si Skoda (Octavia - 589, Felicia - 375). OVIDIU ZARA RomTelecom introduce casuta postala gratuita RomTelecom a anuntat ca va introduce pina la sfirsitul anului serviciul Voces, prin care toti abonatii sai vor avea cutie postala gratuita. Acest serviciu va oferi posibilitatea abonatilor sa-si consulte apelurile la care nu au raspuns. Serviciul are posibilitatea de a prelua mesajul celui care suna atunci cind linia telefonica este ocupata sau telefonul suna de cinci ori si abonatul care primeste apelul nu a raspuns. RomTelecom va mai lansa un serviciu de apel telefonic gratuit, prin care se ofera posibilitatea ca pretul convorbirii sa fie suportat de cel care primeste apelul telefonic. Un alt serviciu ce va fi introdus va fi reteaua ISDN (Integrate Services Digital Network), prin care abonatii vor beneficia si de semnal video, putind organiza videoconferinte. OVIDIU ZARA In august, BNR a marit masa monetara In ultima luna de vara, rezervele valutare se consolidau la 3,1 miliarde dolari, masa monetara crestea cu sase miliarde de lei fata de luna iulie, exclusiv pe seama intrarilor de valute, si economiile in lei ale populatiei scadeau cu 1,2%, a informat banca centrala. Imaginea este complicata: preturile cresc, dobinzile bancare la depozitele la termen ramin in urma celor atasate titlurilor de stat, dolarul sfideaza moneda europeana si se scumpeste pe piata romaneasca. Prudenta, banca centrala a marit masa monetara cu numai 1,6% peste inflatie, de la 152.890 miliarde lei, la 158.135 miliarde lei, pentru a sustine consumul si a nu tipari bani inflationisti. Populatia a preferat insa sa-si plaseze economiile in valuta, depozitele exprimate in dolari inregistrind o crestere cu 2,4% fata de luna precedenta, sau in titluri de stat. Volumul titlurilor de stat in valuta detinute de populatie s-a majorat cu 18,1%, pina la echivalentul a 90,7 milioane dolari, a informat Banca Nationala a Romaniei (BNR). Ros de devalorizare, leul nu a mai prezentat incredere pentru populatie si bancherii au reactionat in lunile urmatoare printr-o majorare usoara a dobinzilor atasate depozitelor la termen. LIDIA MOISE Guvernul intentioneaza sa cumpere cu 500.000 de dolari o lucrare de Brancusi a carei cota de piata este in jur de 50.000 de dolari "Supliciu" de zece ori mai scump La numai o saptamina dupa ce guvernul si-a exprimat intentia de a aloca, din rezervele bugetare aflate la dispozitia sa, suma de 500.000 de dolari pentru achizitia "Supliciu"-lui lui Constantin Brancusi, apar primele semne de intrebare. Aceasta pentru ca, desi Ministerul Culturii recomanda achizitionarea sculpturii lui Brancusi ca fiind un adevarat chilipir pentru statul roman, lucrari ale maestrului realizate in perioade apropiate se vind la preturi de zece ori mai mici. Este adevarat ca operele lui Brancusi din perioadele de consacrare si de maturitate ajung la preturi mult mai mari decit a oferit statul roman, dar nu este cazul "Supliciu"-lui care a fost sculptat in perioada de formare a artistului. Pe data de 7 iulie, Ministerul Culturii a primit o oferta din partea unui colectionar roman pentru cumpararea "Supliciu"-lui, dupa care o comisie alcatuita din experti romani s-a exprimat asupra autenticitatii lucrarii. Nici unul dintre specialisti nu s-a indoit ca este vorba despre un original, dar, in acelasi timp, in comunicatele date publicitatii nu s-a spus nimic referitor la pretul lucrarii, ci doar ca se gaseste cu mult sub cota de piata, fara sa se precizeze daca, spre exemplu, unor celebre case de licitatii ca Sotheby's sau Christie's li s-a cerut parerea. Pe 2 octombrie, ministrul culturii, Ion Caramitru, declara ca nota depusa pentru achizitionarea sculpturii va fi analizata in sedinta de guvern din 5 octombrie, iar daca nu se va ajunge la un rezultat favorabil se va adresa unor banci, iar mai apoi va initia o campanie de presa pentru stringerea de fonduri. N-a fost nevoie. Executivul s-a miscat surprinzator de rapid si a aprobat memorandumul prin care se solicita jumatate de milion de dolari pentru cumpararea "Supliciu"-lui. Trebuie sa spunem ca "Supliciu" este o lucrare turnata in bronz in 1907, atunci cind sculptorul studia inca la Scoala de Arte Frumoase din Paris (1904-1907), in clasa lui Antonin Mercie, opera realizata dupa mulajul in gips din 1906. In acea perioada, Brancusi a sculptat mai ales capete si busturi de copii, categorie in care intra si "Supliciu", toate realizate sub influenta lui Auguste Rodin, Aime Jules Dalou si Medardo Rosso. Altfel spus, Brancusi nu ajunsese inca la linia proprie care-i diferentiaza pe sculptorii din prima linie de cei din linia a doua. Mai mult decit atit, "Supliciu" are asemanari frapante cu un bronz al lui Dalou, "Copil dormind", iar lucrarile respectivului artist francez nu trec de 40.000-50.000 dolari. Dupa 1908, o data cu primele variante ale "Sarutul"-ui, Brancusi s-a apropiat de o geometrie similara cu cubismul, iar din 1913, o data cu faimoasa expozitie "Armory Show", stilul sau s-a cristalizat, iar piata i-a impins in timp pretul lucrarilor pina la 8-10 milioane dolari. 55.400 de dolari pentru o sculptura similara O idee de pret legata de sculpturile lui Brancusi de dinainte de 1908 se poate face nu doar prin comparatie cu Dalou, ci, mai ales, pe baza unei lucrari realizate de artist in 1906: "Bust de copil". Sculptura in cauza, un bronz la fel ca "Supliciu", s-a vindut, pe 3 iunie 1993, la Paris cu 55.400 de dolari. La toate cele spuse trebuie adaugat ca Muzeul de Arta al Romaniei mai are in proprietate un "Supliciu", este adevarat ca in gips si nu in bronz, si ca cele mai mari muzee ale lumii nu s-au zbatut niciodata sa intre in posesia vreunei variante a respectivei sculpturi. Pentru o corecta argumentare a cazului, am cerut parerea unui cunoscut expert si negustor de obiecte de arta, domnul Petru Romosan. El spune ca nu este in discutie autenticitatea lucrarii ci doar a autenticitatii pretului pe care Guvernul Romaniei este pregatit sa-l plateasca. Petru Romosan adauga ca: "«Supliciu» poate fi estimat generos la 70-80.000 de dolari" si ca "in general, operele lui Brancusi din perioada de formare, cum ar fi capetele de copil se negociaza in jurul a 50.000 de dolari, neexistind nici o comparatie cu preturile capodoperelor de mai tirziu, din perioada «Armory Show» si nici cu cele din perioada de deplina maturitate" . IONUT BALAN Ultima ora Surse din Ministerul Culturii ne-au declarat ca aceeasi comisie care a autentificat opera lui Constantin Brancusi - "Supliciu" - compusa din Barbu Brezianu, Dorana Cosoveanu, Rodica Matei si Zoe Pop s-a exprimat si asupra pretului de 500.000 de dolari considerindu-l mult sub cotele de pe piata internationala. In respectivul referat s-au adus ca argumentatie cotele la care s-au tranzactionat alte lucrari ale lui Brancusi: "Muza adormita", "Negresa blonda", "Mademoiselle Pogany", cote extrase din anuarele internationale de profil. Din pacate, insa, cele trei opere au fost realizate intre 1913 si 1923. Mai mult decit atit pe aceeasi pagina a catalogului AKOUN nu figureaza doar acestea ci si doua sculpturi din perioada de formare a artistului: "Orgoliu" - 1905 si "Bust de copil" - 1906, care n-au obtinut preturi mai mari de 40.000-50.000 de dolari. Mentionam ca in nota care se fundamenteaza pretul "Supliciu"-lui nu se face nici un fel de referire legata de consultarea celebrelor case de licitatii Sotheby's si Christie's sau despre un contact cu Sidney Geist, cel mai avizat brancusolog din afara granitelor Romaniei. (I. Balan) 