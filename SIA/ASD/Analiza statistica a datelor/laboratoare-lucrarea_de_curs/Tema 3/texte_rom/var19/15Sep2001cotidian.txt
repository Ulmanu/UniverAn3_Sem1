 Nastase baga frigul in case Premierul Adrian Nastase intentioneaza restrictionarea posibilitatilor de debransare de la termoficare, dar si restringerea dreptului de instalare a centralelor individuale de apartament. Reglementarile respective ar putea fi adoptate saptamina viitoare, printr-o ordonanta de urgenta care ar urma sa stabileasca si faptul ca bugetul statului va suporta 25 la suta din costurile caldurii pentru populatie. In primele opt luni ale acestui an au fost aprobate peste 120.000 de cereri de instalare de centrale de apartament. Amploarea fenomenului, crede premierul, citat de Radio Contact, duce la "utilizarea nerationala a gazelor naturale, la pericol de explozie, la cresterea poluarii si la scaderea randamentului sistemelor de termoficare". (D.V.) Turism Praga de Aur De cum ajung in Zlata Praha (Praga de Aur, asa cum ii spun blajinii localnici poate celui mai frumos oras al Europei centrale), nelipsitii turisti japonezi fac ochii rotunzi. Iar camerele de luat vederi iscodesc flaminde pavajul care parca mai poarta urmele pasilor lui Kafka, Mozart (spre deosebire de Viena, Praga l-a adorat pe Amadeus, iar el a iubit capitala ceha) sau, mai incoace, ai lui Kundera. Iesit la promenada pe malurile Vltavei, curgerea nemurita de compozitorul Smetana, poti admira splendida panorama a unei citadele cu o arhitectonica impunatoare, in care goticul si stilul renascentist convietuiesc armonios. Luind la picior podul de piatra Carol (Karluv Must) - edificat la 1357 pe scheletul unuia prabusit cu 15 ani mai devreme -, cineva iti va face instantaneu portretul, pentru citeva coroane. Poti fotografia superbul Castel (Hrad-ul), in timp ce folkisti orbi iti vor mingiia auzul. Opreste-te apoi la Cafe Milena, vizavi de Ceasul Astronomic, si aminteste-ti de jurnalista radicala Milena Jesenska, mai cunoscuta ca partenera a lui Franz Kafka. Nu ocoli Orasul Vechi (Stare Mesto), un loc in care e imposibil sa te pierzi si pe care e la fel de greu sa il uiti. Traverseaza orasul pe linga vechea primarie (Starometske Namesti) si nu uita de Mica Piata (Male Namesti). Zaboveste pe strada botezata dupa Jan Palach, studentul care si-a dat foc pe 16 ianuarie 1969, protestind fata de invazia sovietica, si aminteste-ti de vremurile in care tancurile hoardelor comuniste erau vopsite peste noapte in roz, iar cazacii iesiti pe jumatate din turela erau sfidati de praghezele minijupiste. Si bucura-te ca a venit Revolutia de catifea, iar comunismul nu mai e evocat la Praga decit, eventual, de abruptele scari rulante ale unui metrou cu statii la fel de frumoase ca Armata Poporului. Fa-ti program pentru a vizita Muzeul Figurilor de Ceara - nu doar Madame Tussaud se mindreste cu celebritatile devenite brusc megiese de incapere - si, daca tot ajungi pe Vaclavski Namesti, nu evita sa achizitionezi pretioase suveniruri, cristale de Boemia. Treci strada la Dum Modi si vei gasi, azi ca si acum trei decenii, ultimele creatii in materie de moda vestimentara. Nu pleca din Praga fara sa bei o bere adevarata, Pilsner Urquell, Gambrinus ori Velke Popovice, la una dintre numeroasele Pivnice (berarie, de la cehescul "pivo", care desemneaza licoarea derivata din malt). De ce nu la "U kalicha" (Potirul), localul dedicat bravului soldat Svejk, rotofeiul neghiob zamislit de Hasek? Si rontaie citiva cirnati strasnici, pomeniti de Bohumil Hrabal in scrierile sale, profitind de faptul ca Praga e printre ultimele bastioane unde mincarea are gust, iar prejudecata ca omul gras e sanatos se citeste pe falcile zdravene ale cehilor. Si vei intelege, turist la Praga, tonul imperativ al acestui demers. HORIA GHIBUTIU Curier medical Specialistii avertizeaza ca Imaginile socante pot face mai multe victime decit atentatele Traumele psihice ii vor afecta chiar si pe cei care au urmarit evenimentele la televizor Imaginile terifiante ale catastrofei care a lovit America au zdruncinat si cele mai insensibile firi. Fara indoiala, indiferent in ce colt al lumii s-ar afla, cei care au asistat in direct la carnagiul miilor de oameni nevinovati vor fi afectati in plan psihic pentru multa vreme. Potrivit specialistilor, o mare parte a celor care au trait direct, au citit sau au urmarit la televizor evenimentele dramatice vor fi afectati de ceea ce ei numesc tulburarea posttraumatica de stres. Chiar daca, in aparenta, filmul evenimentelor si drama celor implicati in catastrofa nu pare sa-i afecteze pe cei aflati la mare distanta, psihologii sint alarmati de faptul ca impactul imaginilor terifiante transmise in toata lumea poate avea repercursiuni grave asupra echilibrului psihic. Efectele vor aparea peste citeva luni sau peste citiva ani Dincolo de violenta atentatelor, distrugerea simbolurilor libertatii si democratiei americane a avut cel mai mare impact asupra psihicului. Specialistii spun ca multi dintre cei care au trait pe viu sau au urmarit imaginile teribile vor avea de suferit traume psihice, vor trece prin stari depresive, vor avea cosmaruri si isi vor aminti tot timpul de catastrofe - toate acestea fiind simptome ale stresului, sau, cum o numesc specialistii, tulburarea posttraumatica de stres. Efectele psihologice vor aparea in timp, dupa citeva luni sau dupa citiva ani. Cei mai afectati vor fi cei care au trait pe viu evenimentele - in special cei ale caror rude sau persoane dragi au pierit sau au fost ranite grav. Acestia sint susceptibili sa fie afectati de stresul posttraumatic. Imaginile avioanelor in flacari, ale trupurilor sfirtecate si ale turnurilor explodind ne vor obseda multa vreme de-acum inainte, este de parere dr. A. Anthony Arce, seful departamentului de medicina comportamentala si director al Girard Medical Center din Philadelphia. "Cei afectati de aceste imagini vor avea vise obsesive, cosmaruri, se vor afla intr-o permanenta stare de alerta, iar zgomotul unei explozii i-ar putea arunca in stare de soc sau le-ar putea provoca atacuri de panica". Prima reactie: negarea realitatii La fel de grav pot fi afectati si cei care au urmarit nonstop la televizor imaginile dramatice, sint de parere specialistii americani. "Cu cit evenimentele se petrec mai brusc, cu atit socul este mai puternic", ne-a declarat dr. Florin Tudose, medic psihiatru la Spitalul Universitar Bucuresti. "Daca un razboi, un cutremur sau o inundatie sint lucruri la care te poti astepta si pe care ti le poti imagina cu mult timp inainte, un atac de o asemenea cruzime a fost impotriva oricaror asteptari rationale. Prima reactie a oamenilor care asista in direct la astfel de grozavii este sa nege ca ceea ce au vazut este real. O reactie, de altfel normala, fiziologica, a creierului, de aparare la un stimul prea puternic", a mai spus dr. Tudose. Specialistii sint de parere ca abia dupa citeva zile de la producerea evenimentelor, dupa inregistrarea si stocarea imaginilor cu scenele de cosmar de la inceputul saptaminii, creierul prelucreaza informatiile pe care le-a acumulat. Cel mai mult vor suferi cei care se identifica cu persoanele care au murit: "Puteam sa fiu eu in locul lor!", sau: "Daca mi s-ar fi intimplat mie?" sint gindurile obsesive ale celor afectati. In urmatoarele zile este posibila aparitia unor grave tulburari psihice sau, mai exact, a tulburarii posttraumatice de stres. Aceasta va lasa in urma sa victime poate la fel de numeroase ca si persoanele decedate zilele trecute in New York si Washington. "De remarcat este fapul ca mass-media americana a cautat - si a reusit - sa diminueze efectele negative ale imaginilor terifiante", a mai adaugat dr. Florin Tudose. Cea mai buna solutie: continuarea obiceiurilor zilnice Fara supraveghere medicala, aceste persoane vor sfirsi prin a se izola de cei din jur, sau, mai grav, vor evita sa mai participe la evenimente publice sau sa calatoreasca cu avionul. Pe termen scurt, cei care au fost la World Trade Center sau la Pentagon vor fi marcati de amintirea dezastrelor la care au asistat. Cei afectati de stresul posttraumatic se izoleaza de familie si prieteni, nu doresc sub nici o forma sa discute despre evenimentele care i-au marcat si nu suporta sa-si aminteasca evenimentele care le-au marcat viata, spune dr. A.Anthony Arce. Tulburarile cel mai des intilnite sint visele obsesive, cosmarurile, permanenta stare de alerta. Una dintre cele mai bune metode care ajuta la eliberarea de stres este discutia, spune dr. Arce. "Oamenii au nevoie sa discute, sa fie sprijiniti de familie si prieteni", adauga el. "Cu cit verbalizeaza agonia si angoasa, cu atit se vor elibera mai usor de durere si de amintirile urite". In fata dezastrului, oamenii simt ca au pierdut controlul asupra propriilor vieti. "In prima faza a reactiei, oamenii resimt o nevoie acuta de siguranta, de securitate si intimitate", explica Mary Margaret Kerr, profesor de psihologia copilului la Universitatea din Pittsburgh si director al Star-Center Outreach Services. "Oamenii au nevoie sa controleze incontrolabilul", spune ea. Cea mai buna solutie pentru regasirea sprijinului psihologic este continuarea obiceiurilor zilnice, explica North. Cercetatorii ii sfatuiesc pe oameni sa incerce sa priveasca lucrurile in perspectiva si sa-si aminteasca de faptul ca este vorba de ceva iesit din comun. Pentru a-i feri pe copii de eventuale tulburari psihice, sfatuita de psihologi, sotia presedintelui american, Laura Bush, a facut apel la parinti sa-i protejeze fata de imaginile violente ale atentatelor, difuzate de posturile de televiziune. Ea le-a mai cerut parintilor sa stinga televizoarele si, alaturi de copii, sa-si indrepte atentia asupra lucrurilor constructive. (T.D., N.L.) Donarea de singe scade riscul unui atac cerebral Donarea de singe scade riscul aparitiei atacurilor cerebrale, sint de parere medicii de la Centrul de Transfuzii din Capitala. Cei care vor sa doneze singe trebuie sa indeplineasca citeva conditii. "Femeile trebuie sa aiba peste 58 de kg, iar barbatii, peste 60 de kg. Donatorii nu trebuie sa sufere de boli cronice (tuberculoza, diabet), si sa nu fi avut hepatita sau sifilis. De asemenea, nu pot dona singe femeile gravide si cele care au nascut cu mai putin de un an in urma. Nivelul hemoglobinei la femei trebuie sa fie de minimum 12,5 iar la barbati, 13,5". Prin aceasta operatiune se stimuleaza maduva osoasa, iar riscul aparitiei atacurilor cerebrale este mult mai mic. Pe de alta parte, riscurile sint mai mari pentru sanatatea celor care primesc singele: spre exemplu, donatorul poate avea hepatita care este inca in perioada de incubatie. In aceasta situatie, virusul nu poate fi depistat cu nici un fel de teste. In toate centrele de transfuzii din tara, celor care doneaza li se ofera bonuri in valoare de 153.000 de lei, reducere de 50 la suta pe mijloacele de transport in comun si doua zile libere de la serviciu. La cinci donari consecutive in doi ani, se acorda o prima de 380.000 de lei. In plus, tuturor donatorilor li se fac toate analizele gratuit. GETA ROMAN Garcea si-a distribuit si masina intr-un rol Lungmetrajul "Garcea si oltenii" ii ofera lui Mugur Mihaiescu prilejul sa-si testeze farmecul intr-o gama variata de roluri - de la traditionalele Garcea si Leana, la agenti FBI. Si asta, pentru ca filmul va aduce pe marele ecran, in afara "coloratelor" personaje din Vacanta Mare, si fete ceva mai putin autohtone: rusi, americani, japonezi. Premisa filmului lasa loc pentru o serie de complicatii din zona comicului de situatie: Lila si Axinte gasesc o piatra fermecata care raspindeste o energie stranie. In urma acestei descoperiri, in satul de olteni isi fac aparitia o multime de agenti CIA, KGB, FBI. Situatia se complica in momentul in care o blonda seducatoare, alias Alexandra Mutu, este rapita de rusi, iar agentul David (Mugur Mihaiescu) se angajeaza in operatiunea de salvare a acesteia. Gurile rele spun ca salvarea Alexandrei de catre Mugur Mihaiescu continua si dincolo de marele ecran. Cascade, impuscaturi, urmariri de masini si alte ingrediente ale filmului de actiune adauga suspans comediei "Garcea si oltenii". Interesant este faptul ca membrii grupului Vacanta Mare si-au pus la bataie propriile masini pentru filmari. Un rol consistent are in acest film si directorul agentiei Saatchi & Saatchi, Radu Florescu, care i-a ajutat pe producatori sa gaseasca oameni de afaceri straini pentru scenele cu personajele exotice.(C.P.) Un roman si-a inchiriat deja un birou in noul World Trade Center Primul contract de inchiriere a unui spatiu in viitorul World Trade Center va fi semnat cu un roman. A. S. a plecat din Romania in urma cu 10 ani. Si-a facut studiile in SUA si tot acolo si-a deschis prima afacere (o companie de Internet) care cistiga in 1995 primul milion de dolari. Afacerile au prosperat, iar anul acesta romanul programase un pas urias pentru firma pe care o conduce - pe 1 iulie urma sa-si instaleze birourile intr-unul din turnurile World Trade Center. Fiindca de peste zece ani nu si-a luat vreodata concediu, A.S. a decis aminarea instalarii in centrul Manhattan-ului, pentru data de 1 octombrie. Pina atunci, avea sa petreaca o vacanta in tara de origine. Vestea atacului l-a surprins pregatindu-si echipamentul de pescuit, ca sa dea la stiuca, in Delta. A inteles ca aminarea instalarii in WTC a fost providentiala, dar nu vrea sa renunte la planul initial. Ca sa-si manifeste intr-un fel increderea in succesul democratiei americane, A.S. a trimis joi o adresa prin care instiinta agentia imobiliara ce administreaza WTC ca intentioneaza sa devina posesorul contractului cu numarul 1 in "World Trade Center care va fi recladit curind". Solicitarea, trimisa oficial, a surprins placut agentia, care s-a vazut insa obligata sa amine tratativele pentru saptamina urmatoare, cind isi re"ncepe activitatea. MARIANA BECHIR Motii din Patrahaitesti habar n-au despre atacul asupra Americii "Care uorld s-o stricat?" Agentiile de presa anuntau joi ca singurii oameni din lume care n-au aflat despre atacul asupra Statelor Unite sint participantii la emisiunea "Big Brother", care mai au de stat citeva zile izolati de restul lumii. Chiar daca nu participa la vreo emisiune tv, citiva moti din satele rasfirate prin Muntii Apuseni se afla si ei printre locuitorii Terrei care habar n-au despre grozaviile de dincolo de Ocean. In catunul Patrahaitesti din comuna Girda, aflat la o altitudine de peste 1.300 de metri, locuiesc 80 de suflete, care se ocupa exclusiv cu cresterea animalelor. Ei nu au curent electric, iar televizoarele sau aparatele de radio sint niste obiecte pe care le-au vazut doar ocazional, la rudele de la oras. Petru Toader si familia lui sint oameni cu frica lui Dumnezeu, astfel incit tragedia americanilor i-ar fi miscat cu siguranta daca ar fi auzit despre ea. "Merg in fiecare duminica la biserica, jos, acolea in Girda, si-acolo auz ce se-ntimpla pasta tat in lume. Si-apai, dupa slujba merem la crisma si vorbim de tate alea. Amu', duminica, nu o zis nime' nimica de teroristi. Da' ce ziceti c-o facut? Ce uorld s-o stricat?", ne intreaba, cu o privire nedumerita, barbatul de 48 de ani. Ne ia vreo zece minute sa-l punem in tema cu dezastrul din New York, timp in care Petru zice de vreo 50 de ori "Doamne iarta-ma", si "Doamne feri". Petru nu are prea multa scoala, decit patru clase, si nu stie foarte bine unde se afla America. "Io am auzit de Bus, ca acum vreo zece ani s-a luptat cu aia din Arabia. Ce, acu' ii fiu-sau presedinte? I-a lasat tata-sau locu'?", se mira necontenit motul de pe creasta muntelui. In timp ce discutam apare, de dupa o capita, cu palaria infundata pe cap, un vecin, Vasile Costea, zis Crisan. "Am auzit ca-i prapad mare acolo, domnule, ca o murit mai multi ca la revolutia de la noi. O intrat doua avioane d'alea mari, cu bomba in ele, si-o explodat doua blocuri mari de tat. Asa mi-o zis nepotii, ca-s la mine in vacanta si au aparat de radio, de-l duce cu ei", spune Vasile, care sta la casa de peste deal de Toader. Nestiutori ca niste copii, cei doi moti si-au aprins apoi cite o tigara, continuind sa ne ceara amanunte despre drama americana. Minunindu-se, cei doi ramin in urma noastra comentind noutatile care, din punct de vedere tehnic si moral, ii depasesc cu totul. LUCIAN DOBRATER Specialisti M.I. pentru echipele de salvare din New York Comandamentul Protectiei Civile din cadrul Ministerului de Interne ar putea trimite in SUA un detasament de militari profesionisti care sa participe la actiunile de cautare-salvare a victimelor atentatelor teroriste petrecute saptamina aceasta in America. Ministerul de Interne a informat Guvernul Romaniei ca dispune si poate trimite in SUA 25 de militari angajati pe baza de contract, foarte bine pregatiti. In urma acestui anunt, executivul a informat Centrul de Coordonare Euro-Atlantica, ce urmeaza sa-si dea avizul, in urma solicitarii SUA. Potrivit colonelului Liviu Viorel Nemes, seful comandamentului Protectiei Civile din MI, in cazul in care vor primi unda verde, militarii romani vor fi gata de actiune in sase ore si vor fi insotiti de trei ciini special antrenati pentru astfel de misiuni. "Echipa are autonomie de lucru pentru zece zile, ceea ce inseamna ca isi poate asigura cazarea, masa si apa minerala pentru aceasta perioada", ne-a declarat ieri col. Nemes. Costurile deplasarii vor fi suportate de MI, iar militarii vor dormi in corturile aduse din Romania. "Sint adevarati profesionisti si au mai participat la actiuni derulate ca urmare a unor dezastre (cutremure etc.) care au avut loc in Turcia, Grecia sau Albania", a mentionat seful Protectiei Civile. ALINA GRIGORE Din venele politistilor romani,in cele ale ranitilor americani - Peste 50 de politisti aradeni au donat singe pentru ranitii americani chiar la locul lor de munca, a declarat purtatorul de cuvint al IPJ Arad. Primii donatori au fost adjunctii sefului IPJ Arad, col. Ioan Dalea si col. Ioan Maghici. (S.T.) - Si la IPJ Timis se intocmesc liste cu lucratorii care vor sa dea curs recomandarii IGP de a dona singe pentru americani. Pentru a da un exemplu, comanda IPJ Timis a decis sa isi doneze din propriul singe. Colonel Dorel Andras, seful Politiei Timis, a declarat, in exclusivitate, pentru "Evenimentul zilei" ca este hotarit sa faca acest gest: "Luni de dimineata, la prima ora, voi merge sa donez singe si sper ca exemplul meu sa fie urmat si de restul efectivului din judet". (G.P.) - Ieri dimineata, 70 de jandarmi si politisti au donat singe pentru victimele atacului terorist din SUA. Aproximativ 300 de politisti brasoveni, in frunte cu comandantul IPJ Brasov, colonelul Mircea Bucur, si alte citeva sute de jandarmi vor continua sa doneze singe in zilele urmatoare. Jandarmii si politistii care doneaza singe au posibilitatea, daca doresc, sa primeasca un pachet de alimente si o zi libera. Nu toti donatarii MI vor sa profite de aceste facilitati. (C.C.) - In mod normal, unui donator i se da un bon de masa in valoare de 153 de mii de lei, reducere pe RATB si Metrou, plus doua zile libere de la serviciu. Politistii donatori de la Sectiile 2 si 3 au refuzat sa beneficieze de aceste facilitati. Astazi, vor dona singe angajatii Primariei Generale a Capitalei, mobilizati de Traian Basescu. "In cazul in care va exista o solicitare de la autoritatile americane prin care sa ni se ceara singe il vom da, iar daca nu va exista, acesta va fi folosit in spitalele din Romania", ne-a declarat dr. Mihaela Hoinarescu, directoarea Centrului de Hematologie Bucuresti. In ultimele saptamini, mai multe centre de recoltare din tara s-au confruntat cu o lipsa acuta de singe, medicii fiind nevoiti sa le ceara cadrelor auxiliare sa doneze. (G.R.) - 89 de soldati voluntari au donat s"nge ieri, la Centrul de Transfuzie Sanguina din Baia Mare. Aceasta actiune umanitara a urmat apelului Institutului National de Hematologie si Transfuzie de a asigura o rezerva de singe care sa poata fi folosita, la nevoie, pentru ajutorarea victimelor atentatelor teroriste din America. "Ne facem un stoc, iar daca va fi cazul sa trimitem singe vrem sa avem pregatita o rezerva", ne-a declarat dr. Gabriela Maftei. In aceste conditii, media de 25 de donatori pe zi a crescut la peste 100. Fluctuatiile celor care doneaza singe in aceste zile se situeaza intre 20 si 41 de donatori. (A.R.) "Evenimentul zilei" propune Cele mai frumoase 100 de poezii ale limbii romane Serban Foarta (n. 1942) Balada baionetei din Bayonne Venea olanda din Olanda, venea casmirul din Casmir; ca ni s-a ofilit ghirlanda cuvinte nu am, sa ma mir; am mai dansat o arleziana, a mai cazut un batalion; sclipea,-n Artois, o arteziana si-o baioneta, la Bayonne. De la Berlin venea berlina si indigoul, de la Ind; iubea Marcel pe Albertina si era tare suferind; si ne-a cuprins indiferenta si-a mai pocnit cite-un balon; sclipeau faiantele,-n Faenza si baionetele,-n Bayonne. Sardinele, din marea sarda, din Persia, piersica venea; Mansart murise-ntr-o mansarda, ofiterimea lenevea; se prelingea o vara laxa ca inghetata, din baton; sclipeau sacsii in tara saxa si baionete, la Bayonne. Havana-ti oferea havane din care-albastru fum adii dinspre divane spre tavane ca la Bagdad, sub bagdadii; Colonia ne dadea colonie iar Bostonul, un vals-boston; s-a statuat Finis Poloniae si am dat fuga la Bayonne. Din Caesar, Kaiserul si Tarul, din vespasiana, Vespasian; hazardul bate vesnic zarul pe care-l tot arunci in van; se rasfringea-n oglinzi de dama blazarea noastra cu blazon, iar nu in sclipitoare lama de baioneta de Bayonne. Voltaire dormea intr-o voltera si, intre timp, filosofa; a mai trecut de-atunci o era, a mai cazut cite-o sofa; de ce se clatina iatacul si cad ghiulele pe balcon? Opriti, opriti, opriti atacul la baioneta, la Bayonne! Inchinare A mai trecut o belepca; Adio, domnule baron! Sclipeste-n soare, echivoca, o baioneta, la Bayonne. Cursele Tarom spre New York ramin suspendate Cursele aeriene ale companiei Tarom cu destinatia New York sint, in continuare, suspendate. Directorul general al Tarom, Nicolae Demetriade, anuntase cu o zi inainte ca aeronavele programate pentru ieri vor decola spre SUA, dar acest lucru nu a mai fost posibil pentru ca aeroporturile din New York ramin inchise. Aproximativ 400 de pasageri au bilete pentru New York si tot atitia vor sa se intoarca in Romania. Trenuri anulate . Mai multe trenuri de pe rutele Iasi-Constanta, Suceava-Mangalia si Adjud-Comanesti vor fi anulate, incepind de luni, din cauza unor lucrari de reabilitare a caii ferate. Nu vor mai circula trenurile 858/857 - Suceava-Buzau-Mangalia, 1866/1867 - Iasi-Constanta, 850 - Comanesti-Adjud. Trenurile 1561 si 1562, Brasov-Iasi vor circula numai intre Brasov si Birlad, iar trenurile 6313 (Birlad - Iasi) si 6314 (Iasi - Marasesti) vor circula in perioada 24 - 27 septembrie doar pe distanta Rebricea - Iasi. (I.A.) La Ocnele Mari s-a dat alarma Trei milioane de metri cubi de saramura se pot revarsa in orice moment peste oras De vineri dimineata, la Ocnele Mari este alarma generala. Specialistii clujeni care au facut masuratori in zona au stabilit ca in orice moment, caverna formata prin surparea sondei 377 va afecta si caverna cea mare, pe care se afla mai multe gospodarii. Aceasta a doua caverna se intinde pe aproximativ 8 kilometri. Au fost evacuate aproape 150 de gospodarii aflate in calea piriului sarat. Atunci cind se va revarsa continutul celei de-a doua caverne se asteapta sa fie afectate inclusiv gospodarii din municipiul Rimnicu-Vilcea. Caverna care se va surpa este cea mai mare din lume. De ieri, combinatul chimic (societatile Oltchim si Uzinele Sodice Govora) functioneaza numai partial din cauza infectarii apei din Olt. Acum se pune deja problema sa nu fie poluate si apele Dunarii. Acest lucru nu va putea fi evitat insa daca sarea se va revarsa din cea de-a doua caverna. La Vilcea s-a declarat starea de necesitate Vineri dupa-amiaza, in jurul orei 14.00, prefectul de Vilcea, Mircea Perpelea, a declarat starea de necesitate in orasul Ocnele Mari. De aceea, comandantul de criza a fost instituit pe un deal din apropiere. In ultimele 24 de ore s-au mai surpat doua case. Evacuarea este acum generala. Echipajele de politie circula deja pe strazi anuntind pe toata lumea sa isi paraseasca locuintele. CET Govora a comunicat ieri ca intrerupe distribuirea energiei termice in municipiul Rimnicu-Vilcea, din cauza faptului ca mai functioneaza un singur cazan din societate. MIRELA MANU Iancu Muhu se vrea martir "Americanii de la Noble Ventures au conditionat aducerea banilor necesari relansarii combinatului resitean de plecarea mea din sindicat", a declarat, ieri, Iancu Muhu, liderul Sindicatului "Vatra", citat de Rompres. Muhu pretinde ca aceasta conditie a fost discutata la negocierile purtate recent in SUA de consilierul premierului Adrian Nastase, Eugen Dijmarescu, cu investitorii americani la Resita. Liderul siderurgistilor resiteni a subliniat ca este de acord sa se retraga, in conditiile in care va fi sigur ca banii se afla in conturile Combinatului Siderurgic Resita. (E.T.) Precizare In articolul "Garda Financiara Timisoara a spart un caritas bilingv", aparut in "Ev.z." numarul 2640, din 24 februarie 2001, au fost prezentate rezultatele unui control realizat de Garda Financiara Timis la societatea Pro - Domus SA, filiala Timisoara. Potrivit Garzii Financiare, societatea Pro Domus si-ar fi insusit necuvenit 659.408.281 milioane de lei. Considerindu-se nedreptatita, Pro-Domus a facut plingere penala impotriva garzii. In urma sentintei din 29.06.2001, Judecatoria Timisoara a admis plingerea contraventionala formulata de societatea Pro-Domus SA, cu sediul central in Sfintu-Gheorghe, str. Sporturilor nr. 2, bl. 13, sc A, ap. 3, judetul Covasna, prin care impune anularea procesului-verbal de contraventie nr. 171440, incheiat de Garda Financiara Timis pe data de 21. 02. 2001. Articolul prezentat de "Ev.z." a fost scris pe baza aceluiasi proces-verbal de contraventie. Ca atare, facem si noi cuvenita rectificare. Buticuri pe roti Politia de Frontiera din Arad a organizat, joi seara, un filtru pe soseaua dintre Nadlac si Arad, depistind un autocar, cu numarul AR 1649, si doua microbuze, cu numere de Brasov si Timisoara, incarcate cu marfa ca niste buticuri pe roti. Autocarul si microbuzele au fost transportate, pentru cercetari si evaluarea marfii, la sediul Politiei de Frontiera, dupa primele estimari valoarea marfii trecute prin Nadlac fara plata taxelor vamale depasind un miliard de lei. Mr. Constantin Daminescu, seful IPJF Arad, a explicat ca s-a aplicat un procedeu des folosit de contrabandisti. Mai precis, turistii din doua autocare s-au inghesuit intr-unul singur, cel de-al doilea fiind intesat cu marfa, pazita de doar 5-6 persoane. Pentru toata marfa, care ar fi incarcat usor un TIR, s-au platit taxe vamale de numai 11 milioane lei. Ieri, cind operatiunea de inventariere si evaluare era in toi, nu prea se inghesuia nimeni sa revendice marfa. In ultimele doua saptamini, politistii de frontiera au depistat marfa de contrabanda de peste doua miliarde lei, trecuta prin vami fara plata taxelor vamale. SORIN TROCAN Telegrafice Contabila-sefa a prefecturii, audiata Maria Dnistran, contabila-sefa a Prefecturii Botosani, trebuie sa dea explicatii si ea in privinta dosarului buletinelor de vot pentru alegerile din 2000. Ea este audiata de procurorii Parchetului de pe linga Curtea de Apel Suceava ca urmare a declaratiilor facute de fostul prefect de Botosani, Alexandru Simionovici, care spune ca aceasta si-a dat acordul scris pe actele de majorare cu 1,8 miliarde de lei a sumei initiale destinata tiparirii buletinelor de vot. (C.D.) Audiente pe Internet Viceprimarul municipiului Botosani, Florin Gheorghita (26 de ani), analizeaza in aceste zile posibilitatile tehnice prin care sedintele Consiliului local ar putea fi urmarite in direct pe Internet. "Felul in care vrem noi sa realizam acest lucru nu se mai intilneste in tara", a declarat el. "Proiectul mi se pare interesant. Cred ca este o modalitate ca activitatea noastra sa fie urmarita indeaproape de cetateni. Ea poate fi adusa astfel la cunostinta opiniei publice rapid, eficient si real", este de parere consilierul Valentin Guraliuc.(C.D.) Crima intre boschetarii din Pascani Moartea unui boschetar din Pascani s-a dovedit ieri a fi o crima oribila. In urma cu trei zile a fost gasit cadavrul lui Petru Andries, un boschetar pascanean, zacind intr-o balta cu noroi. Anchetatorii au descoperit ca de fapt Petru Andries a fost ucis cu singe rece. Procurorii criminalisti au plecat la Pascani pentru a elucida modul in care a decedat Petru Andries. (C.D.) I-a taiat gitul propriului copil Constantin Tanasuca (65 de ani) a baut, joi, toata ziua in circiuma din sat, intorcindu-se acasa catre miezul noptii pe doua carari. Batrinul l-a gasit dormind pe feciorul sau, Constantin Tanasuca jr. (30 de ani). Fara prea multe menajamente, tatal a luat cutitul din bucatarie si i-a sfirtecat gitul baiatului cu mai multe lovituri, dupa care s-a culcat linga muribundul care inca mai horcaia intr-o balta de singe. Constantin Tanasuca a fost arestat ieri, pentru o perioada de 30 de zile, sub invinuirea de omor deosebit de grav. (C.D.) Bolnavii psihic, in greva Ieri, in jurul orei 12.30, aproximativ 20 de bolnavi psihic de la sectia Psihiatrie a Spitalului Judetean Vaslui au pichetat, timp de citeva minute, sediul CJAS Vaslui, nemultumiti de lipsa medicamentelor. Dorel Daniciuc de la CJAS le-a comunicat ca pina luni vor fi stabilite trei farmacii, cite una din Vaslui, Birlad si Husi, care se vor aproviziona cu medicamentele necesare. (S.S.) Cartuse de manevra pe aeroportul din Constanta Pe Aeroportul M. Kogalniceanu din Constanta a fost depistata ieri Iost Lenuta, 30 de ani, cetatean roman cu domiciliul stabil in Germania, avind asupra ei cinci cartuse de manevra. Conform ei, cartusele erau destinate apararii personale. Tinara este cercetata in stare de libertate cu interdictia de a parasi teritoriul Romaniei pentru 30 de zile. (S.S.) Editia de Transilvania Tricolor cernit la Timisoara Lipsa unor reprezentante diplomatice americane la Timisoara a facut ca locuitorii orasului de pe Bega sa nu aiba unde aprinde o luminare sau depune un buchet de flori. Fara primarul Ciuhandu, aflat la Bucuresti pentru o interventie chirurgicala, nimanui din primarie nu i-a dat prin minte sa amenajeze undeva in oras un loc de reculegere pentru victimele terorismului din 11 septembrie. Cele trei minute de reculegere de la ora 12.00 au fost marcate doar de sunetele clopotelor care anuntau orele amiezii. Numai cladirea Operei iesea din anonimatul cotidian, avind pe frontispiciu un imens drapel tricolor cernit. SERGIU MIAT 40 de bolnavi de hepatita Sectia de boli contagioase din cadrul Spitalului Judetean Zalau a fost asaltata, in ultimele zile, de 40 de cazuri de hepatita acuta virala. Dintre acestea, 27 au fost inregistrate la copii de pina la 16 ani. Avind in vedere apropierea noului an scolar, medicii se asteapta ca in urmatorul interval sa apara si alte cazuri. In prezent, in sectie sint internate 67 de persoane. CAMELIA BUHASCHI Firmele din zonele defavorizate, favorizate In zonele defavorizate din judetul Salaj au fost inregistrati, de la inceputul anului, 163 de agenti economici care au obtinut certificat de investitor, se arata intr-un raport prezentat de Directia Generala a Finantelor Publice Salaj. Pentru 67 dintre acestia au fost acordate scutiri de la plata unor obligatii catre bugetul de stat in valoare de 22,2 miliarde lei. Din totalul de 6.017 agenti economici, inregistrati la Oficiul Registrului Comertului Salaj, doar 1.455 au avut profit, in perioada iunie 2000-iulie 2001. In aceeasi perioada, capitalul strain investit se ridica la 2.035 dolari americani, dintr-un total de peste 34 milioane dolari. CAMELIA BUHASCHI Vacanta prelungita In judetul Hunedoara, deschiderea noului an scolar este aminata pentru saptamina viitoare din cauza nemultumirii legate de situatia reala din sistemul educational, cadrele didactice hunedorene refuzind sa participe, astazi, la festivitatile de deschidere a noului an scolar. Consiliul Judetean al Sindicatului Invatamint Preuniversitar Hunedoara, sindicat ce apartine de Federatia "Spiru Haret", a hotarit declansarea unor proteste. Ei sint nemultumiti de neacordarea tichetelor de masa si de noul proiect al legii salarizarii, care nu aduce corecturile necesare pentru a ameliora statutul socio-profesional al salariatilor din sistemul educational. Daca revendicarile nu vor fi solutionate, sindicalistii din invatamintul hunedorean ameninta cu inghetarea anului scolar. MARIUS MITRACHE Caba se intoarce Cu ocazia recentelor schimbari produse in conducerea Corpului lV Armata Transilvania, Ministerul Apararii Nationale a facut o numire la care nimeni nu se astepta: in functia de loctiitor al comandantului Corpului lV a fost numit generalul de brigada Florian Caba, un personaj controversat in lumea militara. Potrivit unor oficialitati care au asistat la ceremonialul militar de investire in functie, mai multi ofiteri superiori s-au aratat profund nemultumiti de aceasta numire, motivind ca actualul regim politic, in loc sa faca loc cadrelor tinere, continua sa numeasca in functie militari cu pacate pe constiinta. Dupa evenimentele din decembrie 1989, Florian Caba a fost cercetat sub aspectul savirsirii infractiunii de instigare la omor deosebit de grav. Pe tema Revolutiei de la Cluj, un grup de specialisti, sub conducerea lui Victor Lungu si a procurorului militar Tit Liviu Domsa, a demascat, prin publicarea cartii "Impuscati-i, ca nu-s oameni", intregul plan de represiune la care au participat ofiterii de armata si militie, recompensati ulterior cu functii pe masura. Florian Caba avea, in data de 21 decembrie 1989, gradul de locotenent-colonel si a fost desemnat sa coordoneze activitatea fotelor de represiune din Garnizoana Someseni. Potrivit declaratiei capitanului Ilie Dicu, in ziua de 21 decembrie, toti comandantii de companii si batalioane au fost convocati de lt.-col. Florian Caba. "Convocarea a avut loc dimineata. In jurul orei 14.15, col. Caba ne-a strins pe platou si ne-a dat misiunea de a pleca cu subunitatile de lupta in orasul Cluj. Mie, personal, mi-a precizat sa ma deplasez de indata in Piata Mihai Viteazul: "Repede Dicule, coloana a plecat de la CUG si, daca trece vreunul de tine, te fac tradator de patrie"." Cpt. Dicu mai sustine ca Florian Caba i-a cerut ca, la nevoie, sa traga la picioarele demonstrantilor. O alta declaratie care il incrimineaza pe actualul loctiitor al comandantului Armatei a lV-a este cea a colonelui Gheorghe Timis, care sustine ca in data de 21 decembrie, in jurul orei 20.00, dupa producerea unui eveniment in care s-a ordonat deschiderea focului, a cerut sprijinul col. Caba, care a dispus trimiterea la dispozitivul comandat de Gh. Timis a mai multor masini de lupta pentru infanterie (MLI). In acest sens, din rechizitoriul procuraturii militare incheiat impotriva lui Caba reiese ca acesta le-ar fi ordonat celor din MLI sa deschida focul in plan vertical pentru a-i imprastia pe manifestanti. MIHAI SOICA "Este vorba despre o retrogradare" Generalul de brigada Florian Caba a refuzat sa faca orice comentariu pe aceasta tema, afirmind ca a convins in anul 1998 justitia ca este nevinovat in acest caz. Ofiterul superior spune ca numirea in functia de loctiitor al comandatului Corpului lV Armata Transilvania este de fapt o retrogradare in functie. "La Dej aveam o functie de general locotenent, iar in noua functie am numai de general maior. Nu va pot spune cine a hotarit acest lucru, dar cert este ca o comisie a facut propunerea, iar cineva a acceptat-o". Noul sef al Corpului lV Armata Teritorial, general maior Ion Cioara, a afirmat ca, din cite cunoaste, dosarul in care generalul a fost cercetat sub acuzatia de instigare la omor deosebit de grav a fost "rezolvat". Cinci ani de tratat cu Ungaria Premierii Romaniei si Ungariei semnau in urma cu cinci ani la Timisoara, tratatul de intelegere, cooperare si buna vecinatate. Documentul, ramas in istorie ca "Tratatul de la Timisoara", a fost parafat la capatul unor negocieri care s-au blocat de nenumarate ori, dar a insemnat pentru cele doua tari asumarea unui destin comun intr-o Europa unita. Diplomatia romana si maghiara au reusit, prin forma finala a tratatului, sa introduca elemente moderne, inexistente in vreun instrument juridic romano-ungar pina la acea data. Consemnarea absentei pretentiilor teritoriale acum si in viitor, angajamentul de sprijin reciproc in eforturile de integrare euro-atlantica, precum si excluderea explicita a notiunii de "autonomie teritoriala pe criterii etnice", au pus capat unei dispute in care au triumfat pina la urma optiunile europene fundamentale. Evenimentul a fost consemnat ieri la Timisoara printr-o declaratie politica semnata de prof. Dan Poenaru, care acum cinci ani a fost prefectul judetului Timis si gazda la semnarea tratatului. Din pacate, initiativa prefectului de atunci, ca toate piesele de mobilier si celelalte accesorii sa fie donate Muzeului Banatului pentru o Sala a Tratatului, nu s-a mai realizat. Urmatorul prefect de Timis a tinut prea mult la fotoliul pe care a stat premierul maghiar Gyula Horn si nu a mai vrut sa-l cedeze. SERGIU MIAT Ex-secretara senatorului PSD Vasile Duta mai sta inca 30 de zile in arest Mandatul de arestare emis pe numele fostei secretare a senatorului Vasile Duta a fost prelungit cu inca 30 de zile. Delia Popa a fost arestata preventiv pe 18 august, pentru savirsirea infractiunii de trafic cu stupefiante, iar ulterior anchetatorii i-au mai gasit un capat de acuzare, respectiv spalare de bani. Tribunalul Bihor a admis ieri cererea Parchetului privind prelungirea masurii arestarii preventive cu inca 30 de zile si a respins plingerea formulata de aparatorii invinuitei cu privire la revocarea mandatului de arestare. In sustinerea solicitarii sale de a fi cercetata in stare de libertate, acuzata a invocat ca motiv principal faptul ca s-ar fi autodenuntat inainte de inceperea actiunii penale. Argumentul nu a stat insa in picioare. "Analizind probele de la dosar, am decis mentinerea arestului preventiv in privinta inculpatei Delia Popa", ne-a declarat judecatorul Traian Munteanu, presedintele Tribunalului Bihor. Cercetarile in cazul retelei de traficanti de droguri, cu radacini in Ecuador si Columbia, in care a fost implicata si Delia Popa, au fost extinse. Anchetatorii au descoperit participarea la vinzarea si distribuirea cocainei si a altor persoane, verigi importante in retea, din tara si strainatate. MIRUNA IONESCU Si-a atacat copilul cu toporul Simion Csengeri, 71 de ani, din satul Nires, judetul Cluj, s-a intors joi noaptea de la barul din sat suparat pe fiul sau, Marin, care si-a parasit sotia si cei cinci copii. "Si-a parasit nevasta si cinci copii si a venit, la 40 de ani, sa stea cu mine. Vrea sa-i arat intelegere si el n-arata la copiii lui". Sotia lui, Maria, povesteste ca joi noaptea, dupa ce a venit de la bar, sotul ei s-a culcat, dar s-a trezit dupa o vreme si s-a apucat sa caute toporul cel mare. "Nu mi-am dat seama ce se intimpla. Ma tot intreba unde este toporul mare". Dupa proverbul romanesc "Cine cauta gaseste", Simion Csengeri a gasit totusi un topor mai mic, cu care si-a lovit fiul, care dormea, de mai multe ori in cap si peste miini. In urma atacului nocturn suferit, Marin Csengeri a si fost internat la Spitalul municipal din Dej cu traumatism cranio-cerebral si plagi taiate la nivelul bratelor, medicii sustinind ca, desi a primit lovituri de topor, acestea nu i-au pus viata in pericol. Taranul spune ca nu isi aduce aminte de nimic ce s-a intimplat in noaptea de joi si pune totul pe seama medicamentelor care i-au fost prescrise de medici si care, in combinatie cu alcoolul, l-au facut sa-si piarda mintea. Maria Csengeri nu mai vrea sa traiasca alaturi de sot pentru ca ii este frica sa nu fie atacata si ea intr-o noapte. In schimb, cel atacat a declarat de pe patul de spital ca si-a iertat tatal si nu intentioneaza sa depuna vreo plingere impotriva acestuia. El a adaugat ca dupa acest incident se va intoarce la cei cinci copii ai lui. MIHAI SOICA Datorii enorme la energia termica Conform unei analize trimise de catre Prefectura Mures Guvernului Romaniei, populatia si agentii economici din judetul Mures au datorii de aproximativ 160 de miliarde de lei la energia termica. Din aceasta suma, 72 de miliarde de lei reprezinta datorii catre Distrigaz Nord, furnizorul de gaz metan, 1,7 miliarde catre Termoelectrica, iar 2,4 miliarde de lei, catre Apele Romane. Datoriile populatiei sint de 44 de miliarde de lei, la acestea adaugindu-se restante mai vechi, in suma de 54 miliarde de lei. Situatia cea mai grava se inregistreaza la Tirgu-Mures, unde Energomur - furnizorul de energie termica - are de incasat de la populatie 20,5 miliarde de lei, iar de platit catre Distrigaz Nord 4,5 miliarde de lei. Nici la Reghin situatia nu este mai buna, datoriile regiei de distributie a energiei termice ridicindu-se la 12,7 miliarde de lei, suma de incasat fiind de 5,8 miliarde de lei. DRAGOS BARDOSI A cazut de pe pod si s-a inecat Cadavrul lui Viorel Caprar, 33 de ani, din Baia Mare a fost gasit ieri dimineata in apa riului Sasar, in zona blocului nr. 14 de pe Strada Minerilor. La fata locului a sosit o echipa de politisti condusa de Ioan Tohatan, seful Politiei Judiciare. Potrivit anchetatorilor, Vasile a consumat bauturi alcoolice in cursul dupa-amiezii de joi, si a cazut de pe podul din zona. Dupa efectuarea necropsiei s-a stabilit ca omul a murit inecat. Viorel Caprar nu a fost casatorit si nu are copii. Locuia la rude si, in special, la fratele sau. Din acelasi loc, Viorel a mai cazut in urma cu ceva vreme, dupa care a fost internat in spital in stare de coma. ADRIAN RUSU Rapsodul Grigore Lese se delimiteaza de Sabin Gherman Cunoscutul artist popular Grigore Lese a declarat ca nu are nici o legatura cu speculatiile care au fost facute in numele sau de catre separatistul clujean Sabin Gherman. El a precizat ca nu a facut si nu face parte din nici un partid sau fundatie cu preocupari politice si ca singurul Ardeal pe care l-a slujit si il va sluji mereu este Ardealul folcloric. Reamintim ca, recent, separatistul Sabin Gherman, autor al eseului "M-am saturat de Romania", a declarat, pentru "Evenimentul zilei", ca Grigore Lese a trecut in tabara celor care doresc separarea Transilvaniei, atit administrativa cit si politica, si ca s-ar numara printre sustinatorii preconizatului partid al lui Sabin Gherman. FLORICA DURA "Haiducul din Paring", la politie Ioan Panaite (18 ani), cunoscut ca "Haiducul din Paring", a intrat din nou pe mina politiei, pentru a da socoteala de cele 44 de furturi comise in gospodariile satenilor din Pui si Baru Mare. Dupa luni intregi de cautare, echipele de politisti si padurari au dat, in sfirsit, de urma tinarului care, de la virsta de zece ani, traieste prin padure. El a fost retinut prima data la 14 ani si trimis la un centru de reeducare din judetul Prahova, de unde a fugit in repetate rinduri. Si-a continuat furturile prin satele de la poalele Paringului, iar in 1999 a fost condamnat la trei ani de inchisoare, de unde, anul acesta, a fost eliberat conditionat. Intors in padure, tinarul si-a reluat indeletnicirile de "haiduc", care il vor aduce din nou in fata legii. VLADIMIR BOLDUR Conducerea CNH nemultumeste sindicatele Sindicatele miniere din Valea Jiului sint nemultumite de activitatea noii conduceri a CNH. Vasile Savu, presedintele LSMVJ, spune ca, de cind ministrul industriilor, D.I. Popescu, l-a numit pe Octavian Ciobanu director general al CNH, lucrurile merg din ce in ce mai prost, productia de carbune a scazut, comparativ cu luna septembrie a anului trecut, iar aprovizionarile au fost stopate. Sindicatele sustin ca, daca se va continua aceasta politica de management, in doua luni CNH va intra intr-un colaps economic, avind in vedere ca incasarile in momentul de fata acopera doar salariile. Pentru a evita aceasta situatie, conducerea LSM a solicitat, pentru saptamina viitoare, o intilnire cu primul-ministru Adrian Nastase si cu reprezentantii MIR, MF si Termoelectrica, in vederea analizarii amanuntite a situatiei. MARIUS MITRACHE Peste 60 de tone de deseuri toxice din grupa I de toxicitate au ramas de izbeliste in curtea fostelor Uzine Chimice, in timp ce alte citeva tone de deseuri de mercur sint lasate in aer liber, sub ochii impasibili ai inspectorilor de mediu. Circa 86 de tone de sulfocianura de potasiu (rodanura) au ramas "fara stapin", intr-o cladire a fostelor Uzine Chimice din Turda. Scandalul legat de existenta acestei substante a intervenit dupa ce firma Sadachit SRL a cumparat de la firma Nuha Trading SRL, lichidatorul "Chimicelor", cladirea in care exista instalatia de producere a rodanurii de potasiu. Nuha Trading a dobindit cladirea in care se afla toxicul in noiembrie 1999, in urma unei licitatii, si a revindut-o, in august 2000, catre firma Sadachit, care s-a trezit cu sulfocianura depozitata in saci de hirtie. Nimeni nu stie insa cine are custodia toxicului si care sint masurile de protectie ce trebuie luate. Administratorul firmei Sadachit afirma ca toxicul apartine lichidatorului care a preluat toate activele fostelor Uzine Chimice, in timp ce reprezentantul firmei Nuha Trading, a precizat ca in actele de vinzare dintre UCT si lichidator nu figureaza in mod explicit vinzarea unei cantitati de substanta toxica. O adevarata camera de gazare Rodanurile, printre care se numara si sulfocianura de potasiu, sint substante chimice din grupa I de toxicitate. Aceste substante au fost utilizate, in reactie cu acizii, la obtinerea gazului "Ciclon B", utilizat de nazisti in camerele de gazare. Pina in 1992, cind, stearsa din evidentele contabile, rodanura de potasiu figura ca produs finit in evidentele UCT, in cantitate de 68.285 kg. Reprezentantul firmei Sadachit, ing.chim. Mihai Rotar, afirma ca reprezentantii legali ai firmei Nuha au incalcat prevederile Decretului 466/1979, privind regimul produselor si substantelor toxice, depozitind si vinzind fara autorizatie substante de acest tip. In urma unei verificari preliminare efectuate joi de organele de politie si reprezentanti ai APM Cluj, s-a stabilit ca Nuha Trading nu detine autorizatie pentru substante toxice, dar pastreaza in incinta deseuri si cantitati de mercur care, potrivit unor procese verbale, ar fi incredintate in custodie Uzinelor Chimice Turda. Sub ochii linistiti ai inspectorilor de mediu, in incinta fostelor Uzine Chimice, acum proprietatea firmei Nuha Trading, zac, asadar, importante cantitati de deseuri toxice, desi firma nu detine autorizatie. In aer liber, intr-un recipient metalic, isi fac veacul circa 2.200 kg de mercur, desi aceasta substanta ar trebui pastrata in recipiente inchise. Tot in aer liber, intr-o zona ingradita, in curtea societatii, s-a mai descoperit un depozit de deseuri de mercur din care, potrivit estimarilor, s-ar putea recupera circa 1,5 tone de mercur. Organele de ancheta au decis indisponibilizarea cantitatilor de mercur pina la finalizarea cercetarilor, anuntind interdictia de instrainare a acestora. In prezent, patronul Nuha Trading, Ahmed Nazar, este judecat de catre Tribunalul Cluj, sub acuzatia de evaziune fiscala. EMANUEL CIOCU Oncolgia este in criza Medicina oncologica din judetul Mures se confrunta cu o situatie de criza in sensul ca nu mai exista fonduri decit pina la sfirsitul lunii. Dr. Erzebet Benedek, responsabil cu medicina oncologica, ne-a declarat: "Pentru a functiona in conditii normale, este nevoie de doua miliarde pe luna". Dr. Benedek a facut o cerere de suplimentare a banilor alocati, ramasa, deocamdata, fara raspuns. ADRIANA MACSUT Primaria face trotuarele Una dintre grijile Primariei Timisoara este aceea de a preveni accidentele de pe trotuarele urbei. Aceasta, din simplul motiv ca multe dintre ele sint atit de degradate incit trecatorii au devenit adevarati specialisti in slalom printre gropi. Vineri, 14 septembrie, primaria a receptionat o bucata de trotuar situata in zona Bastionului Timisoarei, unde s-au acoperit 840 de metri patrati cu pavaj din calupuri. In total, lucrarile au costat cu putin sub 500 de milioane de lei, bani alocati de la bugetul local. GEORGETA PETROVICI Doua vesti pentru angajatii din industria de aparare Angajatii din industria de aparare care se afla in somaj tehnic vor mai beneficia de acest ajutor doar pina la 31 decembrie 2001. Premierul Adrian Nastase a anuntat ieri, in teleconferinta cu prefectii, ca hotarirea a fost luata joi de guvern, printr-o ordonanta de urgenta. "Am doua vesti pentru angajatii din industria de aparare: vestea buna este ca s-a prelungit plata pentru somajul tehnic pina la 31 decembrie 2001, iar vestea rea este ca prin aceasta ordonanta s-a anulat legea care permitea plata somajului tehnic", a precizat Adrian Nastase. El a afirmat ca, pentru plata somajului tehnic pentru angajatii din industria de aparare, pina la sfirsitul anului, s-au alocat aproximativ 280 de miliarde de lei, iar la nivelul intregului an suma se ridica la o mie de miliarde de lei. Nastase spune ca domeniul industriei de aparare a fost prost gestionat in ultimii zece ani. "De acum inainte, nu vom mai vorbi de industria de aparare, ci de fiecare fabrica in parte. Unele vor trece la o productie de tipul industriei civile, iar altele vor merge pina la intrarea in procedura de faliment", a declarat premierul. LUCIAN PURCAREANU Bistritenii au pamint in Suceava O comisie parlamentara cerceteaza situatia a 45.000 de hectare de padure din bazinul Dornelor, judetul Suceava, care apartin unui numar de 42 de comune din judetul Bistrita-Nasaud. Desi toata ancheta este tinuta in mare secret, din ordinul presedintelui Senatului, Nicolae Vacaroiu, am aflat, de la surse din Prefectura Suceava, ca din comisie fac parte parlamentarii PSD Radu Pricop, Ioan Stan si Ioan Apostolache, care insa refuza sa faca vreo declaratie despre ancheta din bazinul Dornelor. Primarii PSD ai comunelor din aceasta regiune contesta dreptul de proprietate al bistritenilor asupra celor 45.000 de hectare de teren forestier. Primarii comunelor bistritene spun ca aceste terenuri au apartinut stramosilor lor si ca vor dovedi in instanta acest lucru. In sprijinul lor vine si declaratia fostului sef al Romsilva Suceava, actual senator de Suceava, Gheorghe Flutur, care a declarat ca a vazut documentele pe care le detin bistritenii si ca acestea ii pun in drept asupra acelor terenuri forestiere. FLORICA DURA Un bogatas a cistigat la loto 14 miliarde de lei Peste Marin Eugeniu a dat norocul in 9 septembrie cind a cistigat la Loto 6/49 incredibila suma de 14 miliarde de lei. In plus, fericitul brasovean a intrat si in posesia unui apartament cu trei camere, cistigat impreuna cu cele 14 miliarde de lei. Redactorul nostru a reusit sa vorbeasca cu multimiliardarul. Marin Eugeniu spune ca nu doreste publicitate si de aceea nu vrea sa povesteasca cum se face ca a dat peste el un asemenea noroc, dar nu pentru ca s-ar teme de recuperatori sau de alte probleme. "Familia noastra este foarte cunoscuta in acest oras si nu vrem poze sau declaratii prin ziare. Oricum, pentru noi, suma cistigata nu inseamna nimic deoarece noi avem deja o situatie materiala buna", ne-a spus cistigatorul. Acesta a mai adaugat ca printre afacerile sale, in urma cu doi ani si-a deschis doua magazine in centrul Brasovului, care ii merg foarte bine. CAMELIA CSIKI [37][pl.dll?rid=expresro] 