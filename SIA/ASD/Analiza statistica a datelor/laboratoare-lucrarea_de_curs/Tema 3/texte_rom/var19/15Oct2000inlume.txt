 Fotomodel de la 14 ani Gisele, frumoasa cu noua clase Supermodelul brazilian Gisele Bundchen (20 de ani) si actorul de culoare Cuba Gooding jr. au fost alesi drept prezentatori de catre organizatorii ceremoniei de decernare a premiilor VH1/Vogue Fashion 2000, spectacol care va avea loc pe 3 noiembrie a.c. Frumoasa, ai carei parinti sint de origine germana, a primit, in '99, titlul de VH1/Vogue Fashion Awards Model of The Year. Ea si-a inceput cariera la virsta de 14 ani, la Rio, iar din '96 s-a mutat la New York si are contract cu Agentia Elite. Din cauza numeroaselor prezentari de moda la care a fost chemata, ea nu a absolvit decit noua clase, insa e hotarita sa devina medic veterinar. Bineinteles ca n-are timp sa mearga la scoala, asa ca va face restul claselor de liceu si facultatea prin corespondenta. LIVIU SERBANESCU cel mai...cea mai Tigara de 3,3 metri Ambitiosi si inventivi, unii oameni isi doresc cu tot dinadinsul sa intre in Cartea Recordurilor printr-o fapta de exceptie sau realizind un obiect neobisnuit. Este cazul patronilor unei tutungerii din Valencia, Spania, care s-au gindit totodata sa isi faca si reclama. Ei au muncit plini de sirguinta, timp de cinci ore, ca sa creeze cea mai lunga tigara din lume, depasind precedentele recorduri stabilite de producatorii cubanezi. Trabucul masoara 3,30 metri si a fost realizat din sute de frunze de tutun selectionat. Campion mondial la ciclism subacvatic Italianul Vittorio Innocente, un bun ciclist si avind un spirit de aventura puternic, a avut o idee nemaiintilnita pina acum, ceea ce i-a asigurat un loc in editia pe anul viitor a Cartii Recordurilor, asa cum si-a dorit. El s-a specializat in ... ciclismul subacvatic si, dotat cu costum de scafandru, a parcurs pe doua roti distanta de un kilometru, pe fundul canalului navigabil din Milano, in 13 minute si 49 de secunde. ISABELLA ALEXANDRESCU Legiunea Straina, acum mai feminina! Femeile vor fi primite in prestigiosul corp de elita al armatei franceze Celebra Legiune Straina, cunoscuta ca un fief exclusiv al barbatilor, a primit ordin sa includa in unitatile sale femei, transmite AFP. Purtatorul de cuvint al Ministerului francez al Apararii a anuntat ieri ca ministrul de resort, Alain Richard, tocmai a semnat o ordonanta potrivit careia, de acum incolo, doar doua activitati vor mai fi destinate exclusiv barbatilor: serviciul militar la bordul submarinelor si cel de subofiter al jandarmeriei mobile. In fapt, aceasta ordonanta ridica interdictia de pina acum ca femeile sa se poata angaja in Legiunea Straina sau in unitatile de comando ale marinei militare franceze. Purtatorul de cuvint a precizat ca ramine la latitudinea Legiunii sa faca propuneri in legatura cu posturile si modul de instruire a femeilor care vor servi in unitatile sale. Vor trece niste ani, fara indoiala, pina cind vom vedea o romanca sau o japoneza purtind pe cap celebra bereta verde si inarmata cu pusca de asalt FAMAS, sa defileze pe 14 iulie pe strazile Parisului, in cadenta legionara (de 88 de pasi pe minut) si in acordurile imnului Legiunii. Antrenamente dure pentru legionare In spatele acestei traditii, bazata mai degraba pe o atitudine de "macho", tinerele femei se vor confrunta cu selectii de recrutare si metode de antrenament foarte dure. Trecute prin numeroase filtre de selectie, tinerele vor fi nevoite sa indure patru luni de antrenamente spartane si epuizante din punct de vedere fizic in sinul regimentului 4 strain, asa-zisa "scoala" a Legiunii, cu baza la Castelnaudary, in sud-vestul Frantei. In prima luna, ele vor fi complet izolate intr-una din cele patru ferme detinute de regiment in aceasta regiune. Dupa patru luni de corvoada, tinerele legionare vor fi repartizate intr-unul din regimentele Legiunii (infanterie, blindate, parasutisti, geniu), dupa ce vor primi, intr-o atmosfera solemna, bereta verde, simbolul Legiunii Straine franceze. Legiunea Straina a fost creata in 1831 si are in componenta 7.800 de soldati de 138 de nationalitati diferite, repartizati in zece regimente, majoritatea originari din tarile Europei de est. LIVIA CIMPOERU Analistii politici apreciaza ca procesul de pace trage sa moara Criza din Orientul Mijlociu a scapat de sub control Orientul Mijlociu se va confrunta cu o perioada foarte periculoasa de polarizare si radicalizare, de genul celor intilnite in cursul ultimelor doua saptamini de violente palestiniano-israeliene care practic au anihilat eforturile de pace ale Statelor Unite, insa expertii in probleme de strategie nu se asteapta la izbucnirea unui razboi. Explozia de ura reciproca intre partile implicate reprezinta o amenintare la adresa intereselor americane in regiune, fortind statele arabe in mod normal prooccidentale sa adopte o atitudine mai dura, apropiata celor mai radicali inamici ai Israelului - Irak, Iran si gherilele Hezbollah din Liban. Comunitatea internationala nu s-a mobilizat niciodata atit de serios pentru salvarea pacii in Orientul Mijlociu, insa eforturile diplomatice par a fi deja tardive si derizorii, neputind nici sa puna capat confruntarilor si nici sa relanseze un proces de pace muribund, se arata intr-o ampla analiza a Agentiei France Presse. Cu tot esecul diplomatiei, un nou razboi in Orientul Mijlociu este improbabil, in primul rind datorita faptului ca in regiune nu exista nici un stat arab capabil sa faca fata puterii militare israeliene. "Lumea araba va face tam-tamul obisnuit si-si va reafirma sprijinul fata de cauza palestiniana, insa ma indoiesc tare ca va merge mai departe. Nu va exista razboi general intre Israel si vecinii sai arabi", a declarat Efraim Inbar, seful Centrului pentru Studii Strategice Begin-Sadat, al Universitatii Bar-Ilan, din Ierusalim. Diplomatii se asteapta ca tratatele de pace cu Egiptul si Iordania sa reziste in continuare, privind amenintarile irakiene de a trimite trupe sa lupte contra statului evreu drept simpla retorica menita a cinta "iubirea araba" si a incerca sa scoata Bagdadul de sub regimul de sanctiuni impus acum un deceniu. Mult mai probabile sint atacurile izolate asupra intereselor israeliene si evreiesti din regiune, in urmatoarele citeva luni. "Cred ca sansele americanilor de a face ceva pentru pace s-au epuizat. Parerea mea e ca oamenilor din zona nu le mai pasa de ce spun alti oameni la Washington. Statele Unite ar vrea tare mult sa joace un rol-cheie, dar din pacate efortul (de pace) a fost depasit de violentele multimii pe care nici una dintre parti nu le poate controla", a spus analistul Jon Alterman, de la Institutul american pentru Pace. (C.V.) Israelul face pace de unul singur Ministrul adjunct al apararii din Israel, Ephraim Sneh, a declarat joi ca a fost insarcinat cu examinarea posibilitatii stabilirii frontierelor cu Palestina in mod unilateral, relateaza AFP. "Noi am vrea sa cream conditiile unei coexistente prin acord mutual, dar in lipsa acordului sintem gata sa o facem unilateral", a mai adaugat el. Proiectul "prevede mai degraba separarea celor doua popoare, in masura in care acest lucru este realizabil, decit probleme de securitate". "Ne vom ghida dupa principiul dominatiei minime asupra palestineinilor, cu un maximum de securitate", a adaugat acest inalt responsabil al cabinetului Ehud Barak. El a lasat clar sa se inteleaga ca acest plan prevede anexarea de facto a coloniilor pe care Israelul vrea sa le pastreze. "Nu este vorba despre anexarea unor teritorii, ci despre stabilirea frontierelor intre colonii si palestinieni", a mai declarat Sneh. El a mai precizat ca nu se va proceda la o divizare a Ierusalimului, lasind sa se inteleaga ca Israelul va pastra controlul asupra sectorului oriental al orasului, in vreme ce partea palestiniana va controla cartierele arabe din Ierusalimul de est. Barak cere guvern de urgenta nationala Premierul israelian Ehud Barak a anuntat joi seara, la scurta vreme dupa declansarea represaliilor militare impotriva palestinienilor, ca intentioneaza sa formeze in zilele urmatoare un "guvern de urgenta nationala" cu participarea opozitiei de drepata, care se opune procesului de pace cu palestinienii, relateaza AFP. "Un guvern de urgenta nationala este indispensabil, nu numai pentru a face fata palestinienilor, ci si arabilor in general, si corespunde in acest moment asteptarilor israelienilor", a declarat premierul israelian. El l-a descris pe liderul opozitiei de dreapta, Ariel Sharon, conducatorul partidului Likud, dreapta israeliana, drept un "partener foarte important pentru un guvern de urgenta nationala". Pe de alta parte insa, seful Likud este considerat de palestinieni si de o mare parte a comunitatii internationale, drept omul care a declansat deteriorarea dramatica a situatiei in Orientul Mijlociu, prin controversata sa vizita din 28 septembrie la Esplanada Moscheelor din Ierusalim, unde se afla Moscheea al-Aqsa, al treilea loc sfint al Islamului. Barak a explicat insa ca pare ca au venit vremuri grele pentru Israel si "a sunat ceasul unitatii". La rindul sau, fostul premier israelian Benjamin Netanyahu, aflat in vizita la Moscova, a declarat ca Israelul trebuie sa adopte o "politica a miinii de fier fata de palestinieni" si ca recurgerea la forta este cea mai nimerita varianta in acest caz. (C.M.) Palestinienii, refuzati la ONU Statele Arabe au cerut ieri sprijin international pentru semnarea unei rezolutii prin care Israelul sa fie condamnat pentru "crime de razboi si genocid", transmite Reuters, citind surse diplomatice. In cele cinci pagini ale proiectului de rezolutie intocmit de palestinieni se cere Comisiei Natiunilor Unite pentru Drepturile Omului crearea urgenta a unei comisii de ancheta pentru identificarea celor responsabili de violentele inregistrate in ultimele doua saptamini in Cisiordania si Fisia Gaza, "astfel incit vinovatii sa apara in fata justitiei". Consiliul de Securitate al ONU a decis ieri sa amine pina luni reuniunea de urgenta ceruta de palestinieni, iar Statele Unite s-au opus semnarii unei rezolutii si au amenintat ca vor folosi dreptul de veto in cazul proiectului de rezolutie palestinian, prin care se cere "oprirea imediata a violentelor", oficialii americani apreciind ca oricum Consiliul s-a descreditat si a dat dovada de slabiciune votind, simbata trecuta, o rezolutie prin care era condamnat "recursul excesiv la forta impotriva palestinienilor". Arabii promit razbunare Secretarul general al miscarii siite libaneze Hezbollah, seicul Hassan Nasrallah, a cerut ieri statelor arabe sa-si "deschida frontierele", "pentru a permite tuturor arabilor sa participe la Jihad, razboiul sfint din Palestina". "Cerem deschiderea frontierelor dintre statele arabe, pentru a le permite accesul tuturor acelora care vor sa participe la Jihad si sa elibereze Palestina", a declarat seicul Nasrallah, intr-o interventie televizata. "Raminem rezervati cu privire la oportunitatea lansarii de rachete Katiusa spre obiective din nordul Israelului. O vom face cind vom considera ca a venit momentul oportun", a adaugat acesta l La rindul sau, miscarea Fatah, condusa de presedintele palestinian Yasser Arafat, a cerut joi mobilizarea generala, "pentru a face fata agresiunii israeliene". "Fatahul a decretat stare de urgenta si mobilizare generala", se arata intr-un comunicat al acestei organizatii. Confruntarile dintre israelieni si palestinieni au continuat si ieri, cind la Ierusalim s-au produs noi ciocniri intre grupuri de palestinieni si politistii israelieni, incidente izbucnite in apropiere de Poarta Damascului, imediat dupa incheierea slujbei musulmane. Circa 20 de palestinieni au fost raniti de gloante de cauciuc in alte incidente izbucnite la Hebron, Bethleem si Ramallah. Manifestatii antiisraeliene in lumea araba Aproximativ 10.000 de egipteni s-au adunat ieri la Moscheea al-Azhar din Cairo pentru a cere declansarea unui razboi al arabilor impotriva Israelului, transmite Reuters l Mai mult de 5.000 de palestinieni din Liban s-au adunat ieri in localitatea Ain el-Hilweh, agitind arme si steaguri, au denuntat atacurile israeliene impotriva palestinienilor si cele doua saptamini de violente din Cisiordania si Gaza l Comunitatile musulmane din Pakistan si Malaysia au condamnat atacurile Israelului, cerind reluarea negocierilor de pace intre israelieni si palestinieni l Mii de musulmani au iesit in strada in capitala indoneziana Jakarta, pentru a protesta fata de escaladarea violentelor in Palestina, inmuind simbolic drapelelor israeliene in singele unui tap sacrificat in strada. Parlamentul indonezian a condamnat Israelul pentru varsarile de singe din ultimele saptamini. (D.B.) NATO cere candidatelor reforma in pas alergator Secretarul general al NATO, George Robertson, a declarat joi, la Sofia, unde a participat la reuniunea ministrilor apararii din statele candidate la integrarea in organismul militar occidental, ca "aderarea la NATO nu este un soi de recompensa politica. NATO este o alianta militara si oamenii trebuie sa contribuie la efortul militar". El a confirmat ca modernizarea armatelor reprezinta "un proces costisitor care trebuie terminat intr-o perioada scurta de timp", ceea ce, a recunoscut secretarul general al Aliantei, este "dificil". Robertson a mai adaugat ca isi doreste un Consiliu de Parteneriat euro-atlantic mai puternic si mai dinamic, pentru ca, impreuna cu Parteneriatul pentru Pace sa aduca stabilitate si prosperitate in Europa de est. NATO se va extinde "atunci cind va fi gata" Secretarul general al NATO, George Robertson, a cerut ieri, la Sofia, tarilor candidate la integrarea in NATO sa-si "dubleze eforturile" pentru realizarea reformei militare, transmite AFP. "Alianta se va largi din nou atunci cind va fi pregatita, cind tarile candidate vor fi pregatite si cind aderarea lor va putea contribui la securitatea si stabilitatea Europei", a declarat Robertson. "NATO nu este doar un club politic al tarilor care impartasesc vederi asemanatoare, ci si o organizatie de aparare", a carei "credibilitate" depinde de capacitatile sale militare, a subliniat secretarul general al Aliantei. Potrivit acestuia, cele noua tari candidate, respectiv Albania, Bulgaria, Estonia, Lituania, Letonia, Macedonia, Romania, Slovacia si Slovenia, au inregistrat un progres real pe calea reformei militare, insa "ramin destule lucruri de facut". Este vorba, in primul rind, de reducerea efectivelor militare, restructurarea, antrenarea si echiparea armatelor, astfel incit sa devina capabile sa indeplineasca operatiuni de pace comune cu fortele NATO, a adaugat Robertson. (L.C.) Ministrul Frunzaverde a subliniat progresele Romaniei Romania apreciaza importanta Planului de actiune in vederea aderarii ca fiind una dintre initiativele importante ale Aliantei ce permite tarilor candidate sa se pregateasca pentru a deveni membre ale NATO, a declarat vineri ministrul roman al apararii, Sorin Frunzaverde, la reuniunea de la Sofia. Ministrul roman a adaugat ca, pe baza recomandarilor si a obiectivelor de integrare, Romania a intocmit Planul national anual de pregatire pentru 2001. Pentru indeplinirea obiectivelor asumate prin acest plan, a fost instituit, printr-un cadru legislativ adecvat, un nou sistem de planificare a apararii dupa modelul NATO, in acest moment lucrindu-se la un nou cadru de bugetare, pe baza de programe. In anul 2001, planul se va axa cu prioritate pe reforma si restructurarea fortelor armate, instruirea personalului, perfectionarea sistemului de comanda, control, comunicatii si informatii, managementul spatiului aerian. (C.M.) Yemen, un calcii al lui Ahile pentru marile puteri Atentat cu bomba la Ambasada Marii Britanii din Sanaa O puternica explozie s-a produs ieri dimineata, la ora locala 6.10, la sediul Ambasadei Marii Britanii din Sanaa, capitala Republicii Yemen, avariind cladirea reprezentantei diplomatice. Explozia nu s-a soldat cu victime, precizeaza Reuters. Oficialii britanici nu au exclus posibilitatea unui atentat care ar putea avea legatura cu violentele inregistrate in ultimele doua saptamini intre palestinieni si israelieni. Precizind ca adevarul se va afla abia dupa finalizarea anchetei, ambasadorul britanic Victor Henderson a declarat, intr-o scurta interventie transmisa de BBC, ca aceasta explozie ar fi fost provocata de o bomba artizanala in curtea ambasadei britanice. Potrivit martorilor, in urma deflagratiei, la sediul reprezentantei diplomatice a izbucnit un incendiu violent, care a provocat pagube materiale importante. Fara indoiala, un act terorist "Nu este deocamdata clar ce s-a intimplat. Ar fi putut fi vorba despre material explozibil, dar incidentul ar fi putut fi produs si de o defectiune tehnica la generatorul electric, care se afla chiar lipit de peretele departamentelor politic si comercial, sectie in care se afla si biroul meu", a precizat Henderson. Ministrul britanic de externe, Robin Cook, a estimat ca acest incident este, fara indoiala, "un atac terorist" si si-a exprimat temerile cu privire la o noua escaladare a "activitatilor teroriste" in Yemen. "Din cite stim, bomba a fost aruncata peste zidul ambasadei", a spus ministrul britanic, precizind ca, din nefericire, explozibilul a lovit generatorul electric al cladirii, ceea ce a sporit intensitatea deflagratiei". Atentatul din Aden, opera lui Ben Laden Explozia de la ambasada britanica intervine la o zi dupa ce o barca pneumatica cu explozibil la bord, pilotata de teroristi sinucigasi, a lovit distrugatorul american "USS Cole", stationat in portul Aden, din sudul Yemenului, provocind o puternica deflagratie in urma careia 16 marinari americani si-au pierdut viata si alti 36 au fost raniti. Washingtonul a anuntat deschiderea unei anchete in acest caz, precizind ca investigatiile se vor concentra asupra unui grup terorist cu baza in Yemen, banuit a fi responsabil de aceste atentate. Presedintele Comitetului Serviciilor Armate din Senatul American, John Warner, a declarat ieri ca grupul vizat, cu o impresionanta istorie a atentatelor de acest gen, ar putea avea legaturi cu teroristul Oussama ben Laden, acuzat de comiterea, in august 1998, a mai multor atentate cu bomba asupra reprezentantelor SUA. Turistii americani au fost avertizati sa evite orice calatorie in Israel, Palestina sau Yemen pina la dezamorsarea tensiunilor in regiune. Ambasada Statelor Unite din Sanaa a fost inchisa provizoriu, de teama unor eventuale acte revansarde in urma violentelor inregistrate intre israelieni si palestinieni. Yemenul este un cunoscut sustinator al miscarii palestiniene inca din anul 1982, cind, in urma razboiului din Liban, au fost primiti sute de luptatori palestinieni. Presedintele yemenit Ali Abdallah Saleh a propus de curind sprijinirea militara a palestinienilor in lupta de rezistenta impotriva fortelor israeliene.(D.B.) Ambasadele SUA trag oblonul Statele Unite au decis ieri sa inchida temporar o serie de ambasade si consulate din tari ale Africii, Asiei si din Orientul Mijlociu, din motive de securitate, a anuntat un responsabil din cadrul Departamentului de Stat de la Washington. Misiunile diplomatice americane din 13 tari arabe, sapte africane si cele din Pakistan vor fi inchise pina luni, ca masura de siguranta dupa valul de violente din Orientul Mijlociu si dupa cele doua atentate teroriste antioccidentale din Yemen. CAMELIA MUNTEAN Flash Rusia isi intareste apararea antiaeriana la frontiera de vest Noi baterii de rachete antiracheta de tip S-400 vor intari apararea frontierei de vest a Rusiei, a anuntat comandantul fortelor aeriene ruse, Anatoli Kornukov, citat de France Presse. Pregatirile sint aproape terminate si desfasurarea noilor baterii este prevazuta a avea loc in viitorul apropiat. Noul sistem va avea capacitatea de interceptare dubla fata de cel de pina acum, format din S-300, a declarat recent ministrul rus al apararii, maresalul Igor Sergheev. Potrivit militarilor rusi, noul sistem antiracheta va fi capabil sa intercepteze in zbor "toate mijloacele de atac aerian existente in prezent", pe o raza de 300 pina la 400 de kilometri. (C.M.) Primarul Parisului, dat afara din partid Primarul neogaullist al Parisului, Jean Tiberi, care este anchetat pentru trafic de influenta, a fost exclus din partidul din care facea parte, Adunarea pentru Republica (RPR), relateaza AFP. Tiberi, in virsta de 65 de ani, fosta mina dreapta a presedintelui Jacques Chirac, pe vremea cind acesta era primarul Parisului, a decis totusi sa nu-si retraga candidatura de la alegerile municipale care vor avea loc in anul 2001, sperind ca va obtine inca un mandat de primar al capitalei franceze. Cu toate acestea, RPR a propus un alt candidat pentru postul de primar al Parisului, pe fostul ministru Philippe Seguin. Tiberi este anchetat in citeva afaceri politico-financiare legate de finantarea partidului. (C.M.) "Tuta" s-a aruncat in aer Un sirb bosniac inculpat pentru crime de razboi s-a sinucis ieri, detonind o grenada in momentul in care soldati din cadrul trupelor internationale de mentinere a pacii incercau sa-l aresteze. Ministrul german al apararii, Rudolf Scharping, a declarat ieri, la Berlin, ca "soldatii SFOR au jucat un rol important" in operatiunea de capturare a individului, declansata putin dupa miezul noptii in localitatea Foca, fieful sirbilor ultra-nationalisti. Janko Janjici, alias "Tuta", adjunctul comandantului politiei militare din Foca si lider paramilitar local in perioada razboiului din Bosnia, a fost inculpat pentru crime de razboi comise in timpul conflictelor din aprilie 1992 - februarie 1993, fiind acuzat ca a participat la acte de tortura si a violat mai multe femei bosniace. Potrivit declaratiilor unui diplomat occidental, in cursul acestor incidente, trei soldati SFOR au fost raniti, insa politia locala, care afirma ca militarii au tras catre Janjici, iar schimbul de focuri a durat aproximativ 50 de minute, sustine ca au existat victime si in rindurile SFOR. "Soldatii SFOR nu au deschis focul", se arata intr-un comunicat al Aliantei. (D.B.) Premiul Nobel pentru Pace s-a dus in Coreea Comitetul norvegian de decernare a Premiului Nobel pentru Pace a decis ca anul acesta distinctia sa-i fie acordata liderului sud-coreean Kim Dae-jung, pentru efortul depus de acesta in vederea respectarii drepturilor omului si restabilirii democratiei in Coreea de Sud si pe intregul continent asiatic, si, in particular, pentru contributia sa la restabilirea pacii in Peninsula Coreana, transmite Reuters. Vechi disident, devenit presedinte al Coreei de Sud, Dae-jung a acceptat sa participe, anul acesta, la istorica intilnire cu liderul nord-coreean Kim Jong-Il, eveniment care a pus capat starii de armistitiu intre cele doua state, stabilind premisele in vederea restabilirii pacii in Peninsula Coreea. Premiul, in valoare de 908.300 de dolari, ii va fi inminat liderului sud-coreean la data de 10 decembrie, ziua in care, in anul 1896, a murit Alfred Nobel, fondatorul acestui premiu. (D.B.) Germanii nu mai au voie sa arate degetul la camera Participantilor la trafic din Germania li s-a interzis sa mai faca gesturi obscene la camerele radar, in caz contrar riscind sa fie acuzati de ultraj, anunta Reuters. Un tribunal bavarez a decis ca un sofer care a tinut ridicat degetul mijlociu in timp ce a trecut prin obiectivul unei camere de supraveghere a traficului a insultat ofiterii de politie, si nu echipamentul propriu-zis al acestora. Soferul in cauza a argumentat ca nu credea ca aparatul de luat vederi ar fi fost pornit la momentul respectiv, dar tribunalul a fost de cu totul alta parere. "Imaginile video demonstreaza exact contrariul, infatisindu-l pe acuzat uitindu-se in obiectiv, apoi ridicind inspre camera mina stinga cu degetul mijlociu ridicat", a comunicat asociatia auto germana "Automobil Klub Europa".(C.V.) Heroina de 1,2 milioane dolari, capturata la frontiera romano-ungara Vamesii unguri au confiscat 65,8 kilograme de heroina aflata intr-un camion turcesc la punctul de trecere a frontierei cu Romania de la Nagylak (Nadlac), a anuntat vineri purtatorul de cuvint al garzilor de frontiera din Ungaria, Jenö Sipos, citat de AFP. Drogurile au fost detectate, la controlul efectuat la postul de trecere a frontierei, de un ciine special dresat pentru astfel de operatiuni. Heroina, a carei valoare a fost apreciata la 1,2 milioane dolari, era impartita in 98 de pachetele, dosite printre pungi cu alune, intr-o nisa a cabinei. Soferul turc a fost arestat, a mai precizat Sipos. (C.M.) Dupa ce-a trecut prin haos si un razboi civil, Albania invata Democratie printre droguri, vile si jeepuri KFOR Bunastarea este, in mare, rodul economiei subterane Masinile si casele in constructie sint simbolurile Albaniei anului 2000. Din loc in loc, cazematele amintesc de regimul comunist al lui Enver Hodja cind oamenii avea nevoie de aprobarea partidului pentru a-si cumpara o bicicleta. Grilajele de fier din fata magazinelor vorbesc despre inca o perioada scurta prin care Albania a trecut dupa caderea comunismului - razboi civil. Acum, totul arata ca altfel. Dobinzile oferite de banci sint foarte mici, iar inflatia estimata pentru acest an este 0,5%. In acelasi timp, toate produsele care se gasesc in Albania sint de import, in tara nu se produce nimic, nici macar taranii nu isi muncesc pamintul, desi in fata fiecarei case se gaseste cite o masina de lux. Ranile trecutului nu s-au vindecat inca in Albania. Noaptea, in Tirana, ai impresia ca te afli intr-un oras parasit. Magazinele si barurile sint inchise, iar vitrinele sint protejate cu grilaje mari din otel. Pe strazi nu mai este nimeni, iar masinile politiei se vad peste tot. Fortele de ordine din Albania nu au o masina standard. De la Fiat la Opel si Mercedes, politistii patruleaza in orice autovehicul prin capitala Albaniei. La fiecare doua minute pe strada trece cite o masina a politiei, iar soldatii din fata cladirilor oficiale stau cu mitralierele in pozitie de tragere. Cu toate acestea, Tirana pare un oras linistit. Oamenii sint inca speriati de violenta din timpul razboiului civil din 1997, si acest lucru ii face sa nu mai iasa noaptea din case. In Tirana nici macar ciinii vagabonzi nu tulbura linistea orasului in timpul noptii. Acestia se gasesc in numar foarte mic pe strazile din capitala albaneza tot din cauza razboiului civil. Atunci oamenii au furat armele armatei si intreaga tara a rasunat de ecoul detunaturilor. Cei care pusesera mina pe arme au invatat sa le foloseasca pe ciinii de pe strazi, asa ca in Tirana numai citiva mai sint in viata. Economie subterana si prosperitate Mercedesul este masina secolului in Albania. De la modelele vechi, care pot fi cumparate cu 600 de dolari, pina la cele noi, care costa 10.000 de dolari, albanezii au tot ce isi doresc. In afara de aceste masini, ei mai pot sa se plimbe si in jeepurile KA-FOR care au fost scoase din uz. Strazile sint pline de masini pentru ca albanezii vor sa recupereze cei 50 de ani de comunism in care nu aveau voie nici sa isi cumpere biciclete. Autoturismele vin din Occident si sint in marea lor majoritate furate, dar acest lucru nu pare sa deranjeze pe nimeni. Semnele de circulatie sint putine la numar si,oricum, nu sint respectate nici de soferi, nici de pietoni, asa ca daca vrei sa traversezi o strada trebuie sa ai foarte mult curaj. Un alt semn al bunastarii albanezilor sint casele. Intreaga tara pare un santier imens pe care se lucreaza non-stop. In dreapta si in stinga, indiferent pe unde mergi,vezi case cu cel putin un etaj si cu flori in balcon. Daca intrebi pe cineva de unde au oamenii bani ti se raspunde ca fiecare familie de albanezi are rude in strainatate (la o populatie de 3,4 milioane de locuitori, peste 500.000 de oameni traiesc peste granita). Cu toate acestea, nu numai emigrantii aduc bani in tara. Foarte multa lume se plinge de faptul ca statul este foarte slab. Lipsa legilor si haosul din care Albania tocmai a iesit transforma tara in locul ideal pentru afaceri ilegale. Apropierea de Italia face din Albania principala poarta spre Europa a traficantilor de droguri si de carne vie. Nu exista statistici despre acest lucru, dar in fiecare zi au loc confruntari intre bandele rivale. Politia intervine destul de greu pentru ca, la fel ca in toate tarile din Balcani, coruptia este ceva natural. Politicienii se acuza reciproc de faptul ca se afla in spatele traficantilor de droguri, dar in realitate nici unul dintre cei care au fost sau nu la putere nu pare sa aiba puterea sa faca ceva pentru a sta in calea mafiei. Liderii gruparilor locale se ascund in spatele geamurilor fumurii ale masinilor luxoase, iar oamenii nu au nimic de reprosat pentru ca fiecare dolar adus in tara este bine venit. Presa de interese Lumea mediatica din Albania este insa cea mai ciudata. Poporul care nu a avut o televiziune proprie pina in 1990 a cunoscut, dupa caderea regimului, o explozie de institutii mediatice. De la televiziuni care transmit numai filme pina la programe de stiri, de la ziarele partidelor pina la magazine saptaminale, piata media este plina pina la refuz. Centrul pentru Jurnalism Independent a organizat, in colaborare cu organizatia olandeza Press Now, un work-shop cu ocazia alegerilor din Albania, si ziaristii din Europa de est nu au putut vedea fata ascunsa a presei de la Tirana. Prima data sare in ochi faptul ca majoritatea institutiilor mass-media lucreaza in pierdere. Acest lucru nu deranjeaza insa pe nimeni. Nici pe ziaristi, care de regula cistiga bine, si nici pe patroni care au alte afaceri, mai mult sau mai putin legale. In rest se vede respectul pe care ziaristii il au fata de autoritati. Frica pe care poporul a adunat-o in 50 de ani de comunism nu a disparut de tot. Polemicile din timpul conferintelor de presa sint lucruri rare, iar ziaristii nu pun intrebari fara sa fie solicitati. Acest lucru este insa o consecinta fireasca a faptului ca poporul a devenit independent in urma cu 10 ani si inca nu s-a trezit din betia libertatii. MIHAI BELU 