 Dupa ce a retras din parlament "pachetul lui Stoica", guvernul a adoptat reforma in Justitie, varianta PDSR Pedepsele cu inchisoarea vor fi marite Executivul a aprobat in sedinta de ieri, proiectul de lege privind modificarea si completarea Codului Penal, a Codului de Procedura Penala si a unor legi speciale. Acest proiect de act normativ urmeaza sa intre in procedura de urgenta la Camera Deputatilor. Ministrul justitiei, Rodica Stanoiu, a declarat ca proiectul de lege respectiv, initiat de ministerul pe care il conduce, reprezinta finalizarea primei promisiuni electorale inscrisa in capitolul referitor la Justitie al programului de guvernare. Una dintre modificarile care va fi adusa Codului Penal vizeaza situatiile de legitima aparare. Astfel, se propune ca patrunderea fara drept prin viclenie, efractie sau violenta intr-o locuinta, incapere, dependinta sau loc imprejmuit tinind de acesta fara consimtamintul persoanei care le foloseste sau refuzul de a le parasi la cererea acesteia, sa fie pedepsita cu inchisoarea de la sase la patru ani. In cazul in care fapta se savirseste de o persoana inarmata sau de mai multe persoane, in timpul noptii sau prin folosire de calitati mincinoase, pedeapsa este intre trei si zece ani. Rodica Stanoiu a mai precizat ca, cel care riposteaza in situatiile de patrundere fara drept mentionate, este in legitima aparare, insa trebuie respectata proportia aparare-atac". Alte prevederi din proiect maresc pedepsele cu inchisoarea, in general, limitele superioare ale acestora. Astfel, in cazul infractiunii de vatamare corporala grava, pedepsita in prezent cu inchisoare de la doi la sapte ani, pedeaspa ar urma sa fie cuprinsa intre doi si zece ani. In cazul infractiunii de lipsire de libertate in mod ilegal, limita superioara a pedepsei cu inchisoarea s-a ridicat atit pentru forma simpla, cit si pentru formele calificate ale infractiunii cu trei ani si respectiv cinci ani, iar in cazul infractiunii de violare de domiciliu s-a indicat atit limita minima, cit si limita maxima a pedepsei cu inchisoarea. De asemenea, se are in vedere si majorarea limitelor generale ale amenzilor penale deoarece, potrivit ministrului Justitiei, acestea nu mai corespund situatiei actuale. In momentul de fata, cuantumul amenzilor penale se situeaza intre 100.000 si 50 milioane lei, iar prin modificarile la Codul Penal cuantumul va varia intre 1 milion si 500 milioane lei. O modificare importanta a Codului de Procedura Penala vizeaza eliberarea provizorie pe cautiune, in faza de urmarire si judecata. Ea se aplica faptelor care sint sanctionate cu o pedeapsa de pina la 12 ani inchisoare. Rodica Stanoiu a precizat ca vor face exceptie de la eliberarea provizorie pe cautiune recidivistii, cei asupra carora planeaza suspiciunea ca se vor impotrivi "bunei-urmariri", precum si cei ale caror fapte sint sanctionate cu mai mult de 12 ani de inchisoare. Cautiunea are drept cuantum minim 10 milioane si, potrivit Rodicai Stanoiu "nu are limita maxima". O alta modificare a unor legi speciale stabileste pedepse mai mari pentru unele infractiuni, printre care si combaterea traficului si consumului ilicit de droguri, prevazindu-se un tratament sanctionator mai sever pentru faptele savirsite intr-o institutie de invatamint sau in locuri in care tinerii isi desfasoara activitatea. Precizam ca executivul a retras miercuri, din parlament, proiectul de lege privind modificarea Codului Penal si de Procedura Penala initiat de Valeriu Stoica. Rodica Stanoiu a declarat ca, in aceasta baza proiectul initiat de Ministerul Justitiei nu va fi discutat cu PNL, deputatii acestui partid putind formula amendamente la dezbaterile din comisiile parlamentare. MADALINA SISU Corespondenta din Plovdiv de la Cristina Sofronie Iliescu propune Bulgariei si Turciei o cooperare in ingineria seismica "Romania are convingerea ca prin integrarea sa si a Bulgariei in NATO, daca este posibil cu prilejul summit-ului Tratatului Atlanticului de Nord de la Praga - in 2002, stabilitatea si predictibilitatea Balcanilor ar creste, iar multe dintre problemele zonei si-ar gasi solutii rationale", a declarat ieri presedintele Romaniei, Ion Iliescu. El a facut aceasta afirmatie in prezenta presedintilor Bulgariei, Petar Stoianov, si Turciei, Ahmed Necdet Sezer, cu ocazia primei sale deplasari peste hotare de cind a preluat un nou mandat de sef al statului, la Plovdiv (Bulgaria, orasul natal al lui Stoianov), unde se desfasoara lucrarile celei de a patra trilaterale Bulgaria-Romania-Turcia. Referindu-se la tragedia care a lovit in vara anului trecut Turcia, presedintele Iliescu considera ca "un domeniu de real interes pentru cooperarea intre tarile noastre" este constituirea unei comisii trilaterale "in problema de inginerie seismica, la nivel de institutii guvernamentale de profil". Romania ar fi interesata de alcatuirea unei astfel de comisii, spune Iliescu, deoarece "este, la rindul ei, o tara cu risc ridicat de seismicitate", iar Bulgaria "nu este la adapost de asemenea fenomene". In perspectiva accelerarii cresterii economice, Iliescu spune ca cele trei tari au nevoie de noi surse de combustibili si energie, lansind chiar o solutie: "Romania considera ca poate fi zona de tranzit a gazelor din Federatia Rusa catre beneficiari din Bulgaria si Turcia, infrastructurile de transport existind deja. Putem accelera procesul de interconectare a retelelor noastre de transport al energiei electrice si, implicit, pe cel de creare a unei piete regionale a energiei electrice in Europa de sud-est". MAE, chemat sa explice consecintele vizitei parlamentarilor in Irak Deputatii PDSR care au fost in Irak, Sersea Nicolae si Gheorghe Ana, nu vor fi pedepsiti de catre partid. Aceasta este decizia grupului parlamentar PDSR din Camera Deputatilor, dupa cum a anuntat Ovidiu Petrescu, vicepresedinte al Camerei. Parlamentarii PDSR nu au plecat cu un mandat politic si nu s-a intimplat nimic, decit participarea la actiunea "Petrol contra hrana", a afirmat Petrescu, care a adaugat ca aceasta vizita s-a soldat cu incheierea unui contract de cinci milioane de dolari pentru furnizare de petrol. Caracterizata drept o "vizita exploratorie" de catre Ovidiu Petrescu, deplasarea celor cinci parlamentari PDSR si PRM in Irak a determinat Comisia de politica externa a Camerei Deputatilor sa ceara precizari Ministerului Afacerilor Externe. Astfel, deputatii din comisie vor cere MAE sa prezinte o evaluare a vizitei si consecintele acesteia. Ministrul de externe, Mircea Geoana, a declarat in urma cu citeva zile ca nu a stiut de aceasta vizita. TEODORA GEORGESCU Bref Deranj si in ApR Timis 11 din cei 15 membri ai Biroului Permanent al ApR Timis au decis ieri sa-l demita pe presedintele filialei Sergiu Stirbu. Ei au anuntat ca, in cel mai scurt timp, vor convoca Conferinta Judeteana ApR Timis pentru alegerea unei noi conduceri. Sergiu Stirbu, 71 de ani, spune insa ca Biroul Permanent nu mai exista din 26 noiembrie 2000, cind s-a autodizolvat si Biroul Permanent central. Stirbu s-a declarat socat de rezultatul alegerilor locale si nu a reusit sa-si revina pentru a rezolva problema Biroului Permanent. "Singurul organ juridic fiabil din filiala sint eu", a spus Sergiu Stirbu, "am vorbit si cu domnul Melescanu care mi-a spus ca acest grup care m-a demis s-a situat in afara partidului". Opozantii lui Stirbu spun insa ca ei au dreptate si i-au anulat chiar si stampila presedintelui Stribu. Grupul condus de dr. Dan Burghina a anuntat ca daca Melescanu il va sustine in continuare pe Stribu. majoritatea organizatiilor din Timis vor pleca din ApR. Dan Burghina nu a spus insa in ce directie se vor indrepta aperistii nemultumiti. (T.F.) Vadim, liber sa chiuleasca Liderul PRM, Corneliu Vadim Tudor, este campion recunoscut la chiulul din Senat nu de azi-de ieri, ci din 1992 incoace. Chiar daca regulamentul Senatului prevede obligativitatea prezentei la sedintele comisiilor permanente sau in plen, C.V. Tudor nu vine decit lunea si numai atunci cind are de facut o declaratie politica, la cinci minute dupa discurs liderul PRM facindu-se nevazut. La grupul parlamentar din Senat nu prea isi face aparitia, chiar si sedintele saptaminale de miercurea fiind, de cele mai multe ori, conduse de Dumitru Badea. Acesta s-a obisnuit atit de mult cu statutul de "inlocuitor" al liderului de grup incit saptamina aceasta s-a repezit la microfonul Senatului sa faca o propunere in numele grupului PRM chiar daca C.V. Tudor se deplasa el insusi spre microfon, mai lent, ce e drept. "Tribunul" va putea insa sa-si vada linistit de alte treburi intrucit el nu va face obiectul studierii prezentei la lucrarile Senatului de catre secretarul insarcinat cu aceasta. O data la doua saptamini, Biroul Permanent al Senatului va cere lista de prezenta semnata pe propria raspundere de presedintii de comisii. "Nu exista insa restrictii pentru presedintii de partide", a spus Nicolae Vacaroiu. Cu alte cuvinte, liderii de partide au voie sa chiuleasca, leafa de parlamentar le intra oricum in buzunar.(N.I.) Vacaroiu cauta bani pentru un bloc al parlamentarilor Senatul Romaniei ar putea elibera anul viitor cladirea pe care o ocupa acum in centrul Capitalei si care apartine de drept Ministerului Ordinii Publice, dupa cum declara presedintele Nicolae Vacaroiu. El a spus ca este nevoie de 230 de miliarde de lei pentru amenajarea salilor necesare senatorilor in Palatul Parlamentului, unde se gaseste Camera Deputatilor. "Suma se poate recupera", spune Vacaroiu, avind in vedere "deplasarea senatorilor cu microbuze, dintr-un loc in altul, cind sint sedinte comune". Presedintele Senatului a mai spus ca s-a elaborat si un proiect pentru constituirea unui bloc de garsoniere pentru parlamentari, in zona Palatului Parlamentului. Pentru ambele actiuni insa Senatul va cauta, dupa cum afirma Nicolae Vacaroiu, o sursa de finantare externa. (N.I.) Seful Politiei Cluj este impotriva lui Funar IPJ Cluj, colonelul Nelu Pop, sustine ca organizarea mitingului pe care primarul municipiului Cluj-Napoca, Gheorghe Funar, il organizeaza astazi, impotriva formei modificate a Legii privind administratia publica locala, poate degenera in manifestatii de strada care pot pune in pericol ordinea si linistea publica. Seful politiei Cluj precizeaza ca desfasurarea manifestatiei in imediata apropiere a Comandamentului Corpului IV Armata si a altor obiective de interes strategic, religios si de cultura contravine Legii 60/1991, care prevede ca organizarea si desfasurarea adunarilor publice sint interzise in imediata apropiere a garilor, aeroporturilor, statiilor de metrou, obiectivelor militare etc. Legea 60/1991 nu prevede nici un fel de pedepse pentru cei care o incalca, exceptind forma atacului in contencios de catre prefect, in termen de 30 de zile de la data emiterii.(M.S.) Cine l-a dat jos pe Petre Roman? Petre Roman, liderul Partidului Democrat, stie de acum unsprezece ani ca "trandafirul infloreste in mai", doar ca anul acesta un rol important il va avea "ghimpele" Traian Basescu. Pina la Convetia Nationala Extraordinara a PD din luna mai, cind va fi votat noul presedinte al partidului, lupta dintre cei doi pretendenti se va duce mocnit. Dar un asemenea gen de batalie se poate duce si in plan psihologic. Cel dintii semn l-am observat ieri, in timpul conferintei de presa a PD. Afisul care acoperea integral peretele cel mai important al salii si care reproducea la scara mare chipul lui Petre Roman a disparut. In campania electorala, afisul fusese fixat pe peretele din spatele vorbitorilor, catre camerele de luat vederi, asa incit imaginea liderului PD sa domine. In locul acestui afis, ieri am gasit un panou albastru cu sigla PD. Schimbarea poate parea nesemnificativa, dar in egala masura poate spune multe, mai ales ca nimeni dintre cei chestionati de noi nu stia cind s-a produs schimbarea. Doua afise similare, dar de dimensiuni mai mici, au fost pastrate pe peretii laterali ai holului de la intrare, sau mai bine zis de iesire. (N.I.) Dan Ioan Popescu, fata cu "dinozaurii" din fostul CONEL Pentru ca-si simte postul amenintat, actualul director general al SC Transelectrica SA, Jean Constantinescu se gindeste cum sa intre in gratiile PDSR. Jean Constantinescu a fost numit al conducerea societatii de transport a energiei electrice de fostul ministru al industriei, Radu Berceanu, imediat dupa spargerea Companiei de electricitate in mai multe societatin de sine statatoare. Fost director la Institutul de Cercetari si Modernizari in energie, ICEMENERG, fost membru in Comitetul de strategie si reforma al CONEL, organism care a elaborat prima strategie de descentralizare a sectorului electricitatii, actualul directror al Transelectrica a ocupat pina in septembrie 2000 postul de presedinte al Autoritatii nationale de reglementare in domeniul energiei. El a fost cel de-al doilea presedinte al ANRE de la infiintarea institutiei. Primul presedinte al ANRE, numit prin ordin al ministrului industriei, pe patru ani, in conformitate cu legislatia a fost schimbat in favoarea lui Jean Constantinescu. La vremea respectiva, circula zvonul ca schimbarea s-a facut la presiunea unui consilier al ministrului industriei, Dan Ionescu, care ulterior a devenit adjunctul lui Constantinescu, pastrindu-si totodata functia de consilier al lui Berceanu. Imediat dupa numirea in functie, directorul general al Transelectrica i-a demis pe sefii de Departamente, inlocuindu-i cu fosti colegi din cercetare. (D.V.) Senatorii "fani" Irak isi iau leafa intreaga Senatorii PRM Ion Lupoi si Nicolae Iorga, care au fost plecati zilele trecute in Irak, nu vor fi sanctionati pecuniar de catre conducerea Senatului "pentru ca au dreptul la opt zile de concediu motivat pe parcursul unei sesiuni", a spus presedintele Nicolae Vacaroiu. Cei doi senatori nu au facut cerere de concediu, insa acest lucru nu influenteaza decizia Biroului Permanent al Senatului de a-i sanctiona pe cei doi peremisti doar cu un avertisment. Daca dupa audierea senatorilor Lupoi si Iorga in Comisia de politica externa se va constata ca, in Irak, cei doi au facut declaratii in numele Parlamentului Romaniei, vor fi din nou sanctionati. (N.I.) Franta vrea sa iesim anul acesta de pe lista neagra a vizelor Franta continua sa fie avocatul Romaniei pentru integrarea in Uniunea Europeana, dar nu isi pune neconditionat "obrazul la bataie". Ministrul delegat pentru afaceri europene, Pierre Moscovici, i-a atras atentia ministrului roman al integrarii, Hildegard Puwak, ca Romania trebuie sa reduca si sa controleze inflatia si sa faca pasi concreti in problemele privind protectia mediului, securizarea frontierelor si copiii institutionalizati. Mesajul ministrului francez catre Romania a fost ca "UE asteapta rezultate clare de implementare a reformelor propuse de Guvernul Nastase" si a recunoscut, conform Radio Romania Actualitati, ca "opinia larga este oarecum nelinistita" in legatura cu rezultatele concrete ale reformei din Romania. Ministrul integrarii s-a intilnit cu Pierre Moscovici la Paris. Ocazie cu care nu numai ca Franta si-a reconfirmat pozitia de sustinatoare a Romaniei pentru aderarea la UE, dar in care s-a subliniat faptul ca doreste renuntarea la obligativitatea vizelor pentru cetatenii romani in cursul anului 2001. "Dorim sa reunim o majoritate calificata (in cadrul UE) pentru a obtine, in cursul anului 2001, renuntarea la obligativitatea vizelor cerute cetatenilor romani", a declarat Pierre Moscovici, citat de AFP, dupa intilnirea cu ministrul roman al integrarii europene. Totusi, acest sprijin nu inseamna ca autoritatile de la Bucuresti pot sta cu bratele incrucisate, ci trebuie sa treaca la indeplinirea cerintelor UE pentru eliminarea vizelor, in special la securizarea frontierei de Est si la cea a pasapoartelor. Pierre Moscovici a recunoscut ca "unii dintre partenerii nostri (n.r. - state membre UE) au apreciat ca nu exista toate garantiile in privinta securizarii frontierelor si ca acestea ar trebui intarite". Una dintre tarile care se impotrivesc scoaterii Romaniei de pe lista neagra a vizelor este Germania. Desi la momentul respectiv declaratia a fost criticata, autoritatile de la Bucuresti nu trebuie sa uite avertismentul dat pe 3 noiembrie 2000 de catre baroana Emma Nicholson, raportorul pentru Romania al Parlamentului European. La acel moment, ea atragea atentia ca UE acorda trei luni guvernului dupa alegeri pentru a realiza progrese concrete si imediate in procesul de reforma. Acest "termen" expira in martie. Pentru securizarea frontierei de Est primim bani In acest moment, Romania trebuie sa-si securizeze si sa-si intareasca frontiera cu Republica Moldova. Vor fi introduse vize pentru cetatenii moldoveni, dar asta nu este suficient tinind cont de faptul ca Romania este considerata "tara de tranzit pentru imigratie ilegala in UE". Conform documentelor UE, cei mai multi dintre imigrantii ilegali vin din Asia si Africa si intra in Romania pe la frontiera cu Republica Moldova. Pentru intarirea controlului la frontiere, mai ales a celei estice, Romania va primi un ajutor de 19 milioane de euro de la Uniunea Europeana. Programul a fost semnat inca de pe vremea cind ministru de externe era Petre Roman. Asistenta vizeaza dezvoltarea unui sistem informational de procesare a vizelor, pregatirea personalului din Politia de Frontiera, achizitionarea de autovehicule si barci de patrulare pentru intarirea granitei cu Moldova si Ucraina, achizitionarea de uniforme verzi si albastre pentru patrulare in conditii meteo dificile si de echipamente speciale de supraveghere, precum ochelari si binocluri pentru vedere pe timp de noapte, vehicule cu sistem de supraveghere cu infrarosii si echipamente portabile pentru detectare pe baza termica. De asemenea, autoritatile trebuie sa realizeze un sistem on-line intre Ministerele Afacerilor Externe, Ordinii Publice si posturile de frontiera pentru a imbunatati procesul de acordare a vizelor. TEODORA GEORGESCU Ultima zi de campanie, ultima diversiune Stoica, acuzat ca a pus la cale o frauda de proportii O circulara trimisa de Partidul National Liberal catre filialele din Moldova anunta ca pentru Congresul PNL s-a modificat procedura de votare a conducerii superioare. Votul nu va mai fi secret, ci va fi inminat unor animatori care le vor depune in urnele mobile aflate in capatul rindului. Surse din PNL Iasi ne-au informat ca se incearca astfel o impunere a actualului prim-vicepresedinte, Valeriu Stoica. Procedura de a vota cu mina altuia poate fi foarte usor fraudata si din urna sa iasa "cine trebuie". Aceleasi surse din PNL ne-au declarat ca s-au pregatit deja alte urne mobile care le vor inlocui pe cele initiale, astfel incit presedinte al partidului sa iasa Valeriu Stoica. Membrii marcanti ai filialelor din Moldova s-au temut sa-si dezvaluie identitatea, sperind ca pina incepe Congresul sa se renunte la toate tentativele de fraudare si sa se voteze universal, direct si secret. CATALIN DUMITRESCU Stoica dezminte Chestionat in legatura cu acuzele care i se aduc, prim-vicepresedintele PNL, Valeriu Stoica, a declarat ieri ca informatia furnizata de "membri marcanti" ai filialelor din Moldova este falsa. In ceea ce priveste procedura de vot, liderul PNL a explicat cum anume se va desfasura aceasta: "Fiecare participant la congres va putea sa depuna in urna propriul buletin de vot. Urnele vor fi asezate linga masa prezidiului, nu vor exista urne mobile. Singura modificare consta in faptul ca delegatii veniti din filiale vor vota organizat, cu filiala". In acest weekend, liberalii isi hotarasc soarta Trei candidati cu bastonul de Bratian in ranita Valeriu Stoica, prim-vicepresedinte PNL, fost ministru al justitiei: 1. Viitorul presedinte al PNL trebuie sa aiba capacitatea de a construi si conduce institutii, clarviziunea de a elabora strategiile politice in raport cu realitatea Romaniei de astazi, puterea de a forma echipe, intelepciunea de a gasi drumul cel mai bun pentru reconstructia dreptei romanesti, o aderenta clara la valorile liberale - proprietatea privata, libertatea individului, initiativa economica. In ce masura am aceste calitati, poate sa aprecieze congresul pe baza a ceea ce am facut timp de 11 ani pentru PNL si, mai ales, pe baza a ceea ce am facut in ultimii 4 ani pentru PNL. Proiectele politice pe care le-am dus in aceasta perioada la indeplinire, respectiv unificarea liberala, cistigarea unei identitati inconfundabile pentru PNL si strategia pentru alegerile parlamentare, sint cele mai importante atuuri ale mele. 2. Am raspuns la aceasta intrebare. Iar concordanta dintre autoevaluarea pe care mi-o fac si evaluarea pe care o vor face delegatii la congres se va vedea la sfirsitul acestei saptamini. Este foarte important ca, apreciindu-ti calitatile, sa le subordonezi interesului PNL. Am facut pina acum dovada ca nu fac confuzie intre interesul personal sau interesul unui grup si interesul PNL. Timp de 11 ani am luptat pentru PNL si pentru afirmarea lui pe scena politica. 3. Crin Antonescu are un discurs coerent, are simtul umorului. Calin Popescu-Tariceanu este un om de afaceri si, inteleg, simpatizat de femei. 4. Aceasta intrebare nu are raspuns pentru ca am convingerea ca nu va exista turul doi. Voi cistiga din primul. Calin Popescu-Tariceanu, vicepresedinte PNL, fost ministru al comertului si industriei: 1. As spune ca, in primul rind, faptul ca activez in PNL inca de la infiintare. Sint printre fondatorii partidului. In decembrie 1989 am participat la toate momentele importante din evolutia PNL, am fost ales vicepresedinte in 1993 si am fost reconfirmat la congresul din 1997 cu cel mai mare numar de voturi dintre toti cei care au candidat. Si, ca o paranteza, pot spune ca am avut mai multe voturi decit Valeriu Stoica, care a candidat atunci singur la functia de prim-vicepresedinte. Pe de alta parte, cred ca in perioada in care am detinut functia de ministru al industriei si comertului am intreprins o serie de actiuni de reforma si restructurare care, din pacate, nu si-au gasit o replica de aceeasi intensitate pe parcursul a patru ani la nici unul dintre ministrii liberali. Ma refer la restructurarea sistemului minier, care a avut rezultate economice remarcabile, pentru ca au disparut pierderile. Acum, aceste intreprinderi sint repuse pe linia de plutire pentru ca si-au platit toate obligatiile catre stat si fac profit. Am facut reforma si restructurarea sistemului petrolier din Romania, am creat cea mai mare intreprindere din Romania - PETROM, am demarat reforma in sistemul energetic. Apoi, am facut o reforma importanta in domeniul comertului, prin liberalizarea regimului comertului atit in interior, cit si in exterior, prin aderarea Romaniei la CEFTA. Si prin completa liberalizare a preturilor astfel incit sa putem vorbi despre o autentica economie de piata si nu prin preturi controlate. Acestea sint citeva realizari importante cu care ma pot prezenta in fata delegatilor de la congres, carora sa le solicit increderea. Sint obligat sa constat ca fostul ministru al justitiei nu a reusit in patru ani sa demareze reforma in domeniul sau. 2. Presedintele PNL trebuie sa asigure simultan doua functii. Prima, functia de lider al partidului pe care i-o confera congresul, si a doua, care tine de capacitatile lui si nu de prerogativele congresului, aceea de a fi un purtator de mesaj si un vector de imagine pentru partid. Si cred ca la acest capitol Crin Antonescu are o serie de avantaje, pentru ca este perceput ca un vector de imagine, intr-o masura care va fi apreciata de delegatii la congres. In ceea ce-l priveste pe Valeriu Stoica este cert, si pentru delegati, si pentru observatorii PNL, chiar pentru electorat, ca daca va primi investitura de presedinte PNL nu poate sa fie purtatorul de imagine al partidului. Este suficient sa analizam care este cota lui de impopularitate din sondajele de opinie, precum si cota extraordinar de redusa de credibilitate pe care o are, care este "intrecuta" numai de cea a dlui Ion Diaconescu. 3. La Crin Antonescu: carisma personala si capacitatea de a comunica cu oamenii, atit in partid, cit si in exterior. La Valeriu Stoica: ambitia si abilitatea pentru jocuri de culise. 4. Avind in vedere ca eu am un singur vot, iar votul meu este secret, imi pastrez dreptul de a opta pentru mine. Pentru un vot de asemenea importanta, vreau sa cred ca este dreptul fiecaruia dintre delegati de a avea deplina libertate de opinie si de constiinta. Nu ar fi poate corect sa incerc sa influentez votul lor pe baza aprecierii mele, care poate fi subiectiva. Crin Antonescu, vicepresedinte PNL, fost ministru al tineretului si sportului: 1. Capacitatea de comunicare, capacitatea de a face parte dintr-o echipa si de a conduce o echipa, experienta activitatii intr-o organizatie teritoriala - pe care dintre noi, cei trei candidati, doar eu o am. 2. Cred ca, intr-o mai mare masura decit Valeriu Stoica, pot reprezenta PNL fara a limita mesajul acestuia intr-o cota de impopularitate care sa-mi apartina. Si, in comparatie cu Calin Popescu-Tariceanu, cred am o motivatie si o capacitate de efort mai mare. 3. La Valeriu Stoica: tenacitatea si capacitatea de efort indelungat. Iar la Calin Popescu-Tariceanu: faptul ca nu are pornirea de a nu lasa si altora loc pe linga el, atunci cind este in postura de lider. 4. Este o ipoteza atit de putin probabila, incit nu mi-am formulat vreun raspuns. Grupaj realizat de CRISTINA SOFRONIE [19][pl.dll?rid=expresro] 