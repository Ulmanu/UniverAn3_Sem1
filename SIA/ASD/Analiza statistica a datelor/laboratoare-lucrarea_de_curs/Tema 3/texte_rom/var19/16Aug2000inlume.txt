 Urale, aplauze si un Oscar pentru Onoarea familiei Clinton Presedintele american, Bill Clinton, a primit o statueta Oscar, premiul suprem la Hollywood, dupa ce si-a rostit discursul de adio la Conventia Nationala a democratilor, care a avut loc la Los Angeles, si a salutat candidatura vicepresedintelui sau, Al Gore, la alegerile prezidentiale din toamna, transmit agentiile internationale de presa. "In urma cu 40 de ani, la Los Angeles, noi l-am lansat pe John Fitzgerald Kennedy si noua frontiera. Astazi, sintem aici pentru a-l lansa pe presedintele viitorului secol, Al Gore", a spus entuziasmat presedintele american. El i-a adus elogii si multumiri profunde Primei Doamne, Hillary Clinton: "Timp de 30 de ani, ea a fost mereu acolo pentru toti copiii nostri. A fost o Prima Doamna extraordinara. A fost mereu linga familia ei. Si intotdeauna a fost linga familiile din New York si din intreaga America". Explicind cum se simte la ideea ca, in curind, i se va termina mandatul de presedinte, Clinton a incercat sa explice: "Pe masura ce iti expira timpul… treptat, te simti din ce in ce mai umilit, nu te loveste dintr-odata". In privinta candidaturii lui Gore, liderul de la Washington a glumit: "Am luat masa impreuna o data pe saptamina, saptamina de saptamina, timp de opt ani, pina cind a gasit ceva mai important de facut". Hillary a multumit Americii pentru viata pe care a dus-o Inaintea lui Bill Clinton, in fata delegatilor reuniti la Conventia democratilor a luat cuv"ntul sotia presedintelui, Hillary Clinton, care candideaza pentru postul de senator de New York, si care a stirnit urale mai entuziaste decit presedintele. "Va multumesc pentru increderea si sprijinul vostru la bine si la rau. Va multumesc, din adincul sufletului, pentru onoarea si privilegiul unei vieti intregi", a spus Hillary Clinton, aplaudata de cei 4.000 de suporteri ai democratilor, prezenti in sala. Conventia Partidului Democrat nu a fost insa lipsita de incidente: un grup de fani hard rock si manifestanti care s-au prezentat ca fiind "anarhisti" au incercat sa distruga bariera care ii separa de locul unde avea loc reuniunea. Ei s-au luat la bataie cu politistii, in care au aruncat cu pietre si sticle, iar oamenii legii au recurs la gloante de cauciuc si gaze lacrimogene, precum si tunuri cu apa, arestind mai mult de zece persoane. ISABELLA ALEXANDRESCU A ucis pentru mandat si-acum este judecat Procesul republicanului acuzat de a-si fi ucis cu focuri de arma rivalul democrat cu citeva saptamini inainte de alegerile pentru postul de senator, s-a deschis luni la Cookeville (Tennessee) si va dura doua saptamini, relateaza AFP. Byron Low Tax Looper, care si-a schimbat legal al doilea prenume, optind pentru "Low Tax" ("Taxe reduse") spre a face reclama programului sau politic, a fost arestat in octombrie 1998, sub acuzatia de omor. El este invinuit de a fi deschis focul pe 19 octombrie 1998 asupra senatorului statului Tennessee, Tommy Burks, cu trei saptamini inainte de alegeri, care, potrivit sondajelor, ar fi cistigat scrutinul. Burks, 58 de ani, a fost gasit mort in masina sa. Chiar daca Looper s-a predat politiei citeva zile mai tirziu, el nu a putut fi scos de pe listele de candidati. Vaduva lui Burks, Charlotte, a lansat o campanie impotriva lui Looper, beneficiind chiar de sustinerea republicanilor din statul respectiv, si l-a invins detasat pe "Taxe reduse". Romanii, nelipsiti din grupurile de imigranti clandestini Mai mult de o suta de imigranti clandestini, care incercau sa ajunga in Europa Occidentala prin Slovenia, au fost arestati in ultimele zile, relateaza AFP. Luni seara au fost retinuti in estul Sloveniei 46 de iranieni, sapte romani si un croat, iar simbata, 30 de iranieni, irakieni si afgani. Cu citeva zile inainte, politia arestase, in aceeasi zona, 31 de iranieni, somalezi, indieni, bengalezi si romani. Alti doi romani au fost arestati, in aceeasi perioada, in sud-vestul Sloveniei. Fostele republici iugoslave, Bosnia-Hertegovina, Croatia si Slovenia sint din ce in ce mai frecventate de candidatii la imigratia clandestina spre Europa de vest. (C.M.) Lacrimi si imbratisari la Seul si Phenian Surprize, surprize in Peninsula Coreea Un sud-coreean, in virsta de 89 de ani, a murit chiar inainte de a se intilni cu fratele sau mai tinar pe care nu l-a vazut de pe vremea raidurilor aeriene din timpul razboiului coreean de acum 50 de ani, relateaza France Presse. Park Won-Gil a incercat cu disperare sa supravietuiasca cancerului de care suferea pentru a-si revedea fratele, in virsta de 69 de ani, Park No-Chang, care se numara printre cei o suta de nord-coreeni care au sosit marti la Seul pentru a se intilni cu rudele despre care nu mai stiau nimic de mult timp. Fratele mai mare a intrat insa in coma pe 7 august si a murit, cu numele fratelui sau pe buze, sase zile mai tirziu. Fratelui mai mic nu i s-a permis nici participarea la inmormintare, din cauza unor reglementari ale autoritatilor din cele doua tari referitoare la reintilnirea dintre familiile despartite. 151 de nord-coreeni au sosit ieri dimineata in capitala sud-coreeana cu un avion Iliusin-62, acelasi aparat luind de la Seul alte 100 de persoane care isi vor intilni rudele din nord. Acest prim-schimb face parte din programul de reconciliere dintre cele doua tari, demarat prin intilnirea istorica dintre conducatorii celor doua state, Kim Dae-Jung si Kim Jong-il, care a avut loc in luna iunie. ALEXANDRA RARES Cursa contracronometru pentru salvarea echipajului de pe submarinul "Kursk" Agonie in adincuri Supravietuitorii cer ajutor batind in peretii navei scufundate Submarinul nuclear rusesc "Kursk", scufundat duminica dimineata in largul Marii Barents, continua sa se afle ieri pe fundul marii, la o adincime de peste 150 de metri, avind la bord 116 oameni si 24 de rachete balistice. Cele doua reactoare nucleare ale submersibilului au fost, dupa cit se pare, oprite, ceea ce inseamna ca, pe de o parte, momentan nu exista pericolul unor scurgeri radioactive, si, pe de alta, ca pe vas nu mai exista energie electrica, echipajul fiind in pericol de inghet si asfixiere. Cel putin o parte a ofiterilor si marinarilor de pe "Kursk" era inca in viata, ei incercind sa comunice cu navele de salvare, batind cu obiecte metalice in peretii submarinului pentru ca instalatiile radio de la bord nu mai functioneaza. Marina militara rusa a trimis in locul in care a fost localizat submarinul circa 15 nave de salvare, dar acestea nu au putut interveni in primele 36 de ore dupa producerea accidentului din cauza vremii foarte proaste care a impiedicat stationarea navelor de interventie. Operatiunile de evacuare a echipajului captiv au inceput ieri dupa-amiaza, dupa cum a declarat comandantul marinei militare ruse. Eventualii supravietuitori trebuie supusi depresurizarii Din flota salvatoare face parte si portavionul "Amiral Kuznetov", care serveste provizoriu drept heliport. Marina rusa intentioneaza sa foloseasca si un clopot special pentru evacuarea echipajului, dar acesta nu poate gazdui decit cite 15 oameni o data, la intervale de timp relativ mari, ceea ce inseamna ca, in lipsa altor mijloace, nu vor putea fi salvati toti marinarii. Statele Unite si Marea Britanie si-au oferit ajutorul, insa Rusia nu l-a acceptat deocamdata. "Kursk", o nava intrata in serviciu in anul 1995, unul dintre cele mai moderne submarine rusesti (clasa Anteu, dupa clasificarea rusa, sau Oscar-2 - dupa cea a NATO) nu dispune, din pacate, de capsule de salvare a echipajului. Pentru ca se afla de o relativ lunga perioada de timp la adincimea de circa 150 de metri, marinarii de pe "Kursk" nu pot iesi direct la suprafata, ci trebuie sa se ridice treptat, pentru ca oxigenul comprimat din singele lor sa nu se dilate brusc. Ei trebuie sa stea citva timp in asa-numitele "plafoane de decomprimare", in caz contrar riscind sa dezvolte fenomenul numit embolie, care poate fi mortal. Patru dintre compartimentele de la prora au fost inundate Un alt pericol care-i pindeste pe marinari este scaderea nivelului de oxigen din aerul pe care-l respira. Pe masura ce cantitatea de oxigen se diminueaza, se instaleaza fenomenul numit anoxie, care duce la stari de spirit extreme, de la apatie totala la irascibilitate si agresivitate. O data cu sporirea anoxiei cerebrale (irigarea creierului cu cantitati din ce in ce mai mici de oxigen), ei vor deveni tot mai confuzi si mai slabiti din punct de vedere fizic. Stadiile finale sint coma, urmata la scurta vreme de moarte. "Kursk" a esuat la circa 150 de kilometri de portul Severomorsk, fiind localizat de sonare la latitudinea 69,4 grade nord si longitudinea 37,5 grade est, intr-o zona internationala a Marii Barents, situata intre Federatia Rusa si Norvegia. Submarinul participa la o serie de manevre militare, contactul cu el fiind intrerupt imediat dupa ce a tras o torpila. Imagini luate cu ajutorul unor camere de luat vederi submarine arata ca nava zace pe fundul marii culcata pe o parte. Patru dintre compartimentele de la prova, unde se afla si tuburile lanstorpila, au fost complet inundate si izolate, echipajul refugiindu-se la pupa. Potrivit Statului Major al armatei ruse, "nu este exclus" ca printre ofiteri si marinari sa existe victime. Cel mai probabil, scufundarea submarinului a fost cauzata de explozia unei torpile Ipoteza data drept favorita de conducerea armatei ruse, cea a unei coliziuni, a fost infirmata de camerele de luat vederi, raminind drept mai probabila cea a unei explozii. O deflagratie care sa provoace scufundarea submarinului putea fi provocata atit de o torpila defecta, cit si de o torpila trasa accidental catre submersibil sau de ciocnirea cu o mina. Ipoteza exploziei este sprijinita de faptul ca un crucisator ("Piotr Veliki") si un alt submarin care participau alaturi de "Kursk" la aceeasi aplicatie au inregistrat "o unda de soc". Cotidianul "Kommersan" precizeaza insa ca aceasta informatie, care circula in rindul personalului din Flota Nordului, "este neoficiala". Comandantul marinei militare ruse, amiralul Vladimir Kuroiedov, a declarat si el ca "ipoteza unei explozii in primul compartiment al torpilelor este cea mai probabila" pentru explicarea accidentului. Sanse reduse pentru salvarea echipajului Amiralul Kuroiedov a estimat ca din pacate exista putine sanse de salvare atit a echipajului, cit si a submarinului "Kursk", in pofida impresionantei desfasurari de forte venite in ajutor. "Posibilitatea solutionarii pozitive a operatiunilor de salvare depinde foarte mult de situatia din interiorul submarinului", a spus Kuroiedov, precizind ca supravietuirea celor 116 marinari este conditionata de "o intreaga serie de factori". "Numarul compartimentelor inundate, cresterea presiunii atmosferice si a temperaturii, pozitia rezervoarelor de aer, toti acesti factori influenteaza posibilitatea de supravietuire. Cunoscind toate elementele, marinarii de la fata locului vor face tot ce le sta in putinta pentru a salva echipajul submarinului, in pofida conditiilor meteorologice defavorabile", a conchis amiralul. Cosmarul scufundarii unui submarin, povestit de un supravietuitor Marinarul rus Saim Seinin a cunoscut oroarea de a fi blocat pe fundul apei, la fel ca si echipajul de la bordul submarinului "Kursk". In 1960, pe cind avea 22 de ani, el participa la o aplicatie desfasurata, evident, tot in Marea Barents, cind o torpila a explodat pe rampa de lansare, provocind scufundarea navei la 270 de metri adincime. "A fost un zgomot infernal. Intreaga nava era metalica, asa ca va puteti inchipui sunetul teribil al exploziei", a declarat el, precizind ca doar 14 din cei 56 de membri ai echipajului au reusit sa supravietuiasca. In apa glaciala a marii, unul cite unul, Seinin si ceilalti 13 camarazi ai sai au fost trasi la suprafata cu ajutorul unui cablu, cu cel putin o ora mai repede decit ar fi fost normal, daca era sa fi respectat plafoanele de decomprimare. "Am iesit la suprafata cu singele siroindu-mi pe gura si nas. Mi se sparsese un plamin", a descris Seinin, cu lacrimi in ochi, o mica parte a simptomelor emboliei pe care a suferit-o. Dupa ce a ajuns pe uscat, fostul marinar a stat mai bine de un an in spital, fara a-si reveni complet nici astazi. CONSTANTIN VLAD "Kursk" - fisa tehnica Submarinul "Kursk" este o nava de atac cu rachete de croaziera, una dintre cele mai mari, moderne si capabile de care dispune marina militara rusa. El are un deplasament de 15.500 - 22.500 tone (in imersie) si, desi este special conceput pentru a fi mai rezistent in caz ca este atacat cu torpile conventionale, se scufunda si se manevreaza dificil. Clasa Anteu beneficiaza de un sistem de propulsie mai silentios decit oricare alt submarin rusesc (sovietic) precedent si este dotat cu cele mai avansate echipamente electronice (navigatie, bruiaj si observatie). Pe "Kursk" pot fi amplasate maximum 24 de rachete tip SS-N-19, care au o raza de actiune de 550 de kilometri (de trei ori mai mare decit cele de pe submersibilele anterioare clasei sale), ce pot fi dotate cu focoase nucleare. Rachetele pot fi lansate cind submarinul se afla in imersiune, prin tuburi fixate la un unghi de 40 de grade fata de orizont. Fiecare dintre tuburi are cite sase trape etanse la ambele capete. Tuburile lanstorpila pot lansa atit torpile, cit si rachete cu raza scurta de actiune. Fusiform, "Kursk" are 154 de metri lungime, 18,2 metri latime si 9 metri inaltime. El atinge o viteza maxima de 32 de noduri in imersie, respectiv 15 noduri la suprafata. Este propulsat de doua turbine cu aburi antrenate de tot atitea reactoare nucleare, avind o autonomie (limitata de rezerve de apa si alimente) de 50 de zile. Submarinele din clasa sa sint deservite de un echipaj de maximum 130 de oameni - 44 de ofiteri si 68 de marinari. 