 Cum sa va cheltuiti banii Televizoare pentru toate bugetele familiale Televizorul, acel ecran magic aproape nelipsit din orice casa, este fereastra deschisa catre lume a oricarei locuinte. Poate tine loc de prieteni sau de baby-sitter si iti ofera divertisment la cel mai ieftin pret. Daca nu aveti un televizor sau va doriti ceva mai performant aveti de unde alege. Si asta pentru ca tehnologia de virf nu a ocolit acest domeniu. Preturile variaza de la cele mai simple modele (undeva in jurul valorii de 3.000.000 de lei) pina la cele mai sofisticate aparate (care pot ajunge la pretul de 150.000.000 de lei si pot fi procurate la comanda). De la televizoarele clasice, de 50 Hz, acum puteti alege ceva mai performant, cu o imagine mai compacta, oferita de tehnologia de 100 Hz. In plus, aceasta noua tehnologie face ca rata de improspatare a imaginii sa fie dubla fata de cea a receptoarelor tv obisnuite, avind ca rezultat eliminarea pilpiirilor si, in consecinta, reduce oboseala ochilor. De asemenea, ecranele conventionale curbate reflecta lumina de pe o suprafata mult mai intinsa, lumina de ambianta ducind la aparitia unor perturbatii de imagine. Aceasta problema nu mai exista la noile televizoare cu ecran plat, care va ofera o calitate sporita a imaginii indiferent de unghiul din care se priveste. Televizoarele care beneficiaza si de scanare digitala elimina practic complet zonele si liniile tremurate, oferindu-va conditii de vizionare perfecte. Exista si televizoare cu imagine in imagine, adica puteti viziona in acelasi timp mai multe programe, prin intermediul unor ecrane mai mici create pe ecranul televizorului dumneavoastra. Cind va cumparati un televizor, in primul rind trebuie sa fiti atenti la functiile de baza: numarul de canale (intre 50 si 100), daca beneficiaza sau nu de banda larga de frecventa sau de hiperbanda - o lungime de banda adaugata cu ajutorul caruia se pot receptiona mai multe programe. Unele televizoare sint dotate si cu multisistem, adica cu toate sistemele de culori. La noile televizoare ecologice, produse in conformitate cu standardele Uniunii Europene, este aplicata o substanta chimica speciala care, in eventualitatea unui incendiu, are rolul de a incetini propagarea acestuia si de a preveni degajarea gazelor toxice. Cind va alegeti televizorul trebuie sa va uitati si la service-ul oferit. Puteti avea surpriza ca service-ul mentionat in contract sa nu apartina firmei repective, ci sa fie un simplu centru de reparat televizoare. Nici o garantie pe termen lung nu trebuie sa va incinte prea tare. Un televizor de la firma consacrata, chiar daca nu are o garantie mai mare de trei ani, poate sa nu va creeze nici o problema, pe cind un altul, cu o garantie de cinci ani, sa se strice de citeva ori in aceasta perioada. LOREDANA OPROIU Cabernet Sauvignon - regele vinului rosu romanesc In seria celor mai valoroase sortimente de vin romanesc, Cabernet Sauvignon ocupa unul dintre primele locuri. Degustatorii il denumesc "regele vinului rosu", iar asta datorita buchetului deosebit de placut pe care-l are atit ca vin proaspat, cit si prin invechire la sticla. Aromele sale il apropie calitativ de vinul de Bordeaux cu care este asemanat deseori de catre specialisti. Cabernetul Sauvignon este un vin sec, cu un continut in zaharuri de pina la 4 grame /litru. Este recomandat a se consuma cu carne rosie, vinat, cu carne de oaie, la brinzeturile fine, putind insoti de asemenea supele tari si sosurile de culoare inchisa. BOGDAN OPREA Conopida si fructe de padure in pietele bucurestene Daca nu ati iesit in natura si totusi aveti pofta de niste fructe de padure, mergeti in piata si dorinta vi se va implini. Numeroase tarabe sint pline, in aceasta perioada, cu zmeura - perfecta si pentru o dulceata delicioasa. Iar daca vreti sa cumparati si alte produse "noi", pentru a diversifica felurile de mincare, va sfatuim sa incercati conopida, de exemplu. Pretul este "atragator". IULIANA ANGHEL Premii iluzorii Un om amarit, dintr-un sat uitat de lume, se trezeste intr-o buna zi cu o hirtie prin care este anuntat ca este fericitul cistigator al unei camere video Sony. Fara sa fi completat vreo cerere, fara sa fi participat la vreun joc sau concurs. Pentru a intra in posesia premiului, "norocosul" trebuie sa comande doua produse (pe care, probabil, le va si plati anticipat), sa completeze un formular pe care sa-l trimita la sediul firmei - SRL-ul "La cartierul general al premiilor". Va avea de asteptat o viata si va primi, eventual, doar produsele comandate. De aproape un an, exista o lege care incrimineaza escrocheriile la distanta. Pentru a se proteja impotriva acestor pacaleli, consumatorul trebuie sa stie cum poate deosebi o firma serioasa de una care vrea doar sa faca bani peste noapte. ( M.B. ) Atentie la oferte Pliantele de prezentare a marfurilor trebuie sa contina identitatea si adresa unde functioneaza firma, nu doar o simpla casuta postala Prezentarea produsului trebuie sa includa caracteristicile esentiale ale acestuia, pretul cu amanuntul, cheltuielile de livrare, modalitatile de plata si livrare, termenul de garantie Oferta trebuie prezentata cu data de incepere si data-limita In cazul in care consumatorul a platit o marfa, dar primeste alta in loc, pentru ca cea comandata nu mai exista in stoc, el o poate returna sau poate cere banii inapoi. Marfa se returneaza in termen de zece zile, in timp ce banii trebuie restituiti cetateanului de firma in termen de 30 de zile. Zaharul la zahar trage UE se-ndulceste Industria zaharului din Europa va cunoaste o schimbare de proportii in perioada urmatoare, ca urmare a unei serii de achizitii realizate de companiile din domeniu, au avertizat analistii si producatorii de zahar, citati de Reuters. Compania germana Suedzucker AG, cel mai mare producator european de zahar, a anuntat in luna iunie ca va cumpara compania Saint Louis Sucre (SLS), cea de-a doua ca marime de pe piata franceza, pentru suma de 1,6 miliarde de euro (1,36 miliarde de dolari). In aceeasi perioada, grupul francez CGB, care cultiva sfecla de zahar, si asociatiile de producatori particulari din Italia si-au exprimat interesul pentru a prelua un alt important producator mondial din domeniu, Beghin-Say. "Producatorii de zahar din Uniunea Europeana traverseaza o perioada de consolidare si incearca sa reduca costurile de productie, urmarind o mai mare profitabilitate", a apreciat Christoph Berg, analist la firma germana FO Licht. "Autoritatile de la Bruxelles incep sa reconsidere posibilitatea de a reforma piata europeana a zaharului, iar modificarile recente sint un semn pentru schimbarile la care ne putem astepta in viitor", a adaugat Berg. In perioada 1999-2000, in Uniunea Europeana functionau 147 de fabrici de zahar, cu 25a mai putine decit la inceputul anilor 1990. O serie de alti producatori din domeniu isi indreapta atentia spre Europa de est. "Avem deja fabrici in aceasta regiune. Pozitia noastra pe aceasta piata este mai buna decit in alte parti. Sintem interesati sa achizitionam unele centre din Polonia", a declarat purtatorul de cuvint al companiei Suedzucker. ( A.M. ) Va curge sampanie la Galati Sansa Sidex Autoritatea pentru Privatizare si Administrarea Participatiilor Statului (APAPS) intentioneaza sa prezinte in sedinta de joi a guvernului un memorandum care sa mandateze Comisia de privatizare a Sidex Galati sa semneze, vineri, contractul de privatizare cu grupul LNM ISPAT. Ovidiu Musetescu, presedintele APAPS, a participat in urma cu doua zile la intilnirea dintre reprezentantii holdingului LNM ISPAT, ai conducerii si ai sindicalistilor de la Sidex. "Sper ca, foarte curind, Sidex va intra prin ISPAT in familia marilor producatori de otel din lume. Am intrat in linie dreapta in privinta finalizarii negocierilor pentru privatizarea Sidex", a declarat Musetescu. Reprezentantii sindicatelor afiliate la Sidex si presedintele APAPS au semnat un protocol prin care Autoritatea pentru Privatizare se angajeaza sa negocieze, in cuprinsul contractului de privatizare, o serie de prevederi cu caracter social, cum ar fi preluarea personalului existent la data finalizarii contractului, obligatia noului proprietar de a nu face disponibilizari colective pe o perioada de cinci ani - diminuarea de personal urmind sa aiba loc doar pe cale naturala. O alta prevedere a protocolului stipuleaza negocierea angajamentului potentialului cumparator pentru cofinantarea - alaturi de alte institutii ale statului -, a unui program de reconversie si acompaniament social, dupa trecerea celor cinci ani. Alte clauze prevad preluarea contractului colectiv de munca in vigoare la data semnarii, angajari anuale de personal din rindul absolventilor Grupului Scolar Industrial Metalurgic, facilitarea finantarii pentru continuarea programului construirii de locuinte. Reprezentantii LNM ISPAT au prezentat planul de afaceri si programul de restructurare pentru urmatorii cinci ani, afirmind ca doresc o relatie buna si de lunga durata cu salariatii. Ei au afirmat ca intentioneaza sa mentina integral fluxul de productie, sa creasca vinzarile si sa identifice noi piete de desfacere. ( A.M. ) Nicolina cistiga un miliard de lei pe an Avere impletita din nuiele de rachita In comuna Ivesti, Galati, intr-o curte de 500 de metri patrati, a fost incropita o afacere mica dar profitabila. Este o afacere cu impletituri din rachita, care aduce un miliard de lei pe an. Produsele acestui mic atelier au devenit celebre in Olanda, Germania, Franta, Italia, Austria si Anglia, pentru ca intreaga productie este destinata exportului. Rachita fiarta si cojita Firma are trei asociati: Daniel Mocanu, Alexandru Mihalache si Ghita Chiriac. Dar creierul afacerii este Nicolina Chiriac, sotia lui Ghita. Este o afacere "de familie", unde fiecare asociat pune umarul, ajutind cu ce ii sta in putinta. Nicolina Chiriac are 47 de ani. Ea a lucrat 20 de ani la celebra sectie de impletituri din rachita din Ivesti, care apartinea statului si care lucra mobilier din rachita pentru export. Sectia s-a desfiintat in 1999, chiar daca mergea bine, 170 de oameni raminind fara loc de munca, chiar daca erau adevarati maestri ai impletiturilor din rachita. Nicolina stia meserie mai bine decit toti, fusese sef de atelier. In anul in care a ramas somera, Nicolina Chiriac si sotul ei, impreuna cu doi dintre finii lor au infiintat firma. Au cumparat o cladire la sosea, in comuna. Si au inceput sa amenajeze spatiul pentru un mic atelier. Astazi, pe terenul de 500 de metri patrati se afla o hala in care citiva oameni cojesc rachita. Au fost angajate si 18 femei care lucrasera la vechiul atelier. Rachita se fierbe, apoi se cojeste. Urmeaza partea cea mai grea, impletitura produsului. Toata munca se efectueaza manual. Apoi, produsele se lacuiesc si se lasa la uscat. Cosuri, la sase marci bucata Cosuri de piata, cosuri de legume, cosuri pentru flori, cosuri pentru pisici si ciini, cosulete pentru piine si fructe, cosuri mari pentru brutarii - acestea sint doar citeva din produsele pe care micul atelier, aflat la marginea soselei din Ivesti, le produce. Un cos ajunge pina la sase marci bucata. Clientii sint din Olanda, Franta, Italia, Austria, Anglia sau Germania. Un cos mic se impleteste intr-o ora. Nicolina Chiriac supravegheaza lucrul, dar, uneori, se apuca chiar ea de impletit, daca timpul este presant, iar clientul nu mai are rabdare. Problemele nu au lipsit pentru cei trei asociati. Transportul este scump, taxele sint mari, nici o lege nu incurajeaza afacerile mici. "Materia prima, rachita, se gaseste din ce in ce mai greu si este din ce in ce mai scumpa. Directiile Silvice din judet au scos toata rachita din zona, asa ca sintem nevoiti sa aducem materia prima tocmai de la Craiova, iar transportul e scump", spune Nicolina. Cei trei asociati s-au ferit de credite la banca, pentru ca "era riscant". Ei vor sa extinda afacerea. Vor sa produca si mobilier din rachita, sa diversifice produsele. Cosurile din rachita sint celebre in zona Galatiului, dar si in celelalte zone din tara. Pentru ca atelierul lucreaza, uneori, si pentru piata interna, atunci are comenzi. Cei trei asociati spun ca muncesc de dimineata pina seara, pentru ca pamintul pe care il are fiecare trebuie lucrat, iar o casa la tara trebuie mereu ingrijita. Nicolina Chiriac spera ca totul va merge bine, ca va putea extinde atelierul, mizind pe faptul ca strainii iubesc lucrurile impletite din rachita, confectionate cu migala de angajatii atelierului din Ivesti. ALINA COMSA-DURBACA [13][pl.dll?rid=expresro] 