 Senatorii au aprobat reducerea impozitului pe profit Senatul a adoptat ieri Ordonanta de Urgenta 217/1999 prin care cota de impozit pe profit se reduce de la 38% la 25%. Conform acestei ordonante, baza impozitului pe profit se largeste prin instituirea unei noi categorii de platitori, respectiv institutiile publice care platesc impozitul pe profitul realizat din activitati economice. Senatorii au modificat textul actului normativ, prevazind reducerea cu 50% a impozitului pe profit, daca acesta este utilizat pentru investitii in active corporale si necorporale. Modificarile aduse de Senat acestei ordonante vor intra in vigoare doar in cazul in care vor fi aprobate si de Camera Deputatilor. (N.B.) Conturile Romaniei - in miscare: Scade puternic deficitul de cont curent, creste usor datoria tarii Diferenta dintre cit a incasat Romania din exporturi si cit a platit pentru importuri a fost de numai 523 milioane dolari, in scadere cu 38,8% fata de perioada similara a anului trecut, cind deficitul contului curent a fost de 855 milioane dolari. Autoritatile de la Bucuresti au proiectat un deficit al contului curent de 1,4 miliarde dolari pentru anul 2000, iar in primele sapte luni ale anului s-a cumulat putin peste o treime (37,4%) din acesta. Reducerea cu 11,6% a deficitului balantei comerciale si majorarea cu 87,2% a excedentului transferurilor curente au fost principalii factori care au dus la imbunatatirea soldului contului curent, a informat BNR. Datoria externa a Romaniei a crescut, in primele sase luni, cu 1,1% si a atins nivelul de 8.953,4 milioane dolari. Datoria externa pe termen mediu si lung s-a majorat in aceasta perioada cu 1,8%, pina la nivelul de 8.626,8 milioane de dolari, in timp ce datoria pe termen scurt a scazut cu 15,2%, la 326,6 milioane de dolari. Datoria publica si public garantata a inregistrat, la 30 iunie 2000, un sold de 6.228,2 milioane de dolari si a reprezentat 72,2% din datoria pe termen mediu si lung, fata de 71,8% la 31 decembrie 1999. Soldul datoriei private a ramas nemodificat fata de sfirsitul anului 1999 si s-a cifrat la 2.398,6 milioane de dolari. (L.M.) BCR vinde mostenirea Bancorex Grupul Banca Comerciala Romana (BCR) a inceput deja privatizarea printr-o prima tranzactie: vinzarea unui pachet de actiuni de 30% detinut de BCR la Italo-Romena, fosta banca mixta, infiintata de Bancorex. Structura initiala a Italo-Romenei a fost 50% BCR, 30% Banca di Sicilia si 20% San Paulo di Torino. Veneto Banca a cumparat de la cele doua banci italiene pachetul de 50%, iar acum, pentru a detine controlul, perfecteaza contractul cu BCR pentru a cumpara pachetul de actiuni de 30%. Conducerea BCR si-a prezentat initial oferta la Banca di Roma, dar aceasta a hotarit sa-si deschida banca proprie in Romania. Pe 21 septembrie se va intruni AGA care va valida aceasta tranzactie. Veneto Banca este o banca din grupul bancilor medii italiene, rezultata in urma fuziunii dintre doua banci mai mici. Banca di Roma, in urma analizei de piata din Romania, isi va deschide la rindul sau un branch aici. Practic, prin detinerea pachetului majoritar de actiuni la Italo-Romena, "Veneto Banca va insemna prima penetrare a Italiei pe piata romaneasca", a declarat Nicolae Danila, presedintele BCR. Danila precizeaza ca vinzarea acestui pachet de actiuni a fost facuta la cererea partii italiene, deoarece Banca di Sicilia va fi cumparata de Banca di Roma, iar San Paolo di Torino va fuziona cu o alta banca. Referitor la celelalte banci straine care au apartinut Bancorex, Nicolae Danila a precizat ca acestea vor ramine in cadrul Grupului BCR si se vor privatiza o data cu acesta, reprezentind un real avantaj pentru un investitor strain. GABRIELA TINTEANU Bucharest Marriott Grand Hotel organizeaza Tirg de joburi In perioada 18-21 septembrie 2000, la Sala Palatului va avea loc Tirgul de joburi Marriott, care va selectiona personal pentru functii nonmanageriale in cadrul Bucharest Marriott Grand Hotel, ce se va deschide in luna noiembrie. Hotelul intentioneaza sa angajeze 400 de persoane pentru receptie, restaurant, bar, bucatarie, spalatorie, paza, precum si cameriste. "E minunat sa vezi ca o companie americana de talia Marriott-ului creeaza sute de locuri de munca in Romania. Romanii vor sa munceasca, iar noi dorim sa le oferim posibilitati bune", a declarat James Rosapepe, ambasadorul SUA in Romania, care va lua parte la deschiderea oficiala a Tirgului de joburi. Marca Marriott este una dintre cele mai cunoscute in industria hoteliera din lume. NICOLETA BURTAN CONEL, ROMGAZ si SNP Petrom s-au incurcat in arierate Surse guvernamentale apropiate negocierilor dintre guvern si expertii Fondului Monetar International (FMI) ne-au declarat ca reprezentantii Fondului au apreciat favorabil evolutiile inregistrate in ceea ce priveste politica salariala, cresterea exporturilor, politicile monetare, valutare si fiscale, cresterea economica, insa au evaluat negativ evolutia arieratelor. Remarca expertilor FMI condusi de catre Emanuel Zervoudakis a fost aceea ca, desi Romania se afla in preajma alegerilor generale, nu exista devieri majore de la masurile reformiste asumate prin acordul stand-by. Cu toate acestea, problema principala intimpinata de cabinetul Isarescu a fost aceea a depasirii plafonului tinta stabilit pentru soldul arieratelor de la CONEL, ROMGAZ si SNP Petrom. In mod normal, aceste plafoane trebuiau sa atinga, asa cum a fost stabilit in acordul stand-by, 18.736 miliarde lei la sfirsitul lunii iunie, 17.653 miliarde lei la sfirsitul lunii septembrie si 16.997 miliarde lei la sfirsitul anului in curs. In plus, in bugetul consolidat arieratele acestor companii trebuiau reduse treptat, de la 10.145 miliarde lei in iunie, la 9.057 miliarde lei la finele lui septembrie si mentinute in continuare, pina in decembrie, sub aceasta ultima valoare. Cu toate incercarile guvernului de a stavili majorarea arieratelor, totusi s-au inregistrat cresteri care dau motive de ingrijorare expertilor FMI. Astfel, dupa restructurarea CONEL, la data de 31 iulie a.c., societatile nou-formate inregistrau urmatoarele arierate: Termoelectrica- 6.230 miliarde lei, Transelectrica - 1.915 miliarde lei, Electrica - 5.560 miliarde lei, Hidroelectrica - 616 miliarde lei. La data mentionata, si la ROMGAZ, dupa restructurare, se inregistra urmatorul nivel al arieratelor: Transgaz - 1.560 miliarde lei, Exprogaz - 2.750 miliarde lei, Depogaz - 28 miliarde lei, District Sud - 251 miliarde lei, District Nord - 1.110 miliarde lei. La SNP Petrom, suma aproximativa la care se ridicau arieratele la sfirsitul lunii iulie, incluzind aici si sumele reesalonate, se ridica la 7.410 miliarde lei. In ceea ce priveste creantele societatilor mentionate, trebuie spus ca la sfirsitul lunii iulie si acestea inregistrau valori considerabile. Astfel, la 31 iulie a.c., societatile care au luat fiinta dupa restructurarea CONEL inregistrau urmatoarele creante: Termoelectrica - 3.248 miliarde lei, Transelectrica - 0 lei, Hidroelectrica - 104 miliarde lei, Electrica - 5.270 miliarde lei, Nuclearelectrica - 2.450 miliarde lei. La ROMGAZ situatia creantelor era urmatoarea: Transgaz - 1.490 miliarde lei, Exprogaz - 378 miliarde lei, Depogaz - 0 lei, District Sud - 2.055 miliarde lei, District Nord - 2.290 miliarde lei. La SNP Petrom, creantele se ridicau, tot la finele lunii iulie, la suma de 6.703 miliarde lei. Trebuie mentionat faptul ca expertii FMI s-au aratat nemultumiti si de faptul ca cifrele de mai sus, prezentate de catre guvern, nu au inclus si sumele pe care societatile amintite le aveau de plata intre ele. Scuza guvernului a fost aceea, ca la momentul semnarii acordului stand-by, CONEL si ROMGAZ nu se restructurasera. Aceleasi surse au mai aratat ca guvernul si-a luat angajamentul sa urmareasca mai atent evolutia arieratelor, astfel incit volumul acestora sa scada in urmatoarele luni. Oficiali ai Ministerului Finantelor ne-au declarat ca premierul Mugur Isarescu i-a recomandat lui Traian Remes sa emita un ordin prin care sa ceara ministerelor care au in subordine societati cu un volum mare al arieratelor sa ia masuri aspre impotriva managerilor care nu iau masuri de reducere a acestora.(O.Z.) Ai bani, ai carte, ai parte! Investeste in MBA Absolvirea unui masterat in administrarea afacerilor (Master of Business Administration-MBA) poate deschide o cale spre pozitiile de conducere ale companiilor private, mai ales a multinationalelor cu operatiuni in Romania. Un masterat respectabil, recunoscut in alte tari, presupune insa o investitie relativ mare intr-un viitor uneori incert, pentru ca Romania nu a abandonat inca traditia numirilor prin "recomandari" venite pe alte canale. "Pentru a conduce o afacere iti trebuie o cultura specializata, de business si administratie, neviciata de mediul economic romanesc, adaptata la stilul occidental. Mai mult, ai nevoie de stapinirea unui limbaj financiar, contabil, de marketing, fara de care nu mai poti derula afaceri astazi", ne-a declarat Florian Simion Popescu, proaspat "master in business administration". Una dintre cele mai serioase oferte de MBA din Romania, programul derulat de Academia de Studii Economice cu doua prestigioase scoli de economie canadiene, finantat de guvernul federal canadian, dureaza un an si supune studentii unei pregatiri intense, care nu prea lasa timp pentru un serviciu. Desi programul este sustinut financiar de canadieni, un student trebuie sa investeasca 2.500 de dolari in pregatire pentru a se specializa in marketing sau finante. Programul este conceput astfel incit primii zece clasati la finalul anului scolar isi pot recupera o parte din costuri. Sever construit, nu stim daca prima conditie este sa faci rost de acesti bani, sau sa rezisti examenelor de admitere. Alina Andrei, manager de proiect la Centrul Roman de Politici Economice, a muncit pe rupte citiva ani pentru a-si plati masteratul. "Am lucrat si in piata de capital, intr-o mare companie de brokeraj, unde am avut un coleg care avea deja un masterat. M-a impresionat pentru ca era atit de eficient, usor adaptabil si un excelent manager si am inteles de la el ca aceste calitati se cultiva", ne-a declarat Alina. Mihaela Tudor, sefa promotiei din acest an a MBA-ului canadian, este matematician si s-a specializat in marketing. Ea si-a acoperit cheltuielile, ba a mai primit si un premiu de 500 dolari, si, la ora absolvirii, asteapta o oferta convenabila de munca. Pentru unii, un masterat in finante reprezinta un substitut pentru o diploma universitara in specialitate. Exista oameni cu pregatire universitara excelenta, dar care au descoperit ca nu prea au ce sa faca cu ingineria in noua economie, fie ea si de tranzitie. "Sint superspecializat, am deja un doctorat si sint cercetator stiintific", spune Emil M. Videa, "seniorul" anului, care are 48 de ani. El crede ca noua specializare ii va aduce sansa unei schimbari radicale in cariera. Exista si excentrici, care au deja afacerea lor, extrem de profitabila, suficienti bani pentru a-si finanta un masterat si simt nevoia unei specializari in plus. Ei nu cauta ulterior un loc de munca, sensul efortului fiind mai pragmatic. "Ma duc la bancheri si le prezint un dosar beton, ei imi explica pe un ton distant ceea ce eu inteleg deja si ma refuza cu argumente nefondate. Daca le contest, ei imi spun ca n-am cum sa inteleg despre ce-i vorba in finante. Ei, acuma nu le voi spune neaparat ca am un masterat, dar voi avea un limbaj comun cu bancherii, fara de care ei nu-si deschid portofelele", ne-a declarat un om de afaceri bucurestean. Salarii de cinci ori mai mari Cit despre salarii, absolventii vechilor promotii au recuperat investitia initiala. "Mi-am gasit un loc de munca, unde salariul mi-a crescut de cinci ori, dar sint deja interesat de alta oferta", ne-a declarat Dragos Budei. Si Daniela Tudor si-a gasit un loc de munca mai bun dupa absolvire, intr-o pozitie in conducerea unei companii financiare straine. Oricum, absolventii cu MBA au o mai mare flexibilitate si se misca fara mari regrete rapid de la un job la altul, dupa modelul american. "Sint constient ca schimbarea mai multor locuri de munca inseamna un plus de experienta si nu ar trebui sa ne sperie, cum nu-i deranjeaza nici pe americani", ne-a declarat Paul Puscasiu, desemnat cel mai bun student in finante al acestui an. In esenta, printr-un masterat, se construieste un grup de elita care va avea o sansa in plus pentru a-si impune calitatile pe piata muncii. Interesant este ca, din 200 de absolventi, citi au absolvit MBA-ul canadian de cinci ani incoace, numai vreo trei au plecat in strainatate. Ceea ce vestejeste ipoteza exilarii din ratiuni economice. Toti vor sa lucreze in Romania, in conditii civilizate si sa fie platiti rezonabil. LIDIA MOISE 