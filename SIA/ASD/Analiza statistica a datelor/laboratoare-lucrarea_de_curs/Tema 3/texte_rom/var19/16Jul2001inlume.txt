 Cea mai mica tara din lume are 60 de metri patrati Statul in casa cu capitala in sufragerie Cel mai mic stat independent din lume, cunoscut sub numele de Imperiul din Atlantium, a implinit 20 de ani de existenta. Conducator suprem este Maiestatea sa imperiala George al II-lea (foto), al carui imperiu masoara doar 60 de metri patrati si este situat intr-un apartament dintr-o suburbie a orasului australian Sydney, transmite Reuters. Imperiul a fost creat in 1981 de trei adolescenti, in curtea din spatele casei unei rude. Atlantium, a carui capitala este sufrageria apartamentului Maiestatii sale imperiale George al II-lea, are ca limba oficiala latina si un sistem calendaristic aparte, numit Annus Novas, care calculeaza datele incepind de la ultima glaciatiune. Imperiul a capatat tot mai multi supusi prin intermediul Internetului, avind in prezent o populatie care traieste in mai mult de 35 de tari. ( I.A. ) Regele e din nou la putere in Bulgaria! Fostul suveran al Bulgariei, Regele Simeon al II-lea, alungat de comunisti in 1946, a primit duminica, de la presedintele Petar Stoianov, mandatul de a forma un nou guvern dupa alegerile legislative care au avut loc in luna iunie, intr-o perioada de o saptamina. Simeon de Saxa-Coburg-Gotha, 64 de ani, este liderul coalitiei care ii poarta numele, pe care a infiintat-o in luna aprilie si care, doua luni mai tirziu, a cistigat alegerile. "Domnule de Saxa-Coburg-Gotha, va insarcinez sa constituiti noul guvern bulgar si va doresc succes", a declarat Stoianov. Investirea guvernului de catre parlament va avea loc, probabil, pe 24 iulie. Simeon al II-lea, care a devenit rege la 6 ani, in 1943, si nu a abdicat niciodata, a anuntat joi ca accepta sa devina premier. El a propus coalitiei conservatoare Fortele Democratice Unite (FDU) si partidului minoritatii turce Miscarea pentru Drepturi si Libertati (MDL) sa participe la guvernare. Partidul turcilor, UDMR-ul bulgaresc Miscarea pentru Drepturi si Libertati (MDL) a acceptat propunerea lui Simeon al II-lea, ceea ce va permite minoritatii turce, pentru prima data in istoria Bulgariei, sa fie reprezentata la nivel de ministri. MDL este in acest moment pe cale de a decide, pentru prima data, soarta musulmanilor turci asimilati fortat in perioada regimului comunist. "Miscarea Nationala Simeon al II-lea, care are 120 din cele 240 de locuri ale parlamentului, nu poate trece peste noi din punctul de vedere al situatiei din tara si din Balcani si nici din cel al aderarii la Uniunea Europeana si NATO", a declarat Ahmed Dogan, presedintele MDL, partid care dispune de 21 de locuri in parlament. "O guvernare alaturi de MDL va proba faptul ca Bulgaria adopta valorile europene in ceea ce priveste conducerea unei tari multietnice", a declarat Unal Lutfi, vicepresedinte al MDL. Lutfi declara ca partidul sau doreste ca in regiunile cu o minoritate turca bine reprezentata numeric invatamintul sa se faca obligatoriu in limba turca, in prezent acest lucru fiind facultativ, sa fie deschise scoli in limba turca, numele strazilor sa fie scrise atit in bulgara, cit si in turca, iar in justitie, acuzatii care nu vorbesc bulgara sa aiba dreptul la un interpret. CAMELIA MUNTEAN Weekend fierbinte de-a latul Europei Distractie totala cu dans in pielea goala Carnavalul erotic a incins Berlinul La scurt timp dupa ce s-au terminat ecourile paradei homosexualilor, strazile Berlinului au rasunat din nou de ritmuri fierbinti, pe care au dansat participantii la "Carnavalul Erotic". Carnavalul a fost organizat in lipsa celebrei "Love Parade", care se organiza anual si care, in acest an, a fost aminata, transmite Reuters. Dornici sa se distreze si sa isi etaleze costumele pregatite special pentru aceasta ocazie, mii de germani lipsiti de prejudecati nu au mai avut rabdare pina pe 21 iulie, cind va avea loc "Love Parade", si au iesit in strada pentru a dansa, militind pentru toleranta sexuala. Aproape toti au fost imbracati in costume din piele decupate in zona sinilor sau a fundului, femeile preferind sa se imbrace in bluze sau rochii din voal, purtind doar bikini tanga. Multi s-au dedat la acte de exhibitionism, dezbracindu-se sau dezvelindu-si partile intime in public. Bulgaroaice dracoase, gatite cu plasturi si plase Mii de bulgari au participat, la Sofia, la Techno Parade, fanii acestui gen de muzica iesind pe strazi sa danseze, sa cinte, sa bea bere si sa isi faca noi prieteni, transmite Reuters. Dornici sa uite anii de restrictie si austeritate impuse de regimul comunist, participantii la parada s-au imbracat cit mai sumar posibil, asa cum este tinara din fotografie, care a preferat ca tinuta doi plasturi argintii pe sfircuri, doua plase peste sini si o pereche de cornite de dracusor pe cap. Bulgarii au reusit astfel sa organizeze un eveniment care nu s-a deosebit cu nimic de cele de acelasi gen organizate in marile capitale occidentale. RUXANDRA RARES Un estonian a devenit, pentru a patra oara consecutiv, Campion la alergare cu nevasta in spinare Concursul mondial de ... alergat cu nevasta in spinare, organizat anul acesta in Finlanda, la Sonkajarvi, a fost cistigat pentru al patrulea an consecutiv de o pereche de estonieni, Margo Uusorg, 22 de ani, si Birgit Ulrich, 18 ani, transmite Reuters. La concurs au participat 21 de perechi, din sase tari. Cei doi au reusit sa-si pastreze recordul de anul trecut, parcurgind intregul traseu de 253,5 m in 55,5 secunde. Cursa a fost una cu obstacole, participantii fiind nevoiti sa treaca, purtind nevasta in brate sau in circa, peste niste busteni si printr-un bazin plin cu apa, care le ajungea barbatilor pina la piept. Estonianul a fost ajutat nu numai de faptul ca sotia lui cintareste doar 34 de kilograme, dar si de o metoda cu totul originala de a o tine pe aceasta, pentru a nu fi impiedicat la alergare. Birgit a stat cu coapsele pe umerii lui Margo, cu burta lipita de spatele sau si cu capul atirnind, tinindu-si sotul de talie, astfel incit acesta sa aiba bratele libere pentru a capata avint in timpul alergarii. Fericitii cistigatori au primit ca premiu o cantitate de bere egala cu greutatea Birgitei. ISABELLA ALEXANDRESCU Un mexican a gasit un mod original de a intra in SUA Imigrant ilegal deghizat in scaun! Dorinta mexicanilor de a imigra in Statele Unite este tot atit de mare, ca si imaginatia, astfel incit granicerii americani trebuie sa fie tot timpul cu ochii in patru gasind cu uimire cite un imigrant ilegal ascuns in cele mai inimaginabile locuri cu putinta, transmit agentiile de presa. Enrique Aquilar Canchola, decit 42 de ani, s-a "deghizat" in scaun de masina, incercind sa treaca ilegal granita cu California, pe la punctul de frontiera San Ysidro. El si-a pus la punct cu minutiozitate deghizarea, bagindu-se in imbracamintea din piele a scaunului soferului dintr-o masina pe care o conducea un prieten cu acte in regula. Din cauza formei mai putin obisnuite a scaunului cu pricina, mexicanul a fost depistat imediat. Alti mexicani se vira in rezervoarele de benzina, care sint golite, taiate, apoi sudate cu curajosii ilegali inauntru si montate la loc pe masini. Un alt mexican care a stirnit uimirea, dar si amuzamentul granicerilor americani a fost unul care s-a ascuns nici mai mult, nici mai putin decit in bordul masinii, unde a stat cuminte, abia indraznind sa respire, in speranta ca nu va fi descoperit. Potrivit statisticilor, 1,5 milioane de mexicani sint arestati in fiecare an in timp ce incearca sa treaca ilegal granita in SUA. Anul trecut au murit peste 300, majoritatea din cauza deshidratarii sau a lipsei de aer din spatiile strimte in care se ascund. In plus, imigrantii sint in pericol de a fi jefuiti sau chiar violati de cei pe care ii platesc pentru a-i ajuta sa treaca granita. ISABELLA ALEXANDRESCU Motor de motor Cel mai nou Harley-Davidson face 225 km/h si 17.000 $ Ultima generatie a celebrelor "motoare" Harley-Davidson a fost prezentata saptamina trecuta, la Los Angeles, in cadrul intilnirii anuale a dealerilor care comercializeaza aceasta marca. Noul model de inalta performanta, Harley-Davidson VRSCA V-Rod, are un motor de 115 cai putere si poate atinge o viteza maxima de 225 de kilometri pe ora. Primul nou model Harley-Davidson din ultimii zece ani urmeaza sa fie lansat pe piata in luna octombrie, la pretul de 17.000 de dolari. Noul model se deplaseaza mai rapid datorita motorului cu racire cu apa, spre deosebire de versiunile anterioare, care aveau sistem de racire cu aer. Spre deosebire de celelalte versiuni Davidson, noul model are motorul si rezervorul mai putin proeminente, ceea ce-i confera o silueta mai zvelta. ( L.C. ) Mai rau ca valutistii din coltul strazii, Occidentul i-a smenuit pe sirbi! Premierul Djindjici califica drept "farsa" asa-numitul ajutor occidental oferit in schimbul predarii lui Milosevici Tribunalului de la Haga Premierul sirb Zoran Djindjici a acuzat statele occidentale ca intirzie acordarea ajutorului financiar promis tarii sale, fapt calificat de el drept o "farsa". "Nu am pus nici o conditie atunci cind l-am predat pe Milosevici Tribunalului Penal International de la Haga. Am vrut sa demonstram prin aceasta vointa noastra de integrare in comunitatea internationala. Vreau sa adaug ca sint socat de farsa care se numeste "ajutor occidental" si care ar fi trebuit sa fie in valoare de 1,3 miliarde de dolari", a declarat Djindjici, intr-un interviu acordat saptaminalului german "Der Spiegel" . "In august ar fi trebuit sa primim o prima transa de 300 de milioane de euro. Ne-au anuntat insa ca din aceasta suma 225 vor fi retinute in contul datoriilor mai vechi, o parte datind din perioada lui Tito. Doua treimi din suma sint, de asemenea, penalizari, pentru ca Milosevici, timp de zece ani, a refuzat sa ramburseze creditele", a mai adaugat seful executivului de la Belgrad. "Restul de 75 de milioane ne va fi acordat cel mai devreme in noiembrie. Acestea sint principiile in vest, asa ni s-a spus. De fapt, ei nu dau medicamente unei persoane grav bolnave decit atunci cind este pe moarte", a adaugat Djindjici, afirmind ca, daca Belgradul nu va primi ajutor financiar, cel mai tirziu in septembrie vor avea loc tulburari sociale si manifestatii. Sirbii nu-si mai dau criminalii de razboi Ministrul sirb al justitiei, Vladan Batic, a anuntat simbata ca in viitor vor fi deschise la Belgrad procese pentru crime de razboi impotriva unor cetateni iugoslavi. "Saptamina viitoare se vor deschide procese impotriva unor concetateni, la tribunalele noastre, sub acuzatia de crime de razboi", a afirmat oficialul sirb. El nu a dezvaluit insa nici un nume din cele ale viitorilor acuzati si a precizat ca Belgradul va cere TPI sa autorizeze ca si alti suspecti legati de procesul fostului presedinte Slobodan Milosevici sa fie judecati in Iugoslavia. TPI vine sa ancheteze crimele comise de albanezi Reprezentanti ai TPI de la Haga vor fi prezenti in perioada 7-17 august la Belgrad, a anuntat ministrul sirb al justitiei, Vladan Batic. Acestia vor interoga 58 de sirbi in legatura cu crimele comise de membri ai Armatei de Eliberare din Kosovo (UCK) in sudul provinciei din sudul Serbiei, a precizat el. In timpul conflictului sirbo-albanez din Kosovo, UCK era condusa de Hashim Thaci, in prezent presedinte al Partidului Democratic din Kosovo, si de Agim Ceku, in prezent sef al Corpului de protectie din Kosovo. Belgradul a cerut in mai multe reprize ca TPI sa deschida o ancheta asupra crimelor comise in Kosovo de membrii UCK. CAMELIA MUNTEAN Oamenii de stiinta recunosc ca situatia e mai grava decit au estimat: Incalzirea globala ameninta planeta cu seceta, foamete si inundatii Combaterea acestui fenomen, prin reducerea poluarii, a fost "torpilata" de Statele Unite Fenomenul incalzirii globale care se petrece chiar acum, sub ochii nostri, este cauzat de actiunea omului si reprezinta o amenintare catastrofica la adresa propriei noastre specii, au avertizat miercurea trecuta, la Bruxelles, cei mai buni specialisti in probleme de clima ai planetei. In cadrul unui raport de 2.000 de pagini, cuprins in trei volume, cercetatorii Comitetului Interguvernamental asupra Schimbarii Climei (IPCC) - un organism al Natiunilor Unite care reuneste citeva sute dintre cele mai luminate minti in domeniul meteorologiei si stiintelor conexe - au tras o uriasa palma presedintelui american George W. Bush, care a hotarit retragerea unilaterala a Statelor Unite din proiectul de Tratat de la Kyoto asupra reducerii de emisii poluante. Tratatul in cauza, modestul rezultat al efortului international de impiedicare a transformarii incalzirii globale intr-un haos absolut, a fost "torpilat" de Bush inca dinainte de a deveni oficial, la patru ani dupa ce SUA se angajasera sa-l ratifice. Oamenii de stiinta membri ai IPCC au facut un act de curaj din a recunoaste ca in cadrul raportului lor anterior, publicat in luna februarie in baza unor date culese pina in 1995, au comis "ample subestimari" in stabilirea ratei cu care creste temperatura globala. Mai concret, IPCC spune ca valoarea cresterii este aproape dubla fata de cea preconizata anterior, adica de pina la 5,8 grade Celsius pina la finele acestui secol. Aparent modesta, cresterea inseamna inca si mai concret, urmatoarele: productia de hrana, care si asa abia ajunge pentru necesitatile actuale, va scadea dramatic n foarte mari suprafete de teren cultivabil vor deveni inutilizabile fie din cauza secetei, fie a inundatiilor n nivelul oceanului planetar va creste substantial (ca urmare a topirii calotelor de gheata polara), provocind disparitia unor vaste suprafete de sol n o mare parte din speciile de plante si animale care mai exista in prezent vor disparea definitiv. Bonn, ultima sansa Uniunea Europeana a apreciat ca se poate angaja in aceasta vitala intreprindere si fara aportul Statelor Unite, cu rezultate evident mai slabe, dar preferabile inactiunii. SUA nu sint numai o superputere economica, politica si militara, ci si una poluanta. Emisiile de gaze poluante ale Americii reprezinta 36 de procente din totalul tarilor dezvoltate, respectiv un sfert din totalul mondial. Incepind de astazi, la Bonn, reprezentantii a 155 de state, inclusiv ai SUA, vor dezbate vreme de doua saptamini daca protocolul de la Kyoto va capata sau nu statut de tratat. CONSTANTIN VLAD [21][pl.dll?rid=expresro] 