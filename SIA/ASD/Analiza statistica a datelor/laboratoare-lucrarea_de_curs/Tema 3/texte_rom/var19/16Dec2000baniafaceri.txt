 ATM-urile BCR isi intrerup functionarea 24 de ore Incepind de astazi, de la ora 18.00, pentru un interval de maximum 24 de ore, bancomatele Bancii Comerciale Romane nu vor functiona. BCR va intrerupe functionarea sistemului informatic care gestioneaza operatiunile cu carduri, inchizindu-se automatele de eliberat numerar si reteaua on-line de POS. Intreruperea este strict necesara pentru efectuarea unor lucrari de intretinere si dezvoltare a sistemului de gestionare a operatiunilor cu carduri. In concluzie, pe parcursul zilei de azi, cardurile BCR nu vor putea fi utilizate nici in tara, nici in strainatate. Se pot face tranzactii la comercianti cu cardurile BCR embosate, tip BCR VISA CLASIC si BCR Eurocard Business. ( G.T. ) Un roman consuma 52 de litri de bere pe an Cu doua beri pe saptamina, bucurestenii imbunatatesc media Romanii au baut in acest an nu mai putin de 12 milioane de hectolitri de bere, ceea ce inseamna un consum mediu de aproximativ 52 de litri pe locuitor, potrivit statisticilor Asociatiei Producatorilor de Bere din Romania (APBR). Ceva mai mult decit media pe tara au baut bucurestenii, al caror consum de bere a urcat anul acesta pina la 71 de litri de persoana. Chiar si la acest nivel, romanii au un consum anual de bere cifrat la jumatate fata de consumul inregistrat in unele tari europene cu traditie cum ar fi Germania - 127,4 litri/persoana sau Danemarca - 107 litri/persoana. Daca din punct de vedere cantitativ, berea se afla pe primul loc in topul bauturilor consumate in Romania, nu trebuie omisa diferenta de concentratie alcoolica dintre aceste bauturi. Asadar, daca socotim bauturile consumate de romani, din punct de vedere al gradelor alcoolice continute, vom observa ca berea trece pe ultimul loc impreuna cu vinul, fiecare cu cite 28,9% din total, iar bauturile spirtoase predomina, cu 42,2% din total. Patronii beau mai multa bere decit salariatii Conform studiilor de sondare a pietei comandate de APBR, patronii consuma anual cea mai mare cantitate de bere (13,7 litri/persoana), urmati de salariatii din mediu urban (8,5 litri/persoana). Consumul anual de bere al pensionarilor este ceva mai moderat (4,9 litri/persoana), ei fiind urmati indeaproape de someri (4,4 litri/persoana). De asemenea, potrivit statisticilor, in gospodariile taranesti se consuma, in medie, 4 litri de bere pe an. In privinta gradului de penetrare a berii in consumul populatiei, statisticile arata ca 78,67% din totalul populatiei consuma bere. Evident, aceasta bautura este preferata in special vara, astfel ca in intervalul iunie-iulie se atinge punctul maxim al consumului (27,2% din totalul consumului anual). Asadar, in sezonul cald, 43,3% din bautorii de bere consuma aceasta bautura zilnic, 50% - saptaminal si numai 6,7% beau bere destul de rar vara. In schimb, in sezonul rece, consumul de bere se diminueaza sensibil, astfel ca in luna ianuarie se consuma doar 4,1% din total. In topul preferintelor consumatorilor conduce detasat berea blonda (68,98%), urmata de cea bruna (14,24%) si cea nealcoolizata (1,69%). In schimb, 15,8% din populatia consumatoare de bere nu isi face probleme de acest gen declarind ca prefera toate tipurile de bere. ( N.B. ) Comisarii veterinari avertizeaza: Carnea neverificata - boala curata In perspectiva apropierii Sarbatorilor de iarna, cind consumul de carne creste foarte mult, inspectorii Directiei Sanitar-Veterinare Bucuresti au lansat ieri un apel catre populatie pentru a cumpara produse alimentare (carne, oua, lactate) numai din unitatile autorizate, obligate sa se aprovizioneze din abatoare si alte centre supuse controalelor veterinare. Inspectorii veterinari au amintit cetatenilor ca, in perioada Sarbatorilor, circumscriptiile sanitar-veterinare vor functiona pentru efectuarea examenului trichineloscopic al carnii de porc. In urma recentelor controale efectuate de inspectorii DSVB in 169 de unitati comerciale aflate in pietele Nicolae Grigorescu, 16 Februarie, Cringasi, Matache, Obor si Progresu, au fost confiscate produse alimentare de origine animala necorespunzatoare in valoare de 972,3 milioane de lei. De asemenea, au fost aplicate amenzi contraventionale in valoare de 135,4 milioane de lei si au fost inchise 9 unitati comerciale pina la remedierea deficientelor. Pentru alte trei unitati comerciale (SC JOn BOn, SC Utopia si SC Stanic) care nu au respectat dispozitiile legale a fost anuntata Garda Financiara. "Un fenomen ingrijorator constatat in ultimul timp este intensificarea comertului stradal ilegal cu produse alimentare de origine animala nexpertizata sanitar-veterinar si fara documente de origine", a declarat ieri dr. Narcisa Mirica, directorul general al DSVB. O explicatie ar fi faptul ca amenzile care, potrivit legii, se aplica in aceste situatii sint deosebit de permisive. Astfel, comerciantii care sint surprinsi ca vind in conditii improprii produse alimentare de origine animala sint pedepsiti cu amenzi contraventionale de doua milioane de lei (care se injumatatesc daca sint platite pe loc) si cu confiscarea marfii. De cele mai multe ori, acestora le convine sa plateasca amenda, gindindu-se probabil, pe buna dreptate, ca nu vor fi prinsi in fiecare zi. Tot ieri, inspectorii sanitar-veterinari au reamintit, in contextul in care discutiile legate de encefalopatia spongiforma (boala vacii nebune) se intensfica in Occident, Romania a interzis importurile din carne de vita si animale vii si produse de origine animala din 13 tari considerate suspecte (Marea Britanie, Portugalia, Elvetia, Franta, Irlanda, Olanda, Germania, Israel, Belgia, Luxemburg, Liechtenstein, Austria si Danemarca). NICOLETA BURTAN Isarescu ii "lasa mostenire" lui Nastase un model de optimism Bugetul pe 2001 inseamna inflatie de 25% si somaj de 10% Nota proiectului de buget pentru anul 2001 pe care cabinetul Isarescu il "lasa mostenire" viitorului guvern a fost construit astfel incit sa cuprinda citeva puncte comune celor doua guverne din punct de vedere politic; aceste puncte vor obliga, practic, viitorul executiv sa raporteze prioritatile legislative la obiectivele strategiei pe termen mediu acceptate deja pe plan extern. Insa pentru ca aceste obiective sa poata fi indeplinite, cabinetul Nastase va trebui sa faca si o serie de compromisuri in ceea ce priveste finantarea deficitului bugetar, reducerea personalului din administratie si finantarea datoriei publice. In plus, prognoza guvernului Isarescu pentru anul viitor are si un punct foarte optimist: reconsiderarea monedei nationale in limitele unui raport din 1/10.000, in conditiile in care rata inflatiei ar putea fi stabilizata in jurul valorii de 20%. Cresterea economica in 2001 va proveni din politica investitionala Premierul in exercitiu, Mugur Isarescu, a prezentat ieri principalii indicatori economici programati pentru exercitiul bugetar al anului 2001 precizind ca, daca in cursul acestui an exporturile au fost principalul motor al cresterii economice, anului viitor acest rol va reveni investitiilor. La o crestere economica prognozata la 5% pentru anul 2001, investitiile straine deja angajate se ridica la aproximativ 800 milioane de dolari (n.r. - majoritatea pentru infrastructura), iar plafonul de indatorare externa (plafonul de credite externe), la peste 4 miliarde de dolari. In contrapondere, cresterea exporturilor in 2001 a fost programata la doar 7-8% pe tot parcursul anului, fata de peste 10%, cit a fost obtinut in cursul acestui an. Cifrele au fost calculate pentru un deficit al bugetului de stat de 3,5% (3,9% pentru bugetul consolidat), la un produs intern brut (PIB) in suma de 1000 miliarde de dolari si o tinta a inflatiei de 25%. In aceste conditii, veniturile obtinute din privatizare ar putea atinge pina la 1% din PIB in cursul anului viitor, a anticipat premierul Isarescu, aratind ca valoarea cursului mediu pe care s-a lucrat proiectul de buget pe 2001 a fost de 28.000 lei/dolar. Surplusul primar de 0,5% rezultat din diferenta intre deficitul bugetului de stat si deficitul bugetului consolidat va putea fi suportat usor prin desfiintarea unui numar insemnat de fonduri speciale si prin reducerea cheltuielilor cu dobinzile de la 5,1% cit au fost prevazute pe anul 2000 la 4,4% PIB in 2001. Acest surplus primar va permite o usoara relaxare fiscala mai ales in privinta sarcinii fiscale asupra veniturilor, a apreciat Isarescu. De asemenea, el a aratat ca, in aceste conditii, datoria publica pe anul viitor va putea fi finantata mult mai usor. "Pentru ca avem proiecte de finantare pentru utilitatile publice reprezentind aproape 2,5% PIB in balanta de plati, ramine de finantat doar 1,3% PIB la datoria publica, fie din resurse interne, fie tot de pe piata externa de capital prin emisiune de titluri de stat. Asta inseamna sa avem emisiuni in valoarea de aproximativ 500 milioane de dolari in 12 luni, ceea ce nu va fi o problema dupa ce, in doar trei luni, Romania a contractat prin emisiuni credite in valoare de 300 milioane de dolari", a aratat primul-ministru. Politica sociala a anului 2001 - personal mai putin si mai bine salarizat Cel putin in ceea ce priveste sectorul administratiei de stat, schita de buget pe 2001 propusa viitorului guvern prevede, ca principala masura de politica sociala, reducerea numarului de angajati si salarizarea optima a celor care vor ramine pe posturi. O alta tinta a anului viitor este reducerea somajului (n.r. - media pe tara) la sub 10%, mai ales prin crearea de noi locuri de munca (n.r. - consecinta a investitiilor), tinzindu-se catre renuntarea graduala la asistenta sociala finantata de stat. In privinta consumului, acesta este prognozat a creste inertial in cursul anului viitor, cu pina la 5%, fara a forta acest lucru prin reduceri de preturi sau cresteri salariale lipsite de acoperire in planul productiei. Daca se intoarce la BNR, Isarescu vrea sa reconsidere puterea monedei nationale In cazul in care s-ar intoarce in functia de guvernator al BNR dupa instalarea cabinetului Nastase, Mugur Isarescu vede posibilitatea unei reforme monetare, asa cum ne-a si fost sugerat de catre Fondul Monetar International. "Categoric, ceea ce as face imediat dupa ce inflatia s-ar stabiliza in jurul valorii de 20% ar fi sa "tai" patru zerouri din "coada leului", a spus Isarescu. Masura prognozata de actualul premier nu este similara cu stabilizarea (n.r. - in cazul careia nu se garanteaza economiile populatiei), ci reprezinta doar o reconsiderare a monedei nationale in limita unui raport de 1/10.000 lei, cu pastrarea actualei puteri de cumparare. OANA PATRAULESCU 