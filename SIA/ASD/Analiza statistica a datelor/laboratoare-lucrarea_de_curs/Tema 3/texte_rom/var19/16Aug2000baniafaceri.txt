 Rectificarea bugetara nu-i da dureri de cap lui Remes Ministrul finantelor nu crede ca vor exista dificultati in acordarea celei de-a doua transe din acordul stand-by Conform ministrului finantelor, Decebal Traian Remes, pe 24 august va sosi la Bucuresti o echipa de experti ai Fondului Monetar International (FMI), care va analiza programul economic convenit cu guvernul roman si indeplinirea criteriilor de peformanta pentru acordarea celei de-a doua transe din acordul stand-by. Remes a mai aratat ca pe 29 va sosi si negociatorul-sef pentru Romania al Fondului, Emanuel Zervoudakis. Discutiile guvernamentalilor romani cu echipa de experti se va axa pe rectificarea bugetara, prima pozitiva de dupa revolutie. Remes a precizat ca ordonatori de credite au cerut o suplimentare de aproximativ 22.000 de miliarde de lei (n.r. - aproximativ un miliard de dolari) si, desi cererile acestora sint fundamentate, este posibil ca nu toata lumea sa primeasca cit a cerut. Ministrul finantelor a mentionat ca suplimentarea va fi operata numai dupa ce se vor majora pensiile celor care au lucrat in sistemul de stat si in cel cooperatist. Remes a mai aratat ca pina la venirea lui Zervoudakis la Bucuresti va fi definitivata rectificarea de buget care a fost deja conturata si discutata de principiu cu primul-ministru. Surse din cadrul Ministerului Finantelor au aratat ca reprezentantii FMI vor insista pe analizarea factorilor care au determinat caderea unor tinte convenite cu guvernul (depreciere leu, inflatie). Aceleasi surse au aratat ca cel mai dificil punct al negocierilor va fi deficitul bugetar, deoarece FMI nu agreeaza o eventuala depasire a tintei propuse, de 3% din PIB. Cu toate acestea, ministrul finantelor este optimist, fiind de parere ca nu vor exista probleme in vederea acordarii celei de-a doua transe din acordul stand-by incheiat cu FMI. OVIDIU ZARA Fericirea gurmanzilor si a oamenilor de afaceri Romanii isi pot alege restaurantul prin Internet Romanii se adapteaza din ce in ce mai repede la noua economie si lanseaza oferte in spatiul Internetului, capturind atit atentia "navigatorilor", cit si a altor potentiale persoane. Astfel, recent a aparut pe Internet site-ul www.resto.ro primul ghid on-line al restaurantelor din Romania, care ofera gurmanzilor, oamenilor de afaceri si turistilor straini informatii cu privire la restaurantele si terasele (n.r. - impartite pe specific italienesc, asiatic, romanesc, frantuzesc, international) unde se poate minca in Romania. Deocamdata incomplet, ghidul poate deveni mai consistent daca managerii restaurantelor vor decide sa plateasca pentru a se inscrie in acest site. Cheltuielile anuale pentru a figura in acest site variaza intre 80 si 230 de dolari, ele diferind in functie de tipul de serviciu pe care-l cumpara managerii restaurantelor. Afisarea prezentarii in detaliu a unui restaurant (meniuri oferite, specialitatile casei, facilitati privind plata, inclusiv rezervari) costa 230 de dolari anual. Exista si servicii mai sofisticate, de tipul construirii unui site propriu si al postei electronice (e-mail). Unul din primele restaurante care au sarit sa se inscrie in acest site este "Bibi", din Vama Veche, unde "la mare, la soare, ...hamsiile sint goale", iar mamaliguta se poate minca alaturi de un excelent mujdei. (L.M.) In primele sase luni, Banc Post a facut transferuri de peste 16 milioane dolari prin Western Union Banc Post a efectuat, in primul semestru al acestui an, prin sistemul de plati rapide Western Union, circa 33.000 de transferuri rapide in valoare de peste 16 milioane dolari. Desi a inceput sa faca transferuri rapide prin Western Union doar de la inceputul lunii noiembrie 1999, Banc Post a reusit ca in primul semestru din acest an sa detina o cota de piata de 13% din transferurile rapide efectuate prin Western Union. Reamintim ca prin acest serviciu o suma de bani se poate transfera din si in orice colt al lumii in maximum 15 minute. Cunoscind numele expeditorului, tara de origine si suma transferata, doar pe baza prezentarii actului de identitate, destinatarul poate sa intre in posesia sumei transmise la cel mai apropiat agent Western Union din tara in care se afla. (G.T.) Pina la 31 august, Firmele cu credite pentru export la Eximbank platesc dobinda la jumatate Agentii economici, clienti ai Eximbank, care au realizat exporturi pot solicita stimulente din fondul de stabilizare a ratei dobinzii, bonificatie de dobinda, a informat ieri Comitetul Interministerial de Garantii si Credite de Comert Exterior din cadrul Bancii de Export Import a Romaniei - Eximbank. Termenul limita de solicitare a acestei bonificatii pentru trimestrul al doilea al anului este 31 august 2000. De acest stimulent pot beneficia toti agentii economici, indiferent de forma de proprietate, care isi desfasoara activitatea pe teritoriul Romaniei si au ca obiect principal de activitate exportul. Practic, firmele vor putea primi o prima de pina la 50% din dobinda platita pentru creditele contractate in lei. Fondurile pentru acordarea acestor stimulente sint dimensionate pentru acest an la 350 miliarde lei si au ca sursa bugetul de stat. LIDIA MOISE 870.000 lei impozit la o pensie de 5,8 milioane de lei Pensionarii cu peste 2.000.000 de lei vor plati in august si impozitul din iulie Incepind din aceasta saptamina, aproximativ o suta de mii de pensionari ale caror pensii depasesc doua milioane de lei vor trebui sa plateasca impozit. Necazul este ca impozitul pe pensii se aplica retroactiv incepind din luna iulie. Din pensiile primite in august se va retine impozitul pe doua luni. Cei mai afectati de Ordonanta 73/1999 privind impozitul pe venit vor fi persoanele cu pensii mari. Pentru o pensie de 5,8 milioane lei, impozitul retinut lunar va fi de 870.000 lei, iar la o pensie de 2,15 milioane de lei, suma oprita de stat va fi de 150.000 lei. Ministerul Finantelor a anuntat ca, in paralel cu impozitarea pensiilor, va continua programul de recorelare a acestora. In aceasta luna, aproximativ o jumatate de milion de pensionari din 1990 vor primii pensii marite in medie cu 250.000 de lei. Si pentru ca statul sa nu piarda, dupa recorelare, pensiile de peste doua milioane de lei vor fi impozitate. (O.Z.) 