 PD militeaza pentru desfiintarea FPS Desfiintarea Fondului Proprietatii de Stat si crearea unui organism de supraveghere a pietelor bancare, financiare si de capital reprezinta, in viziunea PD, prioritati pentru viitoarea guvernare. "Imediat trebuie desfiintat FPS, iar gestiunea partii neprivatizate sa fie transferata in vederea privatizarii catre alte institutii, in care sa primeze profitul si nu interesele personale", declara Bogdan Niculescu-Duvaz, vicepresedintele PD. El a amintit ieri ca formatiunea sa a initiat inca de anul trecut un proiect de lege ce ar fi dus la desfiintarea FPS, dar acesta nu a fost luat in discutie nici pina acum. Ca sa se atinga telul propus, PD intentioneaza sa-l treaca intre subiectele negocierii pentru constituirea viitorului guvern, asa incit la citeva saptamini dupa formare, noul executiv sa elaboreze un proiect de lege privind modificarea legii FPS si care sa fie adoptat urgent de parlament. El s-a pronuntat si pentru realizarea reformei parlamentului, caci aceasta institutie "este nefunctionala din cauza prevederilor constitutionale si a regulamentelor celor doua Camere". Viceliderul democrat, care este si vicepresedinte al Camerei Deputatilor, sustine ca Senatul si Camera Deputatilor trebuie sa aiba atributii diferite si distincte, iar regulamentele de functionare ale acestora sa duca la o crestere a eficientei legiferarii. Reforma parlamentara nu se poate face decit prin modificarea Constitutiei. Si, daca tot se ajunge la schimbarea legii fundamentale a statului, PD ar promova modificarea si a altor articole cum ar fi cel referitor la garantarea proprietatii (si nu doar protejare), cel care prevede detinerea de terenuri numai de catre cetateni romani sau chiar cel referitor la atributiile presedintelui, unele dintre acestea suprapunindu-se cu cele ale guvernului. NARCISA IORGA 700 de milioane pentru un loc eligibil la PNTCD Un loc eligibil pe listele PNTCD Dolj costa 700 de milioane lei. Declaratia, trimisa liderului Ion Diaconescu, apartine senatorului taranist de Dolj, Florin Bogdan, presedinte al Comisiei de invatamint din Senat. Ea a fost "insotita" si de demisia din PNTCD a senatorului. Pe linga faptul ca "PNTCD s-a transformat dintr-un partid politic intr-un grup de afaceri", Florin Bogdan mai enumera printre motivele demisiei sale "lipsa de consecventa politica a PNTCD din ultima perioada" si "renuntarea la principiul patriotismului". Si aceasta deoarece taranistii au adus in CDR-2000 Partidul Moldovenilor, "un partid regional, legitimind in felul acesta conceptul de federalizare si chiar de secesiune a Romaniei", a mai precizat Florin Bogdan. (T.G.) Listele parlamentare PNTCD, poveste fara sfirsit Dupa ce siruri de nepoti, vicepresedinti PNTCD si sefi de filiale au batut mai mult sau mai putin politicos la usa lui Ion Diaconescu, ieri dimineata o noua delegatie, reprezentind Organizatia de Tineret, s-a infatisat in biroul presedintelui taranist: Alexandru Popescu - presedintele OT al PNTCD, Mihai Marinescu (nepot al lui Diaconescu, dar care nu se cere parlamentar) si Marius Bostan. Acestia i-au prezentat presedintelui Diaconescu raportul de activitate al OT si au cerut sa fie analizat in BNC in prezenta lor. Apoi, l-au instiintat pe Diaconescu despre actiunea pe care OT o pregateste pentru data de 7 octombrie, la Sala Palatului. Ei spera ca, in prezenta invitatilor de onoare, Emil Constantinescu si Mugur Isarescu, si in perfecta concordanta cu noul "curent" de intinerire a PNTCD, vor putea sa-i prezinte pe candidatii pe care OT ii propune pentru Camera Deputatilor: Alexandru Popescu, Mihai Porutiu (membru in Biroul National), Andrei Turcas (prefectul de Salaj), Horatiu Buna (de la OT Timisoara) si Ionut Gherasim. De remarcat ca Ionut Gherasim, unul dintre apropiatii lui Radu Vasile, ramas in PNTCD, nu a fost pus pe nici o lista alcatuita de seniori. Dupa cum declara surse PNTCD, Bogdan Pitigoi nu este foarte multumit de locul obtinut (propus pentru locul doi la Camera Deputatilor - lista de la Dolj). Drept pentru care, Pitigoi, tinar aspirant la postul de parlamentar, i-a cerut secretarului general al PNTCD, Remus Opris, sa incerce sa-i obtina un loc mai bun, spre exemplu la Caras. Promisiunea exista, dar lupta este strinsa. Lupta cea mai mare se da, in continuare, pentru listele de la Bucuresti. Surse taraniste afirma ca ieri, in cadrul BNC, dupa ce a amenintat cu plecarea din PNTCD, Mircea Ciumara a obtinut locul trei de la Senat in Capitala, dupa Constantin Dudu Ionescu si liderul UFD, Varujan Vosganian. Dar, afirma aceleasi surse, nu este nimic definitiv pentru ca multi rivnesc la acest loc si vor sa-l trimita pe Ciumara in tara, eventual chiar in ziua in care se "inchid" listele. Mai departe, lucrurile nu stau foarte bine nici la Camera Deputatilor. Doar primele trei locuri sint sigure. Pe primul loc se afla Ion Diaconescu, pe care multi din partid l-ar vrea in afara listelor, pe locul doi se afla Ioan Muresan, iar pe locul trei Adrian Iorgulescu - UFD. Neintelegerile incep pentru urmatoarele doua locuri. Pentru pozitiile patru si cinci se intrec Victor Ciorbea - ANCD - si Alexandru Ionescu - FER. Dupa ce a cedat trei locuri eligibile in tara, ecologistul Alexandru Ionescu a primit, intr-un final glorios, locul patru pe lista Camerei Deputatilor. Victor Ciorbea a trecut si el la presiuni. Inainte de ultima sedinta a BNC, Ciorbea s-a prezentat la cabinet la Diaconescu si a amenintat cu parasirea CDR-2000 daca nu va obtine un loc in Bucuresti. CRISTINA SOFRONIE MIHAELA CONSTANTINESCU Liviu Negoita (PD): "Valeriu Stoica a folosit Ministerul Justitiei ca arma de santaj" "Cele sapte pacate" ale ministrului justitiei Valeriu Stoica sint puse pe tapet de catre Liviu Negoita, secretar executiv al PD si vicepresedinte al Camerei Deputatilor. Fara nici o explicatie, dar ca o continuare a schimbului de replici dure ce au loc in ultima vreme intre PD si PNL. Liviu Negoita ataca politica dusa de Valeriu Stoica in Ministerul Justitiei aratind "realizarile" acestuia, cu ghilimelele de rigoare: "a distrus increderea populatiei in actul justitiei"; "nu a gasit niciodata probe suficiente pentru acuzarea si trimiterea in judecata a marilor corupti si a capilor lumii interlope"; trateaza "cu dispret" actul justitiei "discreditindu-l" chiar prin propunerea reformarii justitiei printr-un pachet de legi adoptat prin asumarea raspunderii guvernamentale; "a pus intotdeauna interesul de partid al PNL deasupra interesului national" si a folosit Ministerul Justitiei "ca pe o arma de santaj, atit impotriva partenerilor de guvernare cit si impotriva fortelor de justitie". Aceste acuze aduse lui Valeriu Stoica vin la o zi dupa ce ministrul liberal spunea despre PD ca "speculeaza politic suferintele oamenilor". NARCISA IORGA Emil Constantinescu a ramas fara purtator de cuvint Rasvan Popescu a devenit membru al CNA Emil Constantinescu l-a desemnat ieri pe Rasvan Popescu, fostul purtator de cuvint, prin decret prezidential, drept membru al Consiliului National al Audiovizualului (CNA), pentru un mandat de patru ani. Rasvan Popescu il inlocuieste pe fostul reprezentant al Presedintiei in CNA, Razvan Theodorescu (PDSR), numit de Ion Iliescu in timpul mandatului sau. Mandatul in CNA al lui Theodorescu a expirat, iar Emil Constantinescu nu l-a prelungit. Rasvan Popescu, dupa ce a fost jurnalist la BBC si TVR, a intrat in politica in 1998, ca membru al PNL, partid din partea caruia a fost numit secretar de stat la Departamentul de Informatii Publice al guvernului Ciorbea. Din 1999, a fost numit purtator de cuvint al presedintiei. Rasvan Popescu si-a luat ramas bun de la seful statului ieri, in jurul orei 13.00. Popescu i-a multumit presedintelui pentru increderea acordata, iar Constantinescu si-a exprimat regretul ca nu l-a numit la Cotroceni mai devreme. Dupa ce i-a strins mina, presedintele l-a cadorisit pe Popescu, acordindu-i o suma frumusica, cu multe zerouri in coada, pe post de prima. CRISTIAN OPREA Se pune de-un scandal monstru in coalitie Premierul a numit noul ministru al muncii "pe barba lui" Lucian Albu, un economist neinscris in vreun partid politic este noul ministru al muncii si protectiei sociale. Pina ieri, cind a depus juramintul la presedintie, Lucian Albu era director al Institutului de Prognoza Economica al Academiei Romane si colaborator al "Ziarului financiar". Cu doua ore inaintea ceremoniei de depunere a juramintului la Cotroceni, liderii coalitiei nu cunosteau decizia primului-ministru. Majoritatea aveau deja altceva programat pentru acea ora, ca sa nu mai vorbim despre presedintii PNL si PD, care erau ambii plecati din tara. Culmea e ca atit democratii, cit si liberalii considerau ca lor li se cuvine postul. Toti liderii partidelor din coalitie asteptau ca premierul sa anunte ca a acceptat eliberarea din functie a ministrului demisionar Smaranda Dobrescu, pentru ca apoi sa-i invite la discutii pentru a stabili cine va fi noul ministru. La instalarea sa in functie, primul-ministru Mugur Isarescu a promis ca nu va lua nici o decizie politica, considerind ca aceasta sarcina revine strict liderilor coalitiei si nu unui premier independent. Totusi, ieri, Mugur Isarescu l-a nominalizat pe Lucian Albu pentru portofoliul muncii si protectiei sociale, fara nici o consultare prealabila a liderilor coalitiei, care au aflat de la noi ce se pregatea la Cotroceni. Surse guvernamentale sustin ca Mugur Isarescu l-a preferat pe Albu propunerilor venite de la PD (Simona Marinescu) si PNTCD (Alexandru Man), motivind ca independenta politica a acestuia va linisti spiritele politicienilor. Surse din coalitie ne-au declarat insa ca Lucian Albu este sustinut de PNTCD, partid care a cerut tot ieri si inlocuirea secretarului de stat Norica Nicolai cu Alexandru Man,ceea ce s-a si "nt"mplat. Mentionam ca Norica Nicolai a demisionat din PNTCD si a trecut la PNL, declarindu-se adepta candidaturii lui Theodor Stolojan la Presedintia Romaniei. NARCISA IORGA Ziua cind seniorii ies la pensie Sergiu Cunescu denunta infeudarea PSDR Sergiu Cunescu, presedintele de onoare al Partidului Social Democrat Roman, nu va mai candida pentru un loc in Parlament, refuzind sa se afle pe aceeasi lista cu partidele lui Ion Iliescu (PDSR) si al lui Dan Voiculescu (PUR). Cunescu ataca in termeni duri PDSR, a carui origine o numeste in mai multe rinduri comunista. Dovedind si un simt ascutit al umorului, Sergiu Cunescu face trimitere la vinzarea PSDR de dragul unor locuri asigurate pe listele parlamentare: "In ceea ce-i priveste pe cei care ar oferi partidul altora, ii asigur ca au locuri asigurate pe piedestalul pe care ii asteapta renegatii". "PDSR a preluat puterea printr-un proces stalinist si un asasinat politic" Sergiu Cunescu a trimis ieri o scrisoare deschisa in care face o radiografie a politicii duse de PSDR, ce "ar urma sa se dizolve in PDSR, partidul care de un deceniu practica, in raport cu social-democratia, o contra-cultura". Presedintele onorific al PSDR considera ca, "in prezent, se repeta cele petrecute in 1946 cind, urmare unor manipulari si presiuni, partidul nostru a fost vindut Partidului Comunist Roman pentru avantajele citorva persoane. A urmat disparitia partidului intr-o eclipsa care a acoperit aproape jumatate de veac imensele suferinte si pierderi de vieti ale social-democratilor care isi pastrasera demnitatea. Recent, conducerea executiva a PSDR a stabilit unele intelegeri care infeudeaza partidul nostru PDSR(...). PDSR, nascut dintr-o conspiratie in intunecimile PCR, care si-a asigurat preluarea puterii printr-un proces stalinist si un asasinat politic (indiferent de nocivitatea executantilor), care a permis sacrificarea a sute de vieti tinere pentru a confisca revolutia, care a folosit marsuri teroriste de tip fascist asupra Capitalei, care a tolerat marea coruptie si crearea unei oligarhii sub control comunist-securist, care a fost o frina in manifestarile ferme ale Romaniei, in special pentru integrarea in NATO, care sustine un presedinte revansard si obsedat sa instige si care e vazut de Europa inca din 1990 ca parte a troicii Milosevici-Iliescu-Meciar, acest PDSR nu este o matrice pentru partidul nostru (n.r. - PSDR). Din punctul de vedere al lipsei de interes pentru reformarea interna, partidul condus de Ion Iliescu este asemanat de Sergiu Cunescu cu "singurul partid comunist care nu a manifestat nici cel mai mic semn de reforma spre democratie", adica Partidul Comunist Roman, al carui "urmas direct" este PDSR. Athanasiu este considerat trisor Sergiu Cunescu nu iarta conducerea propriului partid pentru ca este pe cale sa-si ofere prestigiul si pozitia internationala "pentru a acoperi pacatele trecute" ale PDSR. Liderul social-democrat spune ca lipsa de imaginatie in organizarea unei campanii electorale credibile si un oarecare oportunism au determinat alianta PSDR cu PDSR si PUR, avind ca scuza intentia PSDR de a reforma PDSR din interior. "Rezultatul aliantei: in primul rind o deruta in corpul nostru electoral si apoi pericolul unei noi eclipse a PSDR-ului", prevede Sergiu Cunescu. Acesta isi exprima insa speranta ca se vor gasi si oameni care sa continue fidel vechile idealuri ale PSDR. Intentia PDSR de a intra pe usa din dos a Internationalei Socialiste cu ajutorul PSDR nu este nici ea trecuta cu vederea de venerabilul Sergiu Cunescu, care acuza conducerea executiva a partidului sau de "tris". "Tin, totodata, sa-mi exprim indignarea fata de trisul angajat de conducerea actuala a PSDR care a promis sa introduca PDSR in Internationala Socialista, ascuns sub mantia curata a PSDR, desi Marea Organizatie Internationala refuza de zece ani primirea PDSR in interiorul ei. Acest angajament este nociv atit pe plan intern, cit si pe plan extern. Pe plan intern deoarece s-ar slabi presiunea pentru atit de necesara reformare a PDSR si pe plan extern deoarece am introduce un necunsocut in casa unor oameni care ne-au primit si onorat". NARCISA IORGA Zece venerabili taranisti au renuntat la candidaturi Zece taranisti, care considera ca si-au facut datoria fata de tara, s-au hotarit sa lase "cale libera" altei generatii. Cei zece, Gabriel Tepelea, Nicolae Ionescu-Galbeni, Sergiu Macarie, Valentin Gabrielescu, Ion Cornita, Tanase Tavala, Costel Paunescu, Ulpiu Micle (toti fosti detinuti politici), Florica Raica (presedinta Organizatiei de Femei a PNTCD) si Elena Iacob (fosta deportata), au dat publicitatii ieri o declaratie comuna in care anunta ca renunta sa mai candideze pentru un nou mandat de parlamentar. Textul declaratiei seniorilor PNTCD care isi anunta retragerea din viata parlamentara a circulat, spre semnare, inca de miercuri, in timpul sedintei Camerei Deputatilor. Desi vicepresedintele PNTCD Nicolae Ionescu-Galbeni anuntase ca vor fi unsprezece seniori care se vor retrage, lista s-a redus la zece persoane, dupa ce deputatul Eugen Hilote s-a razgindit, afirma surse taraniste. Motivul ar fi, dupa cum au afirmat sursele respective, faptul ca Eugen Hilote "se simte inca tinar" si crede ca nu a venit vremea ca el sa "abdice" de la functia de parlamentar. Redam in continuare fragmente din scrisoarea celor zece "Partidul traverseaza o criza de imagine publica" "Majoritatea semnatarilor acestei declaratii, angajati in lupta politica a PNT inca din anii tineretii, am considerat de datoria noastra sa contribuim, dupa 1989, la reluarea activitatii noului PNTCD atit in parlament, cit si din alte domenii ale vietii publice. Intre timp, am ajuns la o virsta cind, considerind ca putem servi partidul din alte pozitii si prin alte actiuni, ne anuntam hotarirea de a nu mai candida la alegerile parlamentare din anul 2000". Pentru a inlatura "interpretarile unor rauvoitori" fata de aceasta retragere, in sensul unei eschive de la obligatia candidatilor de a se supune controlului CNSAS privind o eventuala colaborare cu fosta Securitate, semnatarii anunta ca au cerut ca dosarele lor sa fie cercetate "cu prioritate, iar concluziile stabilite sa fie facute public in cel mai scurt timp". In continuare, in declaratia celor zece se arata: "Intr-un moment cind partidul traverseaza o criza de imagine publica, iar societatea romaneasca o grava criza economica de tranzitie, ca si una de autoritate, consideram ca s-au pierdut unele oportunitati si poate un moment fast in batalia impotriva comunismului. Dar nici un moment nu ne consideram infrinti, deoarece esti infrint doar atunci cind valorile pentru care ai militat au fost doar false valori, cind ele s-au perimat in timp sau tu insuti le-ai tradat" (...) "Retragerea noastra nu este conditionata de nimic altceva decit de vointa noastra libera si de dorinta de a vedea ca partidul isi poate manifesta mai deplin capacitatea de a mobiliza personalitati noi, tinere, competente, dotate cu energie, dar mai ales morale, corecte, loiale, dezinteresate material, adica oameni de caracter". Scrisoarea taranistilor atrage atentia ca, "mai presus de orice, partidul trebuie sa ramina atasat de traditia sa", si sa refuze "compromisuri dezonorante", altfel, urmind "exemplul" tuturor celorlalte partide de pe esicherul politic - ce "practica" "realismul politic", "pragmatismul" si oportunismul- PNTCD, va deveni asemanator acestora si va "parasi curind scena istorica" alaturi de cei al caror "exemplu" l-au urmat. In acelasi registru ce atrage atentia asupra necesitatii de pastrare a identitatii partidului, finalul declaratiei face trimitere la ce s-ar putea intimpla la viitorul Congres al PNTCD: "Viitorul Congres al PNTCD va fi decisiv pentru evolutia partidului pe mai departe. Va ramine el consecvent cu doctrina si politica inaintasilor sai, de la Simion Barnutiu, Gheorghe Baritiu, Ioan Ratiu, Gheorghe Pop de la Basesti la Iuliu Maniu, Ion Mihalache, Corneliu Coposu, sau va deveni un partid de conjunctura si oportunism? Noi nadajduim ca partidul nostru nu se va adapta resemnat moravurilor dezonorante ale epocii postcomuniste, ci, infruntind imprejurarile ostile, se va ridica deasupra lor, aducind un nou orizont de speranta societatii romanesti". Ramine de vazut ce se va intimpla, in iarna, la Congresul PNTCD cu visul celor zece, mai ales ca atunci Ion Diaconescu isi va anunta retragerea din fruntea PNTCD. CRISTINA SOFRONIE MIHAELA CONSTANTINESCU 