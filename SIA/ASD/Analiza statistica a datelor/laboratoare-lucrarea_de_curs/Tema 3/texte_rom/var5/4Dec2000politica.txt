 [hint1.gif] [5]Corneliu Vadim Tudor pune in practica teoriile din "Mein Kampf" [hint1.gif] [6]Sarbatoare in bubuieli de petarde [hint1.gif] [7]CVT, noua dosare penale numai in acest an [hint1.gif] [8]Vadim, renegat si de "frati" [hint1.gif] [9]Dudu Ionescu a cistigat prima batalie din PNTCD [hint1.gif] [10]Melescanu a "murit", traiasca Melescanu [hint1.gif] [11]Valeriu Stoica nu are contracandidat la presedintia PNL [hint1.gif] [12]Patru femei in guvernul PDSR [hint1.gif] [13]Negocierile PDSR-PNL au intrat in linie dreapta [hint1.gif] [14]PD nu semneaza nimic inainte de turul doi [hint1.gif] [15]UDMR nu s-a hotarit daca sustine guvernul PDSR [hint1.gif] [16]Bref [hint1.gif] [17]"Strugurii Schengen" nu s-au copt suficient pentru Romania [hint1.gif] [18]Romanii vor intra demn in Europa [hint1.gif] [19]Lumini si umbre de Ziua Nationala George Moraru, un roman care traieste in Germania, a avut o revelatie: Corneliu Vadim Tudor pune in practica teoriile din "Mein Kampf" Un cunoscator al sistemului lui Hitler, George Moraru, ne-a trimis la redactie citeva pasaje relevante din "Mein Kampf", celebra carte scrisa de Adolf Hitler, pentru a ne demonstra ca "filosofia" liderului PRM, Corneliu Vadim Tudor, este inspirata din cea a dictatorului nazist. Va prezentam integral scrisoarea primita la redactie: Stimati domni, stiati citatul de mai jos? "Fara lege si ordine, natiunea noastra nu poate supravietui. "-Adolf Hitler. Va suna cunoscut, nu-i asa?! Dar acestea: -"Propaganda nu trebuie sa serveasca adevarul, in special atita timp cit ar putea aduce ceva favorabil oponentului"; -"Puterea nu sta in aparare, ci in atac"; -"Marea majoritate a natiunii...va cadea mai usor victima unei mari minciuni decit a unei minciuni mai mici"; -"Intruchiparea intr-un singur om a teoreticianului, organizatorului si liderului este cel mai rar fenomen de pe pamint; in asta consta maretia"; -Invingatorul nu va fi niciodata intrebat daca a spus adevarul"; -"Ce noroc pentru conducatori ca oamenii nu gindesc". Se pare ca VC-ul (n.red. - Corneliu Vadim Tudor) national l-a studiat bine pe Adolf si cartea lui de referinta. O aplica intr-o veselie! Uitati-va aici, citate din "Mein Kampf": "Toata propaganda trebuie sa fie atit de populara si la un asemenea nivel intelectual, incit sa o inteleaga si cel mai prost dintre aceia carora li se adreseaza. Asa incit nivelul intelectual al propagandei trebuie sa fie cu atit mai jos cu cit numarul celor pe care trebuie sa-i influenteze este mai mare". "Marimea minciunii este un factor decisiv in a determina sa fie crezuta deoarece marea majoritate a natiunii este, in adincul sufletului, mai usor de pacalit decit este, constient sau intentionat, rea. Simplitatea primitiva a mintilor oamenilor ii face o prdaa mult mai usoara a unei minciuni mari decit a uneia mici, deoarece adesea ei spun minciuni, dar le e rusine sa spuna unele mari." "Printr-o propaganda mai inteligenta si constanta, oamenii pot fi facuti sa vada paradisul ca pe iad si sa considere cel mai abject mod de viata ca paradis". "Poporul german nu are nici cea mai vaga idee despre pina unde poate ajunge viclenia cu scopul de a putea fi condus". Mai sint destule citate relevante, dar as mai insista pe unul cules din cartea "Hitler's Wonderland" (Minunata tara a lui Hitler), scrisa de Michael Fry in 1934: "Prima data cind l-am auzit pe Hitler vorbind in public, timp de zece minute am repetat pentru mine: ce comediant, ce comediant! Asa cum Papa ii spusese lui Napoleon cu multi ani in urma. Douazeci de minute mai tirziu, ma simteam de parca inaltam ovatii. Convingerea pasionata, focul violent al patriotismului invulnerabil si, peste toate, sinceritatea din toata inima il pun pe Hitler dincolo de micile trucuri familiare ale oratorului care se adreseaza multimii. Fiecare dintre aceste cuvinte vine incarcat cu un puternic curent de energie; in acel moment pare ca ele, cuvintele, vin direct din inima omului, cauzindu-i un chin indescriptibil. Cind vorbeste despre Vaterland (pamintul Tatalui), cind descrie starea ingrozitoare de demoralizare care a cuprins-o, ochii lui stralucesc de furie, vocea atinge strigate de furie- el este inspirat. Asta este ceea ce cred masele - ca Hitler este un profet controlat direct de catre Puterile Superioare. Este un fluid magnetic care emana din Hitler si pare a fi supranatural". Nu va suna cunoscut? Cit de simplu este sa manipulezi masele. Unii fac pasiune din asta. Nu vi se pare ca VC-ul merge la sigur, pe cai batatorite? Ce ar fi sa-i ajutati si pe politicienii "democrati" sa inteleaga asta? Sau ar fi periculos sa le ridicati nivelul de informare? Poate le dati idei si la altii, Cu stima, GEORGE MORARU Development Engineer, WIGE-MIC Gmbh, Germany Lumini si umbre de Ziua Nationala Sarbatoare in bubuieli de petarde Ziua Unirii Celei Mari i-a gasit anul acesta pe romni mai dezbinati decit oricind. Nimic din atmosfera de bucurie si chiar de emotie pentru o asemenea zi, nu s-a regasit anul acesta in zona centrala a cetatii Albei Iulia, acolo unde au loc, in mod traditional manifestarile specifice. A fost o atmosfera sinistra, de balamuc, data de zgomotul neintrerupt al petradelor si pocnitorilor cumparate de la tarabagii din zona si aruncate pe te miri unde, la picioarele trecatorilor, in fata lor sau, "norocosilor", chiar in gluga hainei. In categoria zurbagiilor, clasa adulti, s-a gasit si un tehnician de la Pro TV care se distra de minune aruncind cu pocnitori, peste zid, in curtea Catedralei Reintregirii, sa-si sperie colegii. "Iliescu presedinte" in loc de "Vivat Unirea" Inca de dimineata, grupuri de oameni - foarte multi tineri - au sosit in zona Cetatii Unirii. Multi au gasit inca un motiv pentru campanie electorala pentru turul al doilea al prezidentialelor. Veniti in mod organizat, cu autobuze de partid, ei purtau pancarte cu idolul lor politic, Ion Iliescu, afise cu chipul lui pe placi din lemn, lozinci, iar la reverele hainelor abtibilduri cu inscriptia:"Eu votez Iliescu, presedinte!" Nu strigau "Vivat Unirea", ci "Iliescu presedinte !" Delegatiile PRM se remarcau prin steagurile cu sigla partidului, alaturi de tricolor. PRM-istii, in majoritate tineri s-au multumit doar sa strige "Vadim, Vadim !". Citeva puicute blonde peremiste si-au vopsit pe obraji, dupa model occidental, inimioare tricolore si numele idolului lor "CVT", tot in culorile drapelului national. Lideri de mina a doua La ora 9.00, delegatia PDSR - Nicolae Vacaroiu, Hildegard Puwak, Valer Dorneanu, Matei Bratianu, Adrian Paunescu, Mihai Malaimare si Ioan Rus (ex-prefectul PDSR de Alba) - a bifat in agenda zilei depunerea de coroane de flori la statuia celui dintii fauritor al Unirii, Mihai Viteazul. La Muzeul Unirii, Matei Bratianu - care a stat alaturi de liderii PDSR tot timpul - inregistra mai tot timpul momentele din cadrul ceremoniei, pe un reportofon. La ceremonia primirii soliilor, de la Muzeul Unirii, au mai aparut si pedistii Sorin Lepsa si Corneliu Gavaliugov. Socul zilei, pentru toata lumea a fost aparitia, pe linga liderii PDSR a fostei sefe a Parchetului de la Timis, Constanta Cirstea, zisa si "Silvia Conti a Romniei". A mai fost vazut in zona si noul deputat PDSR de Mures, ex-sindicalistul Pavel Todoran. "Pagube" colaterale Evenimentele nefericite nu au lipsit de la sarabatorirea de la Alba Iulia, de anul acesta, a Zilei Nationale a Romniei. Raluca Dragan, 9 ani, a ajuns la spital cu arcada sparta, lovita de un ou, in timp ce cinta intr-un grup imnuri ale unirii. Un alt copil de 8 ani a ajuns la spital, in pericol sa-si piarda vederea, dupa ce o petarda i-a explodat in fata. Mai mult, Ziua Nationala s-a lasat si cu excese bahice,100 de alocoolici fiind adusi la Spitalul Judetean, dintre care o tinara 17 ani a venit cu o coma alcoolica de gradul 2. Un jandarm l-a luat de git pe un cintaret, participant la spectacolul serii din Parcul Unirii, care, afumat un pic, a facut gura, nu pe scena, unde trebuia sa se reproduca, ci afara. Ziua Nationala a fost ultima zi din viata lui Marius Bijboaca, 19 ani, elev in clasa a XII-a la Grupul Scolar Industrial din Cugir. Tinarul mergea la Alba Iulia impreuna cu citiva prieteni, cu trenul personal 3624 Cugir - Cluj Napoca. In jurul orei 13.45, la putin timp dupa plecare tenului din statia CFR Vintu de Jos, Marius a dorit sa braveze: fluturind esarfa tricolora pe care o avea in mina el a inchis usa vagonului din exterior si a ramas pe scara in timp ce trenul se depasa cu viteza. La putin timp, elevul s-a izbit violent de un stilp de pe marginea liniei ferate, decesul survenind instantaneu. Prietenii lui au tras semnalul de alarma, insa nu s-a mai putut face nimic, capul lui Marius fiind efectiv zdrobit in urma impactului. LUCIAN DOBRATER CRISTIAN OPREA CVT, noua dosare penale numai in acest an La inceputul acestui an, pe numele presedintelui PRM, Corneliu Vadim Tudor, se aflau pe rolul Curtii Supreme de Justitie noua dosare penale: cu termen 11 ianuarie, dosar penal 1396/P/1999 - parte vatamata ziarista Rodica Chelaru; cu termen 14 ianuarie, dosar penal 4596/P/1999 - parte vatamata consilier prezidential Zoe Petre; cu termen 15 ianuarie, dosar penal 2582/P/1999 - parte vatamata ziaristul Alexandru Mihalcea; cu termen 19 ianuarie, dosar penal 2850/P/1999 - parte vatamata consilier prezidential Dorin Marian; cu termen 26 ianuarie, dosar penal 2484, parte vatamata ziaristul Mihai Barbulescu (in prezent decedat); cu termen 28 ianuarie, dosar penal 4597/P/1999, parte vatamata presedintele PD, Petre Roman; cu termen 3 februarie, dosar penal 2485/P/ 1999 - parte vatamata fostul ministru de interne Gavril Dejeu; cu termen 17 februarie, dosar penal 3003/P/1999 - parte vatamata presedintele Romniei, Emil Constantinescu; cu termen 2 martie, dosar penal 2483/P/1999 parte vatamata Constantin Ticu Dumitrescu. O perioada, Vadim avea, aproape saptaminal, citeva procese pe rol la Curtea Suprema. La unele se prezenta si facea circ, la altele lipsea, invocind motive greu de verificat. Dupa decesul presedintelui Curtii Supreme de Justitie, Sorin Moisescu, procesele lui Vadim au luat calea Curtii Constitutionale, datorita invocarii unor exceptii asupra carora doar acea instanta se poate pronunta. In prezent, pe rolul Curtii Supreme de Justitie nu se mai afla decit procesul cu fostul senator Ticu Dumitrescu, in prima instanta, si procesul cu Rodica Chelaru, in recurs. Judecatorii celei mai inalte instante in stat nu au reusit, deocamdata, sa-l condamne pe Vadim in nici un proces. ( C.L. ) Vadim, renegat si de "frati" In urma articolului nostru de vineri, 1 decembrie, "De ce Vadim ascunde ca e pocait", am primit zeci de mesaje din toate zonele lumii. Multe dintre ele ne lauda, altele ne cearta, acuzindu-ne de discriminare, marginalizare fata de crestinii neoprotestanti. Reamintim ca ziarul nostru nu sprijina intoleranta crestina, fundamentalismul, in general. Dupa cum scriam la inceputul articolului publicat vineri, "membrii acestui cult, recunoscut in Romania, sint niste oameni deosebiti, crescuti in spriritul Scripturii". Ce a dezvaluit "Evenimentul zilei" este faptul ca Vadim Tudor, liderul PRM, este un duplicitar. Care isi schimba religia in functie de interesele politice. In strainatate, pozeaza in neoprotestant, presedintelui George Bush jr. scriindu-i ca este "fiu al unui pastor baptist", in vreme ce in Romania se declara ortodox. Aceasta struto-camila religioasa a combatut-o si o combate "Evenimentul zilei" si nu apartenenta sa la un cult sau la altul. De altfel, ziarul nostru a fost singurul care a precizat ca adeptii Crestinilor dupa Evanghelie apartin unui cult neoprotestant, denumiti in popor pocaiti si nu i-a denumit, in nici un caz, sectanti, cum au facut-o mass-media. Dupa parerea noastra, in acest moment, din punct de vedere religios, Vadim Tudor nu are decit de pierdut. Ierarhii Bisericii Ortodoxe Romane si-au dat seama de "ortodoxia" tribunului, iar fratii neoprotestanti se simt jigniti ca unul de-al lor a renuntat, din ratiuni meschine, la credinta sa, primita in anii de ateism chiar de la parintii sai. "Fratele" neoprotestant Vadim Tudor s-a botezat ortodox la 28 de ani si s-a casatorit in aceeasi credinta, renuntind, cel putin oficial, la credinta in care s-a nascut si a fost crescut. Ceea ce nu l-a impiedicat sa se impauneze in scrisoarea trimisa lui George W. Bush ca este "fiu al unui pastor baptist". FLORIN GHELASE "Daca ar fi credincios, nu ar exista atita ura" Domnule Cornel Nistorescu, in editia de astazi a "Evenimentului zilei" am citit articolul despre Vadim, intitulat "De ce Vadim ascunde ca e pocait?" Am tot respectul pentru dumneavoastra si trebuie sa recunosc ca "Evenimentul zilei" este ziarul meu favorit. Ma numesc Eusebiu Vlad si traiesc in SUA din 1994. Da, sint si eu un "neoprotestant" - pocait (cum de fapt ar trebui sa fie orice crestin ortodox - ma refer la pocainta) si mai presus de toate sint roman si imi iubesc tara. Cu tot respectul pentru Florin Ghelase, cel care a scris acel articol, dar inca o data se dovedeste lipsa de profesionalism a dinsului si a multor ziaristi romani. De ce trebuie sa existe atita discriminare, marginalizare fata de crestini neoprotestanti? Pentru ca nu-si fac semnul crucii? Pentru ca nu saruta o icoana? Daca in aceasta ar consta viata unui credincios, apoi nu ma mira faptul ca am intilnit multi care, desi se considera crestini ortodocsi, nici macar nu mai cred in Dumnezeu. Dumnezeu nu se uita la traditia noastra, El se uita la inima si sufletul nostru, la atitudinea noastra fata de cuvintul Sau. In lume nu sintem perceputi ca niste "sectanti", cum le place romanilor sa ne eticheteze. Un ultim gind, nu uitati ca sintem romani, sintem frati in credinta si provenim tot din biserici ortodoxe, pentru care am mult respect. Doar ca ne inchinam, ne rugam, in feluri diferite, asta nu inseamna ca sintem ciudati. Motivul pentru care va scriu acest e-mail nu este de a va tine lectii de religie, sau de a-l apara pe Vadim. Din contra, Vadim Tudor este un nationalist extremist, lipsit de toate facultatile intelectuale si nici pe departe un credincios. Daca ar fi credincios nu ar exista atita ura. In incheiere, as vrea sa aduc la cunostinta ca nici un credincios protestant sau neoprotestant nu a votat pentru Vadim. Sfinta Scriptura, care trebuie sa fie ghidul oricarui credincios, de orice natura ar fi, promoveaza numai lucruri bune: dragoste pentru aproapele, compasiune, tot ce este mai nobil intr-un suflet de om; or, aceste calitati nici pe departe nu-l caracterizeaza pe Vadim. EUSEBIU VLAD Luind in considerare referirile repetate din presa la asa-zisa apartenenta religioasa baptista a unuia dintre candidatii ramasi in cursa prezidentiala, Cultul Crestin Baptist din Romania precizeaza urmatoarele: - nici unul dintre candidatii la presedintie nu este si nu a fost membru al Cultului Crestin Baptist din Romania; - desi, conform Constitutiei Romaniei, credem ca apartenenta religioasa nu trebuie sa impiedice accesul unei persoane la functii publice in stat, credem, de asemenea, ca apartenenta religioasa nu trebuie folosita pentru a spori sau a diminua capitalul electoral al unei persoane care candideaza pentru astfel de functii; - in calitate de cetateni ai acestei tari, credinciosii baptisti sustin orice demers democratic, moral si benefic poporului nostru si se roaga ca Dumnezeu sa binecuvinteze Romania. Biroul de presa al Cultului Crestin Baptist din Romania, 1 decembrie 2000. Taranistii intra in reorganizare Dudu Ionescu a cistigat prima batalie din PNTCD Vasile Lupu, Remus Opris, Bogdan Pitigoi, Radu Sirbu sint cei care, sub conducerea lui Constantin Dudu Ionescu, au fost desemnati de Forul de Conducere Tranzitoriu al PNTCD ca membri ai Biroului Interimar de Conducere al taranistilor. Constantin Dudu Ionescu a precizat ca Biroului Interimar de Conducere al PNTCD are datoria de a organiza "in mod transparent" viitorul Congres al partidului, in asa fel incit "divergentele intestine" din partid sa nu se mai manifeste in mod public. Conducerea interimara a PNTCD va elabora un nou program politic, un nou statut si va restructura activitatea la toate nivelurile partidului, a declarat Remus Opris. Radu Sirbu a adaugat ca noul statut va fi "mai deschis si mai permisiv", cel aflat in vigoare fiind "inchis si nesatisfacator in ceea ce priveste principiul subsidiaritatii". Vasile Lupu a afirmat ca, desi in afara parlamentului, PNTCD va incepe sa monitorizeze activitatea noului parlament, prin urmarirea evolutiei initiativelor legislative ale taranistilor, "care au fost preluate deja de colegii din opozitie" si care se refera la o noua reglementare constitutionala a imunitatii parlamentare si a votului uninominal. Ioan Muresan, Remus Opris si Andrei Marga au refuzat sa-l concureze pe Dudu Ionescu Actuala formula de conducere interimara a PNTCD a fost propusa de Ion Caramitru, fiind acceptata cu un numar de 54 de voturi din 68 posibile. Initial, Radu Sirbu a propus alegerea nominala a celor cinci membri ai noului birou, dar s-a decis ca numai coordonatorul sa fie votat de catre Forul Tranzitoriu, liderul desemnat fiind cel care si-a ales colaboratorii. Au mai existat alte doua propuneri. Prima, inaintata de Ion Diaconescu, prevedea realegerea Biroului National de Conducere (BNC) in componenta redusa, cu 11 membri, fostul presedinte al PNTCD autopropunindu-se coordonator al noului BNC. Aceasta "ipoteza de lucru" a fost respinsa cu 45 de voturi dintr-un total de 68. In fine, cea de-a treia varianta, inaintata de senatorii PNTCD, sustinea formarea unui BNC din 9 membri, dintre care trei sa fie fosti senatori. Celor noua le-ar fi fost interzis ca la Congres sa mai candideze pentru vreo functie in partid. Propunerea a fost imbratisata de numai trei dintre cei 68 de membri prezenti in sala. Surse taraniste au declarat ca pentru functia de coordonator al Biroului Interimar de Conducere al PNTCD au mai fost propusi sa candideze, pe linga Dudu Ionescu, si Ioan Muresan, Remus Opris si Andrei Marga. Toti trei au refuzat propunerile de candidatura. Forumul Tranzitoriu l-a reconfirmat pe Mirel Tariuc in functia de secretar general adjunct al PNTCD. Impotriva acestei decizii au votat Ion Diaconescu si Ioan Muresan. Cei doi au mai votat, dupa cum afirma surse din PNTCD, si impotriva candidaturii lui Constantin Dudu Ionescu. Andrei Marga a fost sustinut pentru a candida impotriva actualului ministru de interne, de catre un apropiat al lui Ioan Muresan, Eugen Clinciu. Ion Diaconescu paraseste PNTCD pe usa din dos Muresan a parasit inainte de sfirsit sedinta, iritat din cauza unui conflict cu Vasile Lupu. Deputatul PNTCD l-a acuzat pe Ioan Muresan ca a favorizat luptele din cadrul organizatiilor taraniste si ca a sustinut intrarea pe listele parlamentare a lui Dorin Mihai, preseinte al organizatiei municipale Iasi, aflat in conflict cu Lupu. La iesire, Muresan murmura: "N-am candidat acum, dar oricum voi candida in ianuarie". Tot suparat si tot inainte de terminarea sedintei a plecat si Ion Diaconescu. Fostului lider al PNTCD i s-a oferit, sub rezerva confirmarii de catre congresul din ianuarie, rolul de presedinte de onoare al PNTCD. Propunerea a fost facuta de deputatul Mihai Ionita. " De ce sa mai stau? Nu mai stau. Ma duc jos sa maninc. Am fost invitat la masa", comenta, in drum spre iesire, Ion Diaconescu Taranistii sint foc si para pe Emil Constantinescu In cadrul dezbaterilor Forului Tranzitoriu au fost aduse in discutie si cauzele care au dus la "prabusirea" PNTCD. Au fost amintite greselile guvernarii, lipsa unui lider care sa se impuna si a fost nominalizat si "un alt mare vinovat": Emil Constantinescu. Taranistii au acuzat politica "interventionista" a presedintelui Emil Constantinescu (taranistii trecind la acest capitol, printre altele, numirea lui Victor Ciorbea in fruntea guvernului si modul in care a fost debarcat fostul premier Radu Vasile) si contributia acestuia "la dezvoltarea unor fractiuni " in cadrul PNTCD. S-a afirmat in cadrul discutiilor ca "lovitura de gratie" pe care a dat-o Constantinescu taranistilor a fost retragerea sa din cursa electorala cu doar trei luni inainte de data alegerilor. Mai mult, surse taraniste au afirmat ca presedintele Constantinescu le-a adus la cunostinta decizia sa cu doar citeva minute inainte de a o face publica. Un critic dur al politicii taraniste s-a dovedit a fi Nicolae Ionescu - Galbeni, care a acuzat ca in partid a existat in permanenta o inclinatie spre nepotism. De altfel, Galbeni a declarat in cadrul sedintei ca multi dintre oamenii pe care el i-a respins de pe listele parlamentare, s-au regasit pina la urma pe acestea, prin diverse interventii, exemplul oferit de Galbeni fiind Irineu Popescu, unul dintre nepotii lui Ion Diaconescu. In final, discutiile au alunecat catre sfaturile pe care PNTCD trebuie sa le dea electoratului in ceea ce priveste voturile in cel de-al doilea tur de scrutin al prezidentialelor. S-a hotarit ca alegatorii PNTCD sa voteze "impotriva extremismului". MIHAELA CONSTANTINESCU La ApR se schimba doar sediul Melescanu a "murit", traiasca Melescanu Teodor Melescanu a demisionat din fruntea ApR, alaturi de ceilalti membri ai conducerii. Demisia in bloc a reprezentat recunoasterea esecului in alegeri, ApR neintrind in parlament. Melescanu ramine insa la cirma partidului cel putin pina la Conventia Nationala care va avea loc in prima jumatate a anului 2001. Acestea sint deciziile luate simbata, in cadrul Biroului Executiv largit al ApR. Pina la Conventia Nationala, ApR va fi condus de un comitet interimar care va fi format din 15-20 de membri. BEx l-a mandatat tot pe Melescanu sa conduca acest comitet si sa-i aleaga pe cei care vor face parte din el. Teodor Melescanu a declarat ca "valorile si idealurile in jurul carora s-a format ApR continua sa fie actuale si sintem hotariti sa continuam drumul ca o forta de sine- statatoare". Pina una-alta, ApR il sprijina neconditionat pe liderul PDSR, Ion Iliescu, in turul doi al alegerilor prezidentiale. Aperistii par sa-si fi revenit destul de repede din socul alegerilor. Dupa sedinta BEx-ului, ei au baut sampanie si au inceput sa se pregateasca pentru "schimbarea locuintei". Si asta deoarece ApR va elibera actualul sediu din Bucuresti, de pe Bulevardul Unirii, si se va muta pe strada Varsovia, ceva mai in centru. TEODORA GEORGESCU Valeriu Stoica nu are contracandidat la presedintia PNL Prim-vicepresedintele PNL, Valeriu Stoica, si-a anuntat intentia de a candida, la viitorul congres al partidului, pentru functia de presedinte al PNL, propunindu-l pe Theodor Stolojan pentru presedintia Consiliului National. Nici o alta persoana nu si-a anuntat intentia de a candida pentru functia suprema in partid. Delegatia Permanenta a PNL a decis convocarea Congresului Ordinar pentru 3-4 februarie 2001. Surse liberale ne-au declarat ca presedintele Mircea Ionescu-Quintus a propus data de 24 februarie (in amintirea datei de 25 februarie 1993, cind a avut loc Congresul de la Brasov, unde a fost ales presedinte al PNL, in defavoarea lui Radu Campeanu), insa aceasta initiativa a adunat doar 15 voturi. In cadrul Delegatiei Permanente, conducerea PNL nu a adus vreo critica presedintilor de filiale care au obtinut rezultate slabe la alegeri, sursele citate legind acest lucru de intentia lui Valeriu Stoica de a nu-si atrage antipatii din teritoriu, din perspectiva intentiei sale de a candida. Membrii PNL care au fost identificati de catre CNSAS drept colaboratori ai Securitatatii ar trebui, in opinia lui Valeriu Stoica, "sa faca un gest de onoare" in cazul in care justitia nu va da un verdict contrar celui dat de Colegiu. Delegatia Permanenta nu a luat in discutie situatia lui Quintus, dar surse liberale spun ca Biroul Permanent Central al PNL, care va avea loc miine, s-ar putea sa faca acest lucru. Aceleasi surse sustin ca presedintele PNL a refuzat sa se retraga din functie pina cind justitia isi va da verdictul, declarind, de asemenea, ca nu se va retrage nici din parlament. El a facut o "concesie", precizind ca, pina cind justitia isi va spune cuvintul, nu va mai avea aparitii publice in calitate de presedinte al PNL. MADALINA SISU Sexul slab se intareste in cabinetul lui Adrian Nastase Patru femei in guvernul PDSR Prim-ministrul desemnat de PDSR pentru a forma viitorul guvern, Adrian Nastase, a definitivat, impreuna cu restul conducerii partidului, structura executivului si a nominalizat detinatorii portofoliilor. Surse din cadrul PDSR ne-au declarat ca au fost discutate si posturile de directori ai SRI si SIE, insa nu s-a luat nici o decizie. Este posibil ca pentru sefia SRI sa fie nominalizat Radu Timofte. La conducerea Ministerului Afacerilor Externe va fi numit Mircea Geoana, actual ambasador al Romaniei in SUA. Ministerul Integrarii Europene va fi condus de Hildegard Puwak, vicepresedinte al PDSR. PDSR a decis ca si negociatorul-sef al Romaniei in relatia cu UE sa aiba rangul de ministru delegat, in acest post urmind sa fie numit Vasile Puscas. Pentru Ministerul Finantelor Publice, PDSR s-a oprit asupra lui Mihai Tanasescu, reprezentant al Romaniei la Banca Mondiala. Ministerul Dezvoltarii si Prognozei va fi preluat de Leonard Cazan, Ministerul Administratiei Publice de catre Octav Cozmanca, Ministerul Justitiei de catre Rodica Stanoiu, vicepresedinte PDSR, iar Ministerul Ordinii Publice (fostul Minister de Interne) de catre Ioan Rus. Vasile Dincu, actual director al Institutului de sondare a opiniei publice Metromedia Transilvania, va fi numit la conducerea Ministerului Informatiei Publice, si va avea si calitatea de purtator de cuvint al guvernului. Ioan Mircea Pascu va fi desemnat la Ministerul Apararii Nationale, Dan Ioan Popescu la Ministerul Industriilor si Energiei, Ilie Sirbu la Ministerul Agriculturii, Alimentatiei si Padurilor, Miron Mitrea la Ministerul Transporturilor si Lucrarilor Publice, Ecaterina Andronescu la Ministerul Invatamintului si Cercetarii, Dan Matei Agathon la Ministerul Turismului, Marian Sirbu la Ministerul Muncii si Solidaritatii Sociale, Razvan Theodorescu la Ministerul Culturii si Cultelor, Dan Nica la Ministerul Informatizarii si Comunicatiilor, Daniela Bartos la Ministerul Sanatii si Familiei, Serban Mihailescu la Secretariatul General al Guvernului, iar ministru delegat pentru relatia cu parlamentul va fi Acsinte Gaspar. LUCIAN PURCAREANU Negocierile PDSR-PNL au intrat in linie dreapta Delegatia Permanenta a PNL a decis simbata intrarea partidului in opozitie si acordarea de "sprijin selectiv guvernului PDSR, in masura indeplinirii obligatiilor asumate". Potrivit Rezolutiei adoptate de Delegatia Permanenta, sprijinul initiativelor guvernului minoritar PDSR "se va face pe o perioada de un an, dupa care va fi reanalizata decizia in functie de evolutia politica". PNL si PDSR au constituit, in urma intilnirii avute de cele doua partide vineri, un grup tehnic care va incerca sa finalizeze, negocierile privind prevederile comune care vor fi incluse in viitorul program de guvernare. Acest grup tehnic este format din Leonard Cazan (PDSR) si Paul Pacuraru (PNL). Acesta din urma a declarat simbata ca negocierile trebuie finalizate astazi, pentru ca marti sa se semneze pactul de colaborare anuntat la ultima intilnire dintre conducerile PNL si PDSR. Paul Pacuraru a precizat ca nu negociaza si in numele PD si UDMR, adaugind ca cele doua partide isi pot trimite si ele reprezentantii in acest grup tehnic. Setul de prioritati cuprinde revizuirea Constitutiei, modificarea Legii partidelor politice in sensul restringerii numarului de partide, modificarea legilor electorale atit pentru alegerea administratiei locale, cit si pentru alegerea Parlamentului si Presedintelui Romaniei, adoptarea pachetului de legi privind reforma in justitie, precum si mentinerea constanta a Romaniei in acordurile cu UE, Banca Mondiala si FMI. Delegatia Permanenta PNL, intrunita simbata, cheama la vot pe toti alegatorii partidului si ai lui Theodor Stolojan si "le cere sa voteze impotriva extremismului, impotriva lui Corneliu Vadim Tudor". Referitor la strategia postelectorala, liberalii isi propun sa "descurajeze orice fel de colaborare" intre PDSR si PRM, acest lucru urmind a fi facut prin "cenzurarea si sprijinirea selectiva a initiativelor guvernului minoritar PDSR". MADALINA SISU PD nu semneaza nimic inainte de turul doi Democratii vor avea intilniri separate cu PDSR, cel mai probabil incepind cu aceasta saptamina, dupa sedinta Colegiului Director de marti, sustin surse din PD. Conform acestora, nu este vorba despre o strategie speciala, dar democratii au fost interesati sa stie mai intii care este pozitia PNL si a UDMR, daca pot construi impreuna o opozitie separata de cea a PRM, si abia apoi sa poarte discutii punctuale cu PDSR. Absolut sigur in tabara democrata este ca "PD nu va sustine in orb o guvernare PDSR", dupa cum declara secretarul executiv Liviu Negoita. El sustine ca PD nu va semna un protocol politic cu partidul lui Ion Iliescu decit daca documentul va prevedea termene precise ale angajamentelor pe luni, trimestre, semestre, pina la un an, conform promisiunilor PDSR din campania electorala, iar la termenele respective vor avea loc intilniri intre semnatari. PD nu va accepta conditii in ce priveste avansarea in parlament a motiunilor simple si a motiunilor de cenzura. NARCISA IORGA UDMR nu s-a hotarit daca sustine guvernul PDSR UDMR se va decide astazi daca va semna sau nu "Declaratia comuna a opozitiei democratice pentru sustinerea unui guvern minoritar PDSR". Udmeristii sint destul de suparati deoarece PD si PNL au discutat in lipsa lor setul de prioritati ale partidelor de opozitie. Astazi, conducerea UDMR urmeaza sa aiba o intrevedere cu liberalii pentru a le prezenta prioritatile Uniunii si pentru a vedea daca se poate ajunge la un numitor comun. In cursul zilei de ieri, presedintele Marko Bela s-a intilnit la Cluj cu liderii filialelor udemeriste pentru a vota lista prioritatilor. Interesant este faptul ca liderii Uniunii si-au mai "indulcit" pozitia referitoare la infiintarea universitatii maghiare de stat, aceasta fiind trecuta pe locul trei la capitolul prioritati. Secretarul de stat in MLPAT, Laszlo Borbely, ne-a declarat ca lista prioritatilor UDMR poate fi modificata dupa intilnirea cu filialele, aceasta cuprinzind: legea administratiei publice locale (ce urmeaza sa fie definitivata in forma adoptata de Camera Deputatilor), legile proprietatii si clarificarea restituirii proprietatilor bisericesti, universitatea maghiara (UDMR deja nu mai pune imperativ problema universitatii, ci este de acord sa primeasca macar o promisiune ca aceasta va fi infiintata), un set de masuri care tin de reforma (in special fiscalitatea, privatizarea si facilitatilor fiscale), reforma justitiei si legile care tin de raportul Comisiei Europene. TEODORA GEORGESCU Bref CNSAS va verifica fetele bisericesti Fetele bisericesti vor intra in atentia Consiliului National pentru Studierea Arhivelor Securitatii incepind cu luna ianuarie. Pina atunci, conform presedintelui Gheorghe Onisoru, CNSAS va termina verificarea dosarelor actualilor parlamentari si se va muta in noul sediu inchiriat. Onisoru a declarat, de asemenea, ca dosarele care nu mai exista in arhive, dar care au existat, se regasesc in arhivele de microfilme, in dublu exemplar. ( T.G. ) Ticu Dumitrescu il acuza pe Emil Constantinescu Presedintele AFDPR, Ticu Dumitrescu, l-a acuzat in cadrul unei emisiuni televizate pe seful statului, Emil Constantinescu, ca nu a facut nimic pentru a facilita accesul CNSAS la arhivele fostei Securitati. "L-am rugat sa-si cheme oamenii, pe cei doi conducatori ai serviciilor secrete, si sa le ceara sa anunte public ca vor preda arhivele, cu spatiul in care sint si cu logistica cu tot, CNSAS. Mi-a promis vag si nu a facut nimic", a declarat Ticu Dumitrescu. ( T.G. ) Deputat pe munca altuia Liberalul Vasile Mindroviceanu, care are deja o vechime de zece ani in parlament, a ajuns din nou deputat, in urma alegerilor din 26 noiembrie. Pina in urma cu citeva luni presedinte al PNL Suceava, el a fost contestat de colegii de partid, reprosindu-i-se slaba activitate si fiind acuzat chiar ca a adus prejudicii imaginii partidului. In urma amenintarii cu demisiile din partea mai multor lideri liberali din judet, conducerea centrala a PNL l-a suspendat pe Mindroviceanu din functie, dar, paradoxal, l-a pus pe locul I al listei pentru Camera Deputatilor. Pe durata campaniei, Mindroviceanu nu a fost vazut la fata in timpul actiunilor electorale ale liberalilor si nu a zimbit nici macar de pe vreun afis, alb negru sau color. In schimb, candidatul clasat pe locul II, Ion Lungu, a muncit pe brinci, "arind" judetul de la un capat la altul. Din nefericire pentru el, Ion Lungu nu a facut altceva decit sa adune voturile necesare intrarii in parlament a lui Vasile Mindroviceanu. ( T.A. ) Vlad Rosca, impotriva extremismului Ministrul functiei publice, Vlad Rosca, a informat ca, in ceea ce priveste desfasurarea celui de-al doilea tur de scrutin, nu vor exista probleme din punct de vedere administrativ. De aceea, ministrul functiei publice solicita cetatenilor sa mearga la vot si "sa voteze impotriva extremismului". ( D.V. ) BEC a repartizat mandatele parlamentare Biroul Electoral Central a comunicat ieri repartitia mandatelor parlamentare rezultate in urma alegerilor din 26 noiembrie. Astfel, la Senat, PDSR a obtinut 65 de locuri, PRM- 37, PNL - 13, PD - 13, UDMR - 12. La Camera Deputatilor, PDSR va detine 155 de locuri, PRM- 84, PNL - 30, PD - 31, UDMR - 27. Pentru Camera Deputatilor se mai adauga cele 18 mandate obtinute de organizatiile cetatenilor apartinind unei minoritati natioale, legal constituite, care au participat la alegeri, conform articolului 4 din Legea 68/ 1992. ( M.S. ) Decoratii la Cotroceni Presedintele Emil Constantinescu a conferit, vineri seara, la Palatul Cotroceni, cu prilejul sarbatoririi Zilei Nationale a Romaniei, inalte distinctii ale statului unor personalitati marcante. Printre laureatii Ordinului National "Steaua Romaniei" in grad de Mare Cruce se numara: Mugur Isarescu, Paul Florea, Lucian Mihai, Eugen Simion, George Emil Palade, Doina Cornea, generalii Mihail Popescu, Constantin Degeratu, Ion Mirescu. Au fost distinsi cu Ordinul National "Serviciu Credincios" in grad de Mare Cruce mitropolitul Moldovei si Bucovinei, IPS Daniel Ciobotea, academicienii Virgil Candea, Maia Simionescu, Viorel Barbu, Florin Filip, Ion Bancila si Costin Kiritescu, membrii de onoare si corespondenti ai Academiei Romane - Constantin Ionete si Nicolae Manolescu, precum si Gellu Naum, Dan Grigore, Valentin Gheorghiu, Andrei Plesu. Acelasi ordin le-a mai fost conferit generalilor de armata Mircea Muresan, Dumitru Cioflina, Decebal Ilina si generalilor de corp de armata Eugen Badalan, Tiberiu Costache si Nicolae Pastinica. Ordinul National "Pentru Merit" in grad de Mare Cruce a fost conferit IPS Nicolae Corneanu, PS Ioan Robu, IPS George Gutiu, IPS Pimen Zainea, unor magistrati de la Curtea Constitutionala, profesorilor universitari Ioan Mihailescu, Andrei Marga, Dumitru Oprea, Ioan Mihai, academicienilor Stefan Augustin Doinas, Gheorghe Buzdugan, Romulus Cristescu, Vlad Voiculescu, Nicolae Botnariuc, David Davidescu, Augustin Buzura, Virgiliu N. Constantinescu si Radu Voinea, pictorilor Stefan Caltia si Horia Bernea, scriitorilor Ana Blandiana si Mihai Sora, actorului Victor Rebengiuc si juristului Dinu Ianculescu. ( C.O. ) "Strugurii Schengen" nu s-au copt suficient pentru Romania Ministerul Afacerilor Externe al Romaniei a luat nota cu satisfactie de decizia Consiliului Ministerial pentru justitie si afaceri interne al UE, adoptata la 1 decembrie 2000, care prevede trecerea Romaniei pe "lista pozitiva" a statelor ai caror cetateni pot circula in spatiul european fara a avea nevoie de vize. In acest fel, se arata intr-un comunicat transmis de MAE, daca Parlamentul Romaniei va adopta in cel mai scurt timp legile referitoare la regimul strainilor si protectia datelor personale si daca Guvernul Romaniei va realiza masurile privind intarirea controalelor la frontiera, pentru reducerea migratiei ilegale si cele pentru introducerea unui pasaport romanesc nefalsificabil, cetatenii Romaniei vor putea beneficia de ridicarea obligativitatii vizelor in spatiul european dupa data de 30 iunie 2001. Constatam si cu acest prilej ca institutiile europene au procedat in conformitate cu obligatiile asumate, se mai arata in comunicatul transmis de Biroul de presa al MAE. Intr-o declaratie acordata vineri seara, ministrul roman de externe, Petre Roman, a precizat ca Romania si Bulgaria vor fi trecute pe lista pozitiva a statelor ai caror cetateni pot circula in spatiul UE fara vize, dupa iunie 2001, daca indeplinesc citeva conditii. Roman a declarat ca Parlamentul Romaniei va trebui sa adopte, in cel mai scurt timp, legile referitoare la regimul strainilor si protectia datelor personale. Ministrul de externe a adaugat ca PDSR, partidul care va forma guvernul, este interesat in adoptarea acestor legi deoarece de ele va depinde revizuirea regimului de vize fata de Romania. Petre Roman considera ca nu este vorba despre o discriminare intre Romania si Bulgaria, pentru ca Bulgaria a adoptat deja cele doua legi mentionate si este in avans in ceea ce priveste informatizarea punctelor de trecere a frontierei. Pe romani nu-i intereseaza vizele, sustine Ion Iliescu Presedintele PDSR, Ion Iliescu, a declarat, vineri, pentru Info Pro, dupa ce ministrii de interne si ai justitiei din UE au decis ridicarea neconditionata a vizelor pentru Bulgaria si conditionarea aplicarii unei masuri similare pentru Romania, ca "pe romani ii intereseaza mai putin problema vizelor", iar solutionarea problemei consta in redresarea economica a tarii pentru ca cetatenii romani "sa nu mai alerge aiurea prin lume" in cautarea unui loc de munca. "Ce sa faca cu vizele? Primeste o viza si... si... ce face? Ii primeste cineva? Le da cineva locuri de munca cind occidentalii sint asa de zgirciti si ii trimit inapoi val-virtej", a spus Iliescu. "Sigur, noi trebuie sa ne luptam pentru asta si sa asiguram un regim egal, liberalizare, dar si ei au criteriile lor pentru ca la rindul lor, se protejeaza impotriva valului emigrationist dinspre lumea saraca spre lumea bogata si trebuie sa tinem seama de aceste criterii si trebuie sa luam masuri care sa le dea si lor o anumita garantie", a afirmat liderul PDSR. "Zidul Schengen", inlocuit cu "gardul alegerilor" Consilierul prezidential Zoe Petre considera ca, daca nu ar fi existat "probleme dificile" in perioada campaniei electorale in legatura cu viitorul relatiilor tarii noastre cu Uniunea Europeana, Romania ar fi beneficiat de acelasi tratament ca si Bulgaria in privinta sistemului vizelor. Zoe Petre a declarat, vineri, in cadrul unei conferinte de presa, ca opinia multor tari membre ale Uniunii Europene era de "a pastra Bulgaria si Romania in aceeasi categorie de tratament". Zoe Petre a afirmat ca, personal, decizia UE nu o surprinde, intrucit rezultatele alegerilor din Romania si, in special, ale celor prezidentiale "au ridicat un gard destul de inalt in jurul Romaniei". Alegerile au facut Europa sa se razgindeasca in privinta Romaniei Presedintele UDMR, Marko Bela, a declarat, simbata, Agentiei Mediafax, ca decizia ministrilor de interne si ai justitiei din tarile Uniunii Europene de a amina desfiintarea regimului vizelor impuse cetatenilor romani este "si o consecinta a alegerilor din 26 noiembrie". "Din cauza ascensiunii nationalismului extremist am primit, probabil in ultimul moment, un vot negativ. Din informatiile mele, a existat intentia de a scuti Romania de obligativitatea vizelor", a spus liderul UDMR. El a apreciat ca eliminarea regimului vizelor va depinde "foarte mult" de activitatea guvernului care urmeaza sa se constituie, dar si de modul in care partidul de guvernamint se va delimita de PRM. Marko Bela a mai afirmat ca si respectarea drepturilor omului, precum si continuarea reformei vor influenta luarea unei decizii favorabile Romaniei. ( Mediafax, Rompres ) Romanii vor intra demn in Europa Viitorul guvern PDSR va adopta, in cel mai scurt timp, masurile solicitate de Uniunea Europeana astfel incit Romania sa indeplineasca cerintele impuse in vederea ridicarii regimului de vize pentru cetatenii romani care doresc sa calatoreasca in tari ale UE, a declarat secretarul pentru probleme internationale al PDSR, senatorul de Suceava, Gheorghi Prisacaru. "Convingerea noastra este ca Europa fara Romania nu este Europa si, de aceea, viitorul guvern PDSR va lua rapid toate masurile necesare pentru solutionarea unor cerinte ale UE precum securizarea frontierelor si limitarea imigratiei ilegale. Ii asigur pe cetatenii Romaniei ca intrarea noastra in UE nu se va face cu caciula in mina si nici prin santaj, ci in mod demn, indeplinind, in intregime, cu fortele noastre, criteriile de aderare", a spus Prisacaru. El a apreciat ca decizia de vineri a Consiliului Uniunii Europene privind regimul vizelor pentru cetatenii romani care calatoresc in tarile Uniunii Europene "are elemente pozitive", dar si unele aspecte discriminatorii de natura sa lezeze demnitatea noastra nationala si interesele, pe termen lung, ale raporturilor dintre Romania si UE". Solicitarea ministrului german de interne, ca Romania sa mai raspunda la un chestionar si sa adopte o serie de masuri intr-o perioada extrem de scurta si tensionata politic, reprezinta o discriminare in raport cu Bulgaria, accentuind, in rindul cetatenilor romani, sentimentul de marginalizare si frustrare", a spus Prisacaru. "Imi este greu sa cred ca, in chip real, Bulgaria sta mult mai bine decit Romania in indeplinirea acestor criterii si norme. De aceea ne-am fi asteptat la un tratament egal, fara presiuni politice, mai ales in acest moment dificil prin care trece Romania", a spus parlamentarul sucevean. ( M.F. ) Sarbatoare cu tort si coliva Lumini si umbre de Ziua Nationala Ca niciodata, in acest an Ziua Nationala a fost sarbatorita fara pic de fast. Oficialitatile nu s-au mai imbulzit la Alba Iulia, mega-petrecerile nu s-au mai tinut lant, iar televiziunile au preferat sa transmita programe de divertisment. Din punct de vedere oficial, momentul a fost marcat simplu, la Bucuresti, prin depunerea de coroane de flori la Arcul de Triumf si la Monumentul Soldatului Necunoscut. Rezultatul alegerilor a marcat in mod evident tonusul demnitarilor prezenti la ceremonii. Daca tandemul Iliescu-Nastase, caruia i s-a alaturat "intimplator" Traian Basescu, era tot numai zimbet, la polul celalalt s-au situat presedintele Constantinescu, premierul Isarescu si Petre Roman, care au zgiltiit la unison de o coliva, fredonind un prohod care se potrivea atit pentru cei disparuti in razboaiele patriei, cit si pentru guvernarea care isi traieste ultimele zile. 