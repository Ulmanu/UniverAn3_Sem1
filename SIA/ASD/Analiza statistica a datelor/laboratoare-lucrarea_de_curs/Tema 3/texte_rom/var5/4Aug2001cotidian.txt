 Sorin, cistigatorul etapei trecute la "Vara ispitelor": "Nu mi-a placut ce-am vazut" Oana (22 de ani) si Sorin (23 de ani) sint perechea care a cistigat cea de-a doua saptamina la "Vara ispitelor", de la Pro TV. La sfirsit, el a cerut-o de sotie intr-un moment romantic bine regizat. Acum, pentru ei urmeaza concretizarea planurilor de casatorie. Locuiti impreuna? O: Nu, dar stam foarte mult timp impreuna. Sorin, chiar te-ai suparat atunci cind l-ai vazut pe partenerul ei ca o maseaza pe fese? S: Nu mi-a placut ce-am vazut. Ma gindeam ca nu e genul ei chestia asta. Iar contrastul pe care l-am vazut eu atunci, la televizor, eu plingind, iar ea fiind masata, nu mi-a picat bine. De ce spuneai ca masajul nu-i genul ei, nu-i place sa fie masata? S: Nu de altcineva... Oana, tu chiar ai crezut ca el s-a suparat dupa ce a vazut aceasta imagine? O: Da, eu oricum eram foarte stresata si suparata ca avusesem o seara groaznica. Fusesem la karaoke, unde se asculta muzica ce ne place noua. Asta a facut sa-mi aduca si mai mult aminte de el. Chiar am crezut ca s-a suparat atunci cind a vazut imaginile. Bine, dupa ce am gindit situatia la rece, mi-am dat seama ca nu avea de ce. Si-a dat seama si el si am trecut cu bine peste acest moment. A cui a fost ideea cu aruncatul in piscina? S: A fost ideea mea, dar am si fost ajutat de cei de la PRO TV, cu o zi inainte de seara finala. Inelul i l-ai cumparat tot zilele-alea? S: Nu, inainte, vara asta eram hotarit sa i-l ofer. I l-am pus intr-un trandafir care se desfacea ca o cutiuta. Si voi chiar sinteti hotariti sa va casatoriti? S: Da, anul viitor, pe 1 iunie. S-a intimplat sa cada pe 1, chiar de Ziua Copiilor. Noi ne propusesem sa ne casatorim in prima simbata din iunie. Cum procedati dimineata, cu cafeaua? O: Primeam in camera micul dejun, cu tot cu cafea. In perioada ispitelor am capatat obiceiul sa beau cafea dimineata. Vreun lucru neprevazut s-a petrecut in perioada asta, cit ati stat despartiti? S: N-am mincat si n-am dormit. O: Am slabit amindoi, cite un kilogram, doua. Cum ati petrecut noaptea in care ati fost declarati cistigatori? Am vrut sa stam cit mai mult impreuna. N-am dormit in noaptea aceea. Am stat in hotel, apoi am plecat cu prietenii pe o terasa in Neptun si pe la 9 dimineata am hotarit sa plecam. Am mai stat doua zile la mare, timp in care aproape n-am iesit din casa decit sa mincam. Ne-am inchis si celularele... Dar nimic altceva, nici baie in mare n-am facut in acele doua zile dupa incheierea "Verii ispitelor", cit am stat numai noi. Ce lucru important ati facut dupa ce ati revenit in Bucuresti? O: M-a cerut Sorin de sotie de la mama. Ce v-a facut totusi sa participati la "Vara ispitelor"? S: Ideea in sine ne-a tentat. Si acum ne uitam in fiecare seara la emisiune, sa vedem cum se descurca ceilalti tineri din concurs. O: Sintem curiosi sa vedem cum reactioneaza altii in situatia asta. Am observat ca majoritatea se simt bine si se distreaza, spre deosebire de altii... Adica de tine, care plingeai tot timpul. ANCA NICOLEANU Si ni bronzam! Valul de caldura din aceste zile se simte din plin si pe nisipul incins al plajei si este perceput mai intens atunci cind vecina de cearsaf este o fata "fierbinte" care a ajuns pe litoral traversind "podul de flori" de peste Prut. Evadate pentru o saptamina din Moldova comunista, urmasele razesilor sint foarte preocupate de evolutia stratului de bronz pe care il vor expune la intoarcerea acasa. "Di asieia am vinit la mari, ca si ni bronzam sinii", spune una dintre ele, care-si verifica din timp in timp culoarea pielii, comunicind rezultatul, cam la fiecare jumatate de ora, prin telefonul mobil, rudelor, prietenilor si altor persoane interesate. ( Baywatch ) Baietii de la Ca$$a Loco se dau cu trotineta pe litoral Cei trei baieti de la Ca$$a Loco sint cazati, in aceste zile, la Hotelul California din Cap Aurora, unde muncesc asiduu la emisiunea de succes a Pro TV-ului, "Vara ispitelor". In afara de muzica, cei trei au un hobby trasnit: se dau cu trotinetele. Cosmin ne-a povestit, ca s-au rugat la Mos Craciun, iar acesta le-a facut cadou trotinetele. Cert este ca trei tineri care, prin hitul "Vind fin", l-au suparat pe "regele" griului, Trita Fanita, au adus trotinetele de acasa. Leonard ne-a dezvaluit ca se plimba mai ales prin Neptun, unde strada este dreapta. "Am incercat si in Cap Aurora si Jupiter, dar erau numai gropi si am renuntat". Lucru certificat si de patronul "Ciupercutei" de pe plaja din Cap Aurora care ne-a dezvaluit ca i-a vazut o singura data pe baieti incercind sa se dea cu trotinetele pe strada care duce la dig. "S-au caznit prin gropi, apoi si-au luat jucariile si nu i-am mai vazut". Cei trei au refuzat sa ne dezvaluie cit i-au costat trotinetele. "A fost un cadou de la Mos Craciun si n-am vrea sa-l suparam", au spus ei. In afara de acest hobby, Ca$$a Loco adora sa mearga cu in titicarul, fiind recunoscuti imediat de fani, care ii saluta cu "Vind fin, sint un roman". Vali Selin, din Medgidia, taxatoare pe un asemenea titicar, care se plimba pe ruta Mangalia-Olimp, ne-a spus ca i-a avut drept clienti chiar si de patru ori pe zi. "Fredoneaza ceva, fac glume si tot ei rid de se prapadesc". LUCIAN DIANA FLORIAN Curier medical Fara violenta! 10 sfaturi pentru a fi un bun parinte A fi parinte nu este deloc usor, mai ales cind copilul este foarte mic si nu intelege de ce nu are voie sa aiba o jucarie anume, de ce nu are voie sa se joace cu mingea sau sa faca mici "rautati". Citeva sfaturi va pot fi de ajutor in a-l face pe cel mic sa inteleaga ceea ce este bine si ceea ce este rau fara a-l certa si fara a-l pedepsi. - In loc sa tipati la copil ca nu stie sa se joace, sacrificati-va zece minute din timpul dumneavoastra si aratati-i cum trebuie sa se joace cu jucariile fara sa le strice sau cum trebuie sa se joace cu ceilalti copii. - Copilul tratat cu violenta, certat in permanenta si amenintat va deveni, cu timpul, violent. Fiti mai ingaduitori si explicati copilului totul, astfel incit sa faca lucrurile din convingere, nu din obligatie sau de frica. - Copilul este curios si dornic de a avea lucruri noi pe care le cere in permanenta. Invatati-l ca nu intotdeauna poate capata ceea ce isi doreste. Spuneti-i ca nu veti uita de dorintele sale si, cind veti avea bani, ii veti cumpara obiectul dorit. - Orice copil face boacane. Asta nu inseamna ca trebuie sa-l bateti, afectindu-i dezvoltarea psihica, personalitatea si caracterul. Apropiati-va de el si explicati-i cu blindete de ce nu e bine ce face. - Daca in camera copilului este dezordine, propuneti-i sa faceti impreuna ordine. Cu timpul, va invata sa se ocupe singur de mentinerea ordinii. - Daca aveti doi copii care se cearta, nu-i pedepsiti trimitindu-i sa stea in camere diferite sau la culcare. Stati de vorba cu ei si explicati-le ca fiecare are dreptate in felul sau, ca sint frati si ca trebuie sa se inteleaga bine. - Spuneti-i copilului exact ceea ce are voie sa faca si ceea ce nu are voie, si de ce. Cind face ceva interzis, amintiti-i de ce a gresit. Data viitoare isi va aminti inainte sa mai greseasca. - Nu-l laudati excesiv si nu recompensati copilul. Multumiti-i daca a facut ceva bun, laudati un desen facut de copil, dar nu-i dati de inteles ca, daca mai face unul, are voie sa iasa afara sau sa manince o ciocolata. - Nu pedepsiti copilul pentru ca nu stie sa se grabeasca: el nu are notiunea timpului. Povestiti-i ce va face acolo unde vreti sa-l duceti si, intre timp, imbracati-l. - Nu lasati copilul sa se culce suparat sau plingind. Insotiti-l in camera si spuneti-i citeva cuvinte blinde inainte ca el sa adoarma. TATIANA DABIJA La ruleta sexului neprotejat puteti cistiga HIV, herpes si hepatita Ca in fiecare an, vara este sezonul aventurilor mai mult sau mai putin galante si al idilelor de citeva zile. Dorinta de distractie, de a curta si de a fi curtat, evadarea din rutina cotidiana sint suficiente motive pentru aventurile sexuale intimplatoare. Din pacate insa, contactul sexual neprotejat poate contribui la transmiterea unor boli infectioase grave, numite boli cu transmitere sexuale (BTS). Daca pentru unele dintre boli exista tratamente medicamentoase, pentru alte BTS nu exista tratament (herpesul genital, hepatita B si C, infectia cu HIV). Chiar daca partenerul pare a fi "cel mai curat si mai sanatos" om pe care l-ati intilnit vreodata, aparentele insala de multe ori. Pentru a nu intra in "ruleta ruseasca" a sexului neprotejat, cel mai sigur mijloc de aparare ramine prezervativul. Care sint simptomele bolilor cu transmitere sexuala? Dintre simptomele BTS citeva sint mai sugestive: scurgeri vaginale diferite de cele obisnuite (mai abundente, urit mirositoare etc.), scurgeri la nivelul uretrei, la barbati arsuri si/sau intepaturi in timpul urinarii, mincarimi la nivelul organelor genitale sau al anusului, aparitia unor eruptii la nivelul organelor genitale sau chiar pe intreg corpul, marirea volumului ganglionilor inghinali (la nivelul articulatiilor picioarelor). Existenta unor astfel de simptome nu tradeaza neaparat prezenta unei BTS. Totusi, in astfel de cazuri se recomanda un control medical si un test HIV. Exista cabinete cu specialitatile dermato-venerologie si boli infectioase in toate dispensarele policlinice (in orase si in sectoarele municipiului Bucuresti). Pentru a afla care este cel mai apropiat centru unde puteti face testul HIV si pentru orice alte informatii, puteti suna la: HOTLINE SIDA Bucuresti - 252.41.41; Constanta 61.96.66; Iasi 21.00.24. Unde mergem la bai (II) Pentru a veni in sprijinul celor care doresc sa urmeze un tratament balnear, va prezentam principalele statiuni balneoclimaterice din tara si afectiunile care pot fi tratate in fiecare statiune in parte. Voineasa Principalul factor terapeutic este climatul tonic-excitant cu aer curat, fara praf si alergeni, puternic ionizat, bogat in aerosoli ionizati. Statiunea este recomandata pentru tratamentul neuro-asteniilor, organismului slabit, suprasolicitarii fizice si intelectuale, anemiilor secundare etc. Herculane Recomandata pentru tratamentul durerilor reumatismale degenerative (artroza, poliartroza, spondiloza etc.), al bolilor inflamatorii (spondilita), diartrozelor (tendinita, tendomiozita, periartrita scapulohumerala), bolilor sistemului nervos periferic (pareze, paralizii), bolilor asociate (ginecologice, respiratorii, ORL, dermatologice, obezitate etc.). Contraindicatii: TBC, boli hepatice si renale, boli cardiace grave, hipertensiune arteriala peste 180 mm HG, Parkinson, ulcer in faza acuta, neoplasme, boli psihice si toxicomanii. Olanesti Apele minerale de la Baile Olanesti se recomanda pentru cura interna in tratamentul bolilor cronice ale rinichilor si ale aparatului urinar (litiaza biliara, pielonefrita cronica, glomerulonefrite cronice), al bolilor aparatului digestiv (gastrita hipoacida, dischinezie biliara, colecistita cronica, hepatita cronica etc.), tulburari metabolice si nutritionale (diabet zaharat, obezitate etc.), tulburari respiratorii (pneumopatie microbiana si virala, astm alergic, bronsita etc.), boli dermatologice (eczema cronica, neurodermatite, acnee etc.), boli ORL (laringita, alergie nazala si sinuzala), boli reumatismale degenerative, nevroza astenica, tulburari endocrine. Govora Statiunea este recomandata in tratamentul bolilor respiratorii (astm bronsic, bronsite cronice, enfizem pulmonar, pneumopatii microbiene sau virale, rinite, sinuzite, faringite etc.), bolilor degenerative (spondiloze, artroze, poliartroze) si al bolilor reumatice articulare (tendinite, periatrite scapulohumerale), ca si in tratamentul disfunctiilor neurologice periferice si centrale (pareze usoare, sechele dupa poliomielite etc.) a unor disfunctionalitati posttraumatice si boli asociate (ginecologice, endocrinologice, cardiovasculare, digestive, urinare etc.) Geoagiu-Bai Statiunea se recomanda in tratamentul bolilor reumatismale degenerative (spondiloza, artroza, tendinita, tendomiozita, periartrita scapulohumerala), al bolilor sistemului nervos periferic (pareze usoare, sechele ale poliomielitei), al bolilor ginecologice (dereglari minore datorate pubertatii si menopauzei) etc. Cure interne benefice pentru bolile gastroduodenale (gastrite si ulcer), boli hepatobiliare, boli renale (microlitiaza, infectii in stadiu incipient). (va urma) Remedii naturiste impotriva urticariei Fitoterapie Infuzie din radacina de brusture. Se prepara din trei lingurite de pulbere de radacina la 300 ml apa clocotita, timp de 30 de minute. Se bea o cana pe zi. Infuzie din frunze de coacaz negru, o lingurita la o cana cu apa. Se beau doua-trei cani pe zi. Decoct din scoarta de ulm; 50 de grame de pulbere de scoarta la un litru de apa. Se fierbe pina scade la jumatate. Se beau doua-trei cani pe zi. Infuzie din flori de trei frati patrati, o lingurita la 250 ml apa rece; se lasa timp de doua ore dupa care se strecoara. Se beau doua-trei cani pe zi. Infuzie din fructe zdrobite de catina alba, doua linguri la 500 ml de apa clocotita. Se lasa vasul acoperit timp de 30 de minute. Cantitatea rezultata se bea in cursul unei zile. Infuzie de izma, o lingurita de frunze la 200 ml de apa clocotita. Se lasa vasul acoperit timp de 15-20 de minute. Se beau doua-trei cani pe zi. Pentru calmarea pruritului se pot aplica local cataplasme cu infuzie de musetel, trei frati patiati sau papadie. Apiterapie Propolis sub forma de spray 10% se aplica de doua-trei ori pe zi pe locurile afectate, dupa care se unge cu crema cu propolis 20-30a. Dietoterapie Sint indicate sucurile proaspete de morcov, spanac, sfecla, telina, mere. Anunt umanitar B.C., un tinar in virsta de 22 ani, infectat cu HIV, are nevoie de ajutor. Pentru ca nu se poate intretine, iar familia nu il poate ajuta, singurul sau sprijin este un unchi. Toti cei care doresc sa il ajute pe acest tinar il pot contacta pe unchiul sau la telefonul 093.018.507. Orice suma de bani sau contributie in natura (haine, alimente, medicamente, un loc de munca) este bine venita. Insulina facuta praf Una dintre problemele cu care se confrunta cei care sufera de diabet insulinodependent este faptul ca insulina trebuie injectata zilnic subcutanat. Pentru a elimina acest inconvenient, cercetatorii americani au inceput testarile cu o noua forma de insulina, sub forma de praf care poate fi "prizat" pe nas. Praful de insulina actioneaza extrem de rapid, fiind indicata administrarea inaintea meselor, pentru a evita scaderile brutale ale glicemiei. Testele efectuate pina in prezent sint incurajatoare, eficacitatea fiind similara cu cea a insulinei injectabile. Doua antihipertensive, risc scazut de AVC Tratamentul hipertensiunii arteriale cu doua tipuri de medicamente reduce riscul unui accident vascular cerebral (AVC) cu 25 pina la 50 la suta. Aceasta este concluzia la care au ajuns neurologii australieni in urma unui studiu desfasurat la Sydney sub conducerea dr. Stephen Mac Mahon. Dupa cinci ani de cercetari, medicii au ajuns la concluzia ca un tratament concomitent cu un inhibitor al enzimei de conversie - captopril - si cu un diuretic reduc in mod considerabil riscul unui atac cerebral. Specialistii sint de parere ca in acest fel ar putea fi prevenite anual circa o jumatate de milion de atacuri cerebrale. Mame obeze = copii bolnavi Copiii femeilor care inainte de a ramine insarcinate au un surplus de greutate au un risc crescut de malformatii cardiace. Cercetatorii americani din Atlanta, Georgia, au studiat aproximativ 2.700 de copii cu malformatii cardiace, nascuti intre 1969 si 1980. Specialisti au demonstrat ca intre greutatea crescuta a mamei si problemele cardiace exista o strinsa legatura, fara a putea, deocamdata, sa explice mecanismul acestei asocieri. Pentru a raspunde interesului manifestat de cititori, pagina de sanatate a "Evenimentului zilei" incearca sa abordeze toate domeniile vietii medicale. Daca doriti sa aflati mai multe detalii referitoare la anumite boli, tratamente, medicamente, spitale si farmacii, ne puteti scrie sau telefona. In cadrul rubricii "Posta medicala", medicii de la clinicile de specialitate raspund intrebarilor dvs. In scrisorile pe care ni le trimiteti precizati virsta, descrieti simptomele pe care le aveti si eventual diagnosticul pus de medicul de specialitate. In cazul in care aveti analize recente, este bine sa ne trimiteti si rezultatul acestora. "Coloana Infinitului" si-a luat zborul Ieri, cu sprijinul MAE, Ministerului Transporturilor, Tarom, Ministerului Culturii si Grupului McCann-Erickson, a avut loc lansarea oficiala a campaniei internationale "Romanii il omagiaza pe Brancusi". Campania are ca principal obiectiv constientizarea, in rindul opiniei publice internationale, a originii romane a lui Constantin Brancusi. Tocmai de aceea, accentul cade pe promovarea operelor pe care artistul le-a realizat in tara si care au ramas in Ansamblul de la Tirgu-Jiu, cele trei teme, "Coloana Infinitului", "Poarta Sarutului" si "Masa Tacerii", precum si alte lucrari apartinind perioadei de tinerete ale artistului. Trebuie sa aratam lumii ca stim sa ne respectam si sa promovam valorile nationale, a afirmat in deschiderea conferintei Cristian Niculescu, secretar de stat in MAE. Aceasta campanie e importanta si pentru integrarea noastra in structurile euroatlantice, a adaugat el. Cu sprijinul MAE au fost deja distribuite la ambasadele si misiunile Romaniei din cele mai importante centre politice si culturale peste 3.500 de afise si 3.000 de pliante. Dar poate cea mai spectaculoasa forma de promovare a evenimentului este inscriptionarea, pentru inceput, a fuselajului unui Boeing 737, din dotarea Tarom, cu textul "Anul Brancusi 2001" si cu imaginea "Coloanei Infinitului". Potrivit directorului Tarom, Nicolae Demetriade, exista posibilitatea ca, de-acum inainte, avioanele Taromului sa omagieze in acest fel valori ale culturii romanesti. La rindul sau, Bogdan Enoiu, director McCann-Erickson, a sugerat chiar schimbarea numelui aeroportului "Otopeni", in "Brancusi". ( R.M. ) Rezervele, chemate pe teren la Mamaia In loc de Vama Veche, Spitalul de Urgenta si A.S.I.A. vor cinta Krypton, Bere Gratis si Blondy Pregatirile pentru Festivalul de la Mamaia au intrat pe ultima suta de metri. Vama Veche s-a retras, si organizatorii au respins pretentiile trupei Spitalul de Urgenta (care urma sa participe cu piesa "Traiasca berea", in cadrul sectiunii Slagare - pop-rock). Organizatorul festivalului, Consiliul Judetean Constanta, a hotarit, dupa analizarea Topurilor 12, introducerea in faza finala a trupelor Krypton, cu piesa "Iti mai aduci aminte", respectiv Bere Gratis, cu melodia "Curtea Scolii". Trupa Cargo a primit invitatia de a interpreta in concurs piesa lor de succes, "Mama". Baietii declina insa aceasta invitatie intrucit considera ca "Mama" are un succes la public care nu justifica rolul de "rezerva" in care sint "distribuiti". Trupa A.S.I.A., aflata in turneu in tara la ora desfasurarii sectiunii Slagare, va fi inlocuita in finala cu Blondy - "Nu meriti dragostea mea". In calitate de cistigatoare a Marelui Premiu, anul trecut, trupa 3rei Sud-Est va avea rolul de invitat special, intr-un mini- concert programat in deschiderea festivalului. Prima seara, cea de interpretare, se va incheia cu un recital sustinut de Paula Seling. Seara de creatie ii va avea ca invitati in recital pe membrii trupei Proconsul si Talisman, iar Monica Anghel si invitatii sai vor incheia seara sectiunii Slagare. In seara de gala, festivalul se va incheia cu un recital extraordinar al Orchestrei Radiodifuziunii Romane, care va prezenta o retrospectiva a pieselor de succes cintate pe scena Festivalului de la Mamaia de-a lungul celor 30 de editii. Marele Premiu al acestei editii a Festivalului National de muzica usoara "Mamaia 2001" este un autoturism Ford Focus, oferit de sponsorul principal, S.C. Holding Hondor Stil Agigea. ANCA NICOLEANU Pe malurile Bosforului, localnicii te intimpina in limba romana Turcia - "Ce faci? Hagi?" Am trecut Dardanelele cu feribotul si, pe inserat, am ajuns la Kusadasi. Am inchiriat, pentru zece nopti, o vila cu trei dormitoare la etaj, living, bucatarie, doua terase si doua bai. Intermediar ne-a fost o agentie romaneasca, ce avea un birou in Kusadasi. Pretul: 70 de marci pe zi, toata vila, la 500 de metri de plaja. Acolo era, de fapt, un adevarat orasel de vile-tip, unele inchiriate turistilor, altele cumparate de turci, ca vile de vacanta. Erau terase, restaurante, piata, magazine, chiar si un bazar. Nisipul plajei era curat, apa limpede, iar apusurile, cu soarele intrind in Marea Egee, absolut de vis. Kusadasi - la doi pasi de Efes Kusadasi, un oras cu 40.000 de locuitori, este plin de turisti, in special englezi, olandezi si belgieni. Dar nici romanii nu sint putini. Orasul are strazi galagioase, cu magazine si restaurante, un port unde acosteaza iahturi luxoase si uriase vase de croaziera, un caravanserai si, evident, bazaruri. La 15 kilometri se afla ruinele anticului Efes, casa unde a locuit Maica Domnului dupa rastignirea Mintuitorului, ruinele bisericii unde Ioan a scris si a propovaduit Evanghelia. In zona se mai gaseste si un parc de distractii acvatic, "Adaland". Dupa zece zile, am plecat spre Istanbul. Am facut din nou cunostinta cu impresionanta infrastructura rutiera a Turciei si cu caldura uscata a Anatoliei. Spre dupa-amiaza, am luat un feribot de la Yalova, pe tarmul sudic al Marii Marmara. Dupa o ora si jumatate, vaporul ne-a lasat direct in centrul Istanbulului. Am taiat astfel o bucla de vreo 200 de kilometri in jurul marii si am scapat de partea asiatica a Istanbulului. Istanbul - liber la negociere! Orasul de pe Bosfor este un imens bazar, cu negustori extrem de insistenti. Preturile sint negociabile si poti obtine reduceri de 40 la suta, dar atentie la calitate! Turcii sint prietenosi, gata sa-ti indeplineasca orice dorinta. Cind afla ca esti roman, te intreaba "ce faci?" si iti vorbesc despre Hagi. Toata noaptea vuiesc masinile salubritatii. Dimineata e luna, dar pina seara muntii de gunoaie se refac. In Istanbul poti face o plimbare cu vaporul pe Bosfor (e ieftin si placut), poti vizita Sfinta Sofia si Topkapi, palatul sultanilor. Sfinta Sofia e impresionanta ca maretie, iar "adaosurile" musulmane peste mozaicurile crestine ii dau un aspect ciudat. Moscheea Albastra e o copie a Sfintei Sofia si atit. Interesant este Topkapi. Nu e genul de palat imperial din Occident, facut sa copleseasca, ci doar sa asigure confortul sultanului. Tezaurul, haremul si expozitiile de arme sint impresionante. Sabia lui Stefan cel Mare e expusa, undeva, la "si altele", linga un costum si o sabie de samurai. Seara la Istanbul ti-o poti petrece intr-una din cafenelele traditionale. Stai tolanit pe perne, sorbi un ceai de fructe si tragi dintr-o narghilea cu fum aromat, in acorduri de muzica anatoliana. Daca ai timp, urci prin Fener la cafeneaua lui Pierre Loti, de unde se vede panorama Cornului de Aur. Ceaiul, la putere Turcii au mincare excelenta si ieftina. Vinurile turcesti sint interesante, dar cam scumpe - 3-4 dolari sticla sau mai mult. Berea costa in jur de un dolar sticla, la restaurant. Bautura traditionala a localnicilor este insa ceaiul, tare si aromat, baut in paharele de sticla. Ceea ce ei numesc cafea turceasca e o chestie subtire si dulce. Apa de baut se cumpara, cea de la robinet nu este potabila. Pe 22 iulie, dimineata, am plecat spre casa. Au fost 200 de kilometri pe autostrada spre Edirne si din nou Bulgaria. In Bucuresti am ajuns inainte de lasarea serii. OVIDIU NAHOI Vacanta la undita Pescarii care "vara asta nu vad Marea Neagra" au o alternativa ideala pentru petrecerea unei vacante in Delta Dunarii. In fiecare an, sute de impatimiti in ale pescuitului iau cu asalt numeroasele canale, lacuri si girle din Delta, cu scopul declarat de a se autodepasi, de a da lovitura sau pentru a-si dobori propriul record in materie de pescuit. Cu siguranta ca nici un pescar care a fost macar o data in Delta nu va rata o ocazie de a se reintoarce in acest paradis pescaresc. Punctul de plecare pentru o vacanta in Delta este Tulcea, oras situat in apropiere de locul unde Dunarea se desparte in cele trei brate principale. Tulcea se gaseste la aproximativ 71 km de Sulina, o asezare foarte veche, aflata la celalalt capat al bratului care ii poarta numele. Intre aceste doua puncte se pot face croaziere cu vaporase. Formata din sute de lacuri, girle si canale, Delta Dunarii numara astazi peste 100 de specii de pesti dintre care 36 sint specifice zonei. Ea ofera peste 50a din productia de peste a Romaniei. Stiuca, crapul, somnul, carasul, bibanul, sturionul sau platica sint doar citeva dintre cele mai raspindite specii de pesti intilniti in Delta. Toate aceste specii numara in zona exemplarele cele mai mari din tara. Bunaoara, au fost capturate exemplare-record precum un somn de 150-200 kg, stiuca de 30 kg, crap de 45 kg, platica de 3,5 kg sau caras de 2,5 kg. Asadar, peste exista din belsug. Pescari sa fie. Nu uitati cizmele, tifonul si briceagul Satul Crisan, de pe Bratul Sulina, este una dintre locatiile cele mai cunoscute pentru posibilitatile multiple de cazare. Ajunsi aici, puteti poposi la localnici, unde o noapte de cazare costa 100.000 de lei de persoana, pret in care este inclusa si o masa cu peste, specialitatea casei. Deloc de neglijat este si oferta Cabanei Crisan, aflata in proprietatea Asociatiei Vinatorilor si Pescarilor Tulcea, unde un loc de cazare costa 85.000 de lei de persoana pe noapte. Cei care doresc conditii de exceptie pot trage la motelul din localitate, insa aici fiecare persoana va trebui sa scoata din buzunar 10 dolari pentru o noapte. Daca sinteti pescar amator si faceti prima incursiune in Delta ar fi bine sa tineti seama de citeva sfaturi pescaresti pentru a nu avea probleme. "Delta e frumoasa, dar periculoasa", suna o vorba a localnicilor. Asadar, tineti minte: nu omiteti din bagaje cizmele din cauciuc, palaria si mantaua impermeabila, pinza si tifonul pentru polog, lanterna, binoclul, briceagul si, daca se poate, trusa medicala. Nu incercati sa petreceti noaptea sub cerul liber, mai cu seama in lunile cind tintarii sint in plina activitate. Nu beti apa din Dunare - in cazuri extreme decantati si fierbeti apa si nu va deplasati pe girle si canaluri fara un bun cunoscator al locurilor. ANDREI FILIPACHE ALEXANDRU NASTASE Cele mai cunoscute trasee turistice din Delta Dunarii: - Tulcea - bratul Sulina - obiective: satele Crisan, Mila 23, canalul Olguta, girla Screasa, canalul Mila 35 (o zi) - Tulcea - bratul Sulina - obiective: canalul Crisan - Caraorman, lacurile Puiu si Rosu, canalul Rosu, Sulina-Crisan-Dunarea Veche- canalul Eracle - canalul Lopatna - Cherhanaua Matita - Mila 23 - canalul Olguta - girla Sontea - Mila 35 -Tulcea (doua zile); - Tulcea bratul Sf. Gheorghe - Baltianu de jos - Mahmudia - bratul Sf. Gheorghe - Cherhanaua Ivancea - canalul Ivancea - lacul Rosu - canalul Caraorman - satul - Crisan - bratul Sulina - satul Gorvora - Tulcea (3 zile); - Tulcea - bratul Sulina - canalul Olguta - girla Sontea - Mila 23 - Dunarea Veche - Crisan Sat - lacul Puiu - Sulina padurea Letea - Mila 23 - girla Sontea - canal Mila 35 - Tulcea (4 zile). Litoral 2001 Pacientul francez, in coma alcoolica La Policlinica Delta-Neptun a fost adus, marti seara, un turist francez in coma alcoolica grava. Dupa ce s-a "prajit" la soare cit a fost ziua de lunga, el a facut imprudenta sa iasa, pe seara, cu prietenii, la o terasa. Francezul s-a desfatat, timp de mai multe ore, cu combinatii de bauturi alcoolice (bere, cocktail-uri), pina cind organismul sau, obosit de soare si de nesomn, a cedat. Prietenii l-au dus la Policlinica Delta-Neptun, unde medicii au constatat ca era in coma alcoolica. "Starea pacientului era extrem de grava, drept care a fost trimis cu Salvarea la spitalul din Mangalia", ne-a spus dr. Ionut Cealera, directorul policlinicii. Desi cazat la Hotel Doina, francezul si-a petrecut noaptea la spital. TATIANA DABIJA Un dracusor de fata! Numarul turistilor care-si completeaza cura heliomarina cu namol a scazut simtitor in acest an, mai ales dupa alungarea de pe plaja a tuciuriilor care vindeau piatra ponce si "Techirghiol la sticla". Asa ca nu mica ne-a fost mirarea cind am reperat pe plaja din Neptun o tinara care nu numai ca si-a oblojit incheieturile cu miraculosul produs, dar chiar s-a rasfatat intinzindu-l pe tot corpul. Dupa o vreme, cind s-a dus sa dea jos carapacea neagra, in valuri, un curios care o studia de ceva timp s-a intors dezamagit, bombanind: "Pacat ca s-a spalat. Era un dracusor de fata! Acu' e ca toate celelalte". "Ne simtim bine in pielea noastra de romani" Nudism linga tricolor in Vama Veche Simbolurile nationale au inceput din nou sa fie luate in seama, cu diferenta ca la noi nu s-a mers atit de departe ca-n Statele Unite ale Americii, unde steagul este arborat si pe bikini. La Vama Veche, ultima localitate a Romaniei inainte de granita cu Bulgaria, tinerii fac nudism, dragoste si se bucura de zilele minunate ale vacantei. Cu toate acestea, am descoperit, surprinzator, doua corturi asezate chiar pe plaja, flancate de doua drapele de marimi considerabile. Cei din cort ne-au declarat ca se simt bine in pielea lor de romani si ca sint mindri de acest lucru. "Arboram steagurile pentru ca sintem romani. Ce alta explicatie vreti? In plus, sintem linga bulgari, care ne-au luat Cadrilaterul in 1940. Nisipurile de Aur, Balcicul, va dati seama ce litoral aveam noi azi?", s-a inflacarat Cristi. Intrebati daca nu considera ca este un sacrilegiu si un gest deplasat sa faca nudism cu tricolorul linga ei, tinerii ne-au explicat ca, dimpotriva, e ceva foarte normal. "Ce, a fost o rusine cind, la Marasesti, ai nostri au luptat in izmene, cu tricolorul in mina?". ANDREI FLORIAN "Bulinarii" ataca plaja El Puerto Plaja El Puerto din Jupiter a devenit, o data cu inceputul lunii august, epicentrul distractiei gratuite, atragind astfel din ce in ce mai multi tineri dornici sa danseze in aer liber fara sa plateasca vreun ban. Dupa cum ne-a declarat Bogdan Danila, "creierul" show-urilor de la El Puerto, in fiecare seara din luna august vor fi organizate aici promotii ale unor companii sau marci importante (Pepsi, Skol, Cosmorom, Faber), care se vor intrece in a oferi tinerilor programe de discoteca si concursuri cu premii. Incepind de miercuri seara, in focul distractiei nocturne de pe plaja din Jupiter a intrat si "Evenimentul zilei" care a chemat fetele la un concurs de tricouri ude. Intrecerea a stirnit o explozie de entuziasm spontan, cei prezenti facind cerc in jurul curajoaselor fete care infruntau jeturile de apa. Pentru ca nici una dintre tinerele care au dat piept cu racoarea noptii n-a abandonat concursul, toate au fost premiate cu seturi promotionale (bandane, sepci, pixuri, brelocuri, brichete si tricouri purtind bulina rosie). La El Puerto distractia continua cu trei concerte ale trupei Bosquito intr-o singura saptamina. Primul dintre ele a avut loc aseara. Iar "oamenii in rosu" de la "Evenimentul zilei" vor fi alaturi de tinerii de pe plaja, cu noi concursuri-surpriza. 500 de milioane de lei, scosi din nisip Desi tara e saraca, lumea continua sa vina pe litoral in delir. Mai nou, e plin de "fete" simandicoase, care nu mai suporta ca nisipul sa le gidile partile dorsale. Mindri ca pot sa se bucure de valurile inspumate si imbicsiti de sfaturile televiziunilor straine, turistii inchiriaza in draci sezlonguri. "Vai, dragule, ii musai sa ne luam sezlong. Tu n-ai vazut ca asa se poarta dincolo? Nisipul face rau la piele", este un dialog la ordinea zilei pe litoral. Profitind de ultima gaselnita a turistilor, micii intreprinzatori nu au ratat ocazia de a se imbogati rapid si facil. La un calcul sumar, afaceristii destupati la cap obtin in cele doua luni de sezon estival, in medie, 500 de milioane de lei cu o investitie de cel mult 30 de milioane. Cel mai modern sezlong costa 300.000 lei, la pretul de fabrica. Daca luam in calcul ca acest accesoriu de plaja se inchiriaza cu sume cuprinse intre 20.000 si 50.000 de lei zilnic, beneficiul net este de 500.000.000 lei. Asta dupa ce ti-ai platit darile la stat, in cazul in care lucrezi legal, precum si spagile aferente operatiunii. Unde mai pui ca, in schimbul unui mic bacsis, un pusti care se bucura de un ban cinstit iti instaleaza scaunul confortabil oriunde ai chef. ( Alf ) Frig in plin soare Turisii din Neptun au descoperit de curind o noua metoda de racorit in plin soare. Nu este vorba nici de berea rece ca gheata, nici de inghetata si nici de pungile cu gheata. Secretul este ambalat intr-o sticluta care costa 19.000 de lei, se gaseste in farmacii si are o eticheta simpla. ALCOOL MENTOLAT 1a. Arsurile pielii provocate de soarele prea puternic dispar ca prin minune in citeva secunde, instalindu-se in schimb senzatia de rece, ba chiar tremuratul. Senzatia de frig este atit de reala, incit turistii care fac exces de... alcool mentolat stau in plin soare inveliti in prosoape. Folosit insa moderat, la interval de doua-trei ore, alcoolul mentolat poate tine la distanta caldura nimicitoare. TATIANA DABIJA Capitala, molesita de canicula Bucurestenii s-au pregatit cum au putut pentru a rezista temperaturilor "fruntase" anuntate din vreme de meteorologi. S-au trezit cu noaptea-n cap, s-au inghesuit in mijloacele de transport cit mai de dimineata, preferind sa ajunga la slujba pe racoare si sa-si bea cafeaua in liniste, in loc sa transpire si sa fie sufocati de canicula. Batrinii au ascultat sfatul medicilor si au renuntat cel putin pentru o zi la plimbarea dintr-un sector in altul in cautarea unui kil de rosii mai ieftin, copiii au luat dis-de-dimineata drumul parcurilor sau al strandurilor, cu sau fara voia parintilor. Doar citiva temerari sau poate doar intirziati bat bulevardele la miezul zilei. Unii cu treaba, altii fara. Primii se uitau cu jind la tinuta celorlalti - pantalonii scurti si bustul gol - injurind de mama focului fie patronul care-l obliga la costum si cravata, fie seful criminal care l-a trimis la treaba pe strada, si nu la strand. Firmele isi protejeaza angajatii dupa posibilitati O incursiune in Bucuresti pe canicula din ultimele zile este o aventura. Cind simti cum soarele iti bate-n moalele capului, firele de par ti se incing si stau sa faca arc electric, baretele sandalelor ti se largesc de caldura, iar talpa sta sa se dezlipeasca, iti vine sa te urci in primul autobuz de "Unirii" si sa te arunci imbracat in fintinile din zona. Dar ordinul e ordin si trebuie sa-l executi. Asa ca purcezi la drum, incercind sa vezi cum respecta patronii legea. Pentru ca, in zilele caniculare, toti salariatii, indiferent ca lucreaza la stat sau la privatizati, au dreptul la protectie impotriva caniculei: aer conditionat sau macar ventilatoare, apa minerala gratis (intre 2 si 4 litri pe zi), pauze lungi si dese sau liber de la serviciu. Protectie care exista in locuri unde te-ai astepta cel mai putin. Adica la intreprinderile de stat. Uzina "Vulcan" este un exemplu. Surprinzator, aici conducerea s-a conformat legii, cel putin in scripte. O dispozitie emisa anul trecut, dar aplicata abia anul acesta, spune foarte clar: salariatii din spatiile de productie expuse temperaturilor ridicate au dreptul la un sfert de ora pauza, dupa doua ore de munca. Spatiile de trecere sint udate cel putin o data pe schimb. Pentru ca intreprinderea este totusi una de stat, nu-si permite apa minerala sau aer conditionat, ci doar sifon cu gheata si ventilatie naturala. Fabrica de piine Plevnei are, la intrare, un magazin propriu de desfacere. Amabile, vinzatoarele se sterg pe frunte si te intreaba zimbind ce doresti. Nu au aer conditionat - doar "curent natural", pe care-l produc tinind toate usile deschise. "E, parca intereseaza pe cineva cum lucram sau de ce avem nevoie", se scapa una dintre ele. Acelasi raspuns l-ar fi dat probabil si salariatele fabricii, daca stai sa te gindesti ca, si iarna, angajatele de la cuptorul de piine lucreaza cu halatul direct pe pielea goala. Vizita in fabrica nu se accepta insa decit daca exista cineva din conducere care sa te indrume. Ceea ce nu este cazul intr-o vineri dupa prinz. Nici particularii nu stau mai bine, evident este vorba despre afaceri de mica anvergura. O covrigarie, de exemplu. Aici, patronul sufera si transpira cot la cot cu angajatii sai. Asa stind lucrurile, poate cineva sa ceara o sticla de apa minerala fara sa fie de acord sa i se taie din leafa? Nici la cabinetele de cosmetica de cartier lucrurile nu difera prea mult. Un singur aparat de aer conditionat, in incaperea care serveste si ca birou si ca sala de asteptare. In rest? Toti cistiga suficient de bine ca sa-si permita un suc sau o apa minerala din bacsisuri - este parerea patronilor. Avertizarea meteo a ajuns chiar si la spitale, unitati bugetare care nu pot face investitii fara aprobare. Pot lua insa citeva masuri, la "firul ierbii". La Spitalul Universitar, de exemplu, s-au instalat dozatoare cu apa plata, mai rece sau mai calda, dupa preferinte. Cine intra in spital se poate servi cu putina apa de la unul din cele 45 de aparate instalate. Pentru ca pacientii internati cu o afectiune sa nu se trezeasca cu mai multe, conducerea spitalului a facut instructaj asistentelor-sefe: in saloanele unde nu exista transperante sau jaluzele, vor fi puse cearsafuri albe in geam pentru a reflecta lumina. Asistentele au ordin sa stea in permanenta in saloane, astfel incit sa poata da primul ajutor unui pacient caruia i se face rau din cauza caldurii, iar pacientii trebuie sa se autosupravegheze. MIHAELA BALEA 40 de bucuresteni au lesinat pe strada din cauza caldurii 40 de bucuresteni au lesinat pe strada in ultimele 24 de ore si peste 30 au chemat Salvarea pentru ca au avut probleme cardiace din cauza caldurii. "Salvarile noastre au facut fata cu greu numarului mare de solicitari. Principalele probleme generate de caldura au fost hipertensiunile arteriale (70 de cazuri), lipotimiile, spasmofiliile si durerile de cap (37 de solicitari), starile de voma, palpitatiile si bolile diareice", ne-a declarat dr. Mihai Tudoran, medic coordonator la Serviciul de Ambulanta al Municipiului Bucuresti. Tot ieri, 10 bucuresteni au intrat in coma, iar alti trei au suferit infarcturi. Numarul total de solicitari inregistrate in 30 de ore a fost de aproape 1100. Medicii recomanda persoanelor cu probleme de sanatate sa-si urmeze tratamentele stabilite de medici si sa consume cit mai multe lichide (apa minerala sau plata) si comporturi. Cei care nu sint cardiaci sau diabetici trebuie, de asemenea, sa consume cit mai multa apa (2,5 litri pe zi), fructe si sa nu se expuna la soare. ( G.R. ) Bila alba/Bila neagra Mugur Isarescu, guvernatorul BNR Guvernatorul BNR Mugur Isarescu a atras atentia, intr-o declaratie publica, asupra pericolului cresterii accentuate a importurilor in raport cu exporturile, fenomen care a atras dupa sine dublarea deficitului comercial, de la inceputul anului. Realismul lui Mugur Isarescu vine in contradictie cu declaratiile triumfaliste ale oficialilor guvernamentali, preocupati sa scoata in evidenta doar cresterea economica. Stimularea productiei fara reforme in economia reala - reteta aplicata si de guvernul Vacaroiu - va fi iarasi platita din greu de fiecare dintre noi. Nu este pentru prima oara cind guvernatorul BNR atrage atentia asupra pericolului. A facut-o in legislatura 1996-2000, dar si mai devreme. In 1995, Isarescu atragea atentia asupra aceluiasi pericol, inainte de socul valutar din toamna acelui an. Il va asculta cineva de aceasta data? Traian Basescu, presedintele Partidului Democrat Pe vremea cind era doar candidat la presedintia PD si rupea infrigurat petale de margarete - "ma voteaza, nu ma voteaza, ma voteaza..." - Traian Basescu declara oricui ii cauta de vorba ca, in cazul in care va cistiga, nu va porni o vendeta impotriva sustinatorilor lui Petre Roman. Dar cum socoteala din campanie nu se potriveste niciodata cu cea de dupa alegeri, imediat ce s-a vazut in fotoliul de presedinte de partid, vajnicul marinar a purces la a trage virtos de parime, caci sfori nu se mai pot numi, impunindu-si "musii" in functiile de conducere. Mai mult, fara sa aiba rabdare pina la alegeri, a inceput sa-i zboare "democratic" pe sefii de filiale care ii fusesera fideli lui Roman. Ei reprezinta niste inamici ramasi in transee si, spune Basescu, "ii voi scoate de-acolo cu napalm". Daca primarelui ii plac asa de mult aceste metode, nu putem decit sa-i spunem "na palme!" Albine ucigase 15 copii au ajuns la spital, iar un porc si 20 de gaini au fost omorite Un roi de albine ucigase terorizeaza locuitorii comunei Raducaneni, judetul Iasi. Mai multi copii, animalele din gospodarii si chiar citiva adulti au fost atacati de insectele disperate de caldura. Potrivit celor de la centrul medical al localitatii, mai mult de 15 copii care locuiesc in zona centrala a comunei Raducaneni sustin ca au fost intepati in mod repetat de albine. Satenii spun ca un porc si peste 20 de gaini au murit din aceeasi cauza. Copil de trei ani, intepat in penis In centrul comunei, la numai o suta de metri de cladirea Judecatoriei Raducaneni, Costel Mindru, directorul general al firmei Apicola SA Iasi, detine 78 de stupi. Problemele au inceput o data cu vara, cind unul dintre cei patru copii ai familiei Blaj, Clement Blaj, in virsta de numai trei ani, a fost intepat de albine in penis. Dr. Cristian Dumitru Albu de la Spitalul Raducaneni a diagnosticat copilul cu "edem alergic al organului genital provocat de intepatura unei insecte". "Acesti copii au fost adusi la noi de mai multe ori, intepati de albine. I-am tratat cu calciu gluconic, hemisuccinat si romergan. O data, au venit cu minutele atit de umflate, incit le-am facut injectii cu antibiotice", a declarat Florenta Ciocirlan, asistenta medicului Albu. Noua familii se baricadeaza in case de frica insectelor salbatice. "Din cauza albinelor, nu pot sa intru in gradina decit dupa ora 18.00. Cind (Mindru - n.n.) umbla la stupi, albinele sint atit de agitate incit ma baricadez in casa. Dupa ce se mai linistesc, ies din locuinta si le string pe cele moarte de pe prispa, cu farasul. Avem patru copii mici in curte si nora mea trebuie sa nasca. Nu stim ce sa ne mai facem", a declarat Verginia Martinas, a carei gradina se invecineaza cu stupina din centrul comunei. "Le-am platit gainile moarte" Familiile afectate de albine intentioneaza sa depuna plingere impotriva lui Costel Mindru la IPJ Iasi. Cea mai afectata este familia Blaj deoarece mezinul acestora, de numai un an, sufera de astm bronsic. Parintii nu pot sa-si scoata copilul din casa de frica unei intepaturi de albina, care-i poate fi fatala. "Le-am platit gainile moarte. Le-am dat si bani sa-si cumpere porc, dar au spus ca 700.000 de lei nu sint suficienti. Cind am fost la politie, mi s-a spus sa nu le mai dau nici un ban pentru ca acest lucru demonstreaza ca ma simt cu musca pe caciula", ne-a declarat Costel Mindru, proprietarul stupinei din Raducaneni. CATALIN DUMITRESCU Stiti o fapta buna? Scrieti-ne! Cind redactia noastra a hotarit infiintarea rubricii "Bila alba-bila neagra", nu ne-am gindit cite dificultati va ridica, zi de zi, nominalizarea persoanei sau institutiei de la capitolul pozitiv. Cunosteam, desigur, acel principiu jurnalistic, potrivit caruia "orice veste proasta e o stire buna", dar, chiar si asa, nu credeam ca vom gasi atit de greu faptele cu adevarat bune. Misiunea noastra s-a dovedit cu atit mai grea cu cit, pentru acordarea "Bilei albe", ne-am fixat, de la bun inceput, o serie de principii. Si anume, ca vom premia in primul rind performanta, fie ea economica, medicala, sportiva, culturala sau - atunci cind este cazul - politica. In al doilea rind, ne-am propus sa premiem pildele de curaj si de vointa, victoriile in lupta cu mentalitatile, cu inertia, cu relele moravuri sau cu nenorocirile vietii. Ne-am propus sa evitam cu desavirsire "premierea" declaratiilor politice de intentii, oricit de atragatoare s-ar dovedi acestea. Nu vrem sa facem din acest colt de pagina un instrument de propaganda. Cu toate greutatile pe care le avem de trecut in acordarea "Bilei albe", este departe de noi gindul ca in aceasta tara au loc preponderent crime, violuri, spargeri, falimente si alte nenorociri. Viata are albe si negre, aproape in aceeasi masura. Totul este sa putem ajunge si la partile luminoase. Iar pentru aceasta avem nevoie de ajutorul cititorilor nostri. Va rugam sa ne semnalati toate faptele demne de lauda din jurul dumneavoastra: oameni care inving in lupta cu greutatile, oameni care obtin performante, oameni curajosi. Vom fi fericiti sa scriem despre ei. Va stam la dispozitie la telefon 01/202.20.00 si fax 01/222.63.82 "Evenimentul zilei" Pe scurt Desfigurat de un dalmatian Cezar Baciu, de 16 ani, din Brasov, a fost internat de urgenta, joi seara, dupa ce a fost desfigurat de un ciine dalmatian. Tinarul era in trecere prin zona Garii Brasov cind, dintr-o data, un ciine dalmatian a sarit pe el, muscindu-l de barbie si de git. Cind a vazut ce se intimpla, stapinul ciinelui a fugit imediat, astfel incit sa nu poata fi, mai apoi, tras la raspundere. Leziunile provocate victimei au fost destul de severe, astfel ca, ieri, baiatul a fost supus unei interventii chirurgicale la Sectia de Chirurgie plastica a Spitalului Judetean Brasov. ( I.C. ) Fetite in coma alcoolica Bianca Hanganu (3 ani) si Ioana Palura (5 ani), ambele din Serbanesti-Bacau, au ajuns in stare grava la Spitalul Judetean din Bacau, dupa ce au mincat dintr-un borcan cu visine tinute in alcool. Fetitele au gasit borcanul linga tomberonul din curtea casei Hanganu si nu s-au lasat pina ce nu au mincat toate visinele. Apoi, mai mult rostogolindu-se decit mergind, au pornit fiecare spre casa ei. Norocul lor a fost ca mama Biancai Hanganu a observat ca fetei ii este rau si a gasit cauza. Imediat fetele au fost duse la spital, Ioana fiind deja in coma alcoolica la internare. Medicii pediatri spun ca acum pacientele sint in afara oricarui pericol. ( C.T. ) Biserica dezmembrata Unul dintre cele mai cunoscute locuri de pelerinaj din judetul Iasi, biserica din Liteni-Belcesti, a fost jefuita de o banda de hoti si, efectiv, dezmembrata. Dupa cum a declarat preotul paroh Doru Cozma, jefuitorii au plecat cu 13 icoane mari, patru usi de la catapeteasma, cadelnita de argint si patru canoane vechi. ( C.D. ) Focuri de arma, dupa blocuri Linistea cartierului iesean Dacia a fost tulburata joi, la miezul noptii, de citeva focuri de arma trase intr-o incaierare. Printre protagonistii intimplarii s-a numarat si administratorul firmei Pizza McDuck, Florin Stefan (28 de ani), care a tras cu pistolul Walther, de calibru 9 mm, pe care il avea asupra sa. Patronul se enervase pe Mihai Domoc (25 de ani), care ii blocase cu masina iesirea de pe o alee. Ingrijorati de impuscaturi locatarii blocurilor din preajma au anuntat autoritatile. ( C.D. ) Muscat de vipera Vasile Postelnicu (28 de ani), din Vaslui, a fost muscat de un sarpe in timp ce culegea afine, linga o padure din Grinties, Neamt. "A fost un sarpe de jumatate de metru. Imi venea sa lesin de durere dar m-am tirit cum am putut pina la sosea. Piciorul era negru si umflat. M-a dus o masina la dispensar si, de acolo, o Salvare pina la spital", isi aminteste Vasile. Probleme au aparut si la spital, unde nu exista ser antiviperin, asa ca Vasile a fost tratat cu medicamente care inlocuiesc serul. ( M.F. ) Vigilenta la scaldat Politistii de frontiera din zona orasului de frontiera Darabani-Botosani vor avea, de saptamina viitoare, o noua atributie. Ei vor trebui sa fie atenti ca nici o persoana sa nu mai faca baie in riul de granita Prut. Consilierii locali au luat aceasta hotarire deoarece prea multe persoane s-au inecat pina acum in Prut. ( C.D. ) Casatorie pe patul de spital Doi tineri galateni si-au unit destinele "la bine si la rau", intr-un salon al Spitalului Judetean Galati. Mihai Zlataru (32 de ani) si Stela Blanaru (28 de ani) se iubesc de mai bine de cinci ani, avind impreuna si o fiica, Madalina, in virsta de patru ani. Cei doi au planuit casatoria pentru ziua de 3 august, insa, din nefericire, Stelei i s-a facut rau si, cu o zi inainte de ceremonie, a fost internata de urgenta in spital, la sectia Urologie. Tinerii nu au renuntat la intentiile lor si au solicitat ca ofiterul Starii Civile sa-i casatoreasca oricum, fie si pe patul de spital. Dorinta le-a fost indeplinita, martori fiind colegii de salon si cadrele medicale. Din motive medicale, mirii n-au putut sa ciocneasca decit o cupa cu suc. ALINA COMSA-DURBACA Versuri la mica publicitate Gheorghe Alexa, din municipiul Botosani, administratorul firmei de impresariat artistic Ghelufal SRL, a ales calea poeziei in scopul atragerii clientelor pentru contracte de dans in baruri si cabarete din Japonia. Iata cum arata poezia publicata de afaceristul Alexa la rubrica de mica publicitate din presa locala: "Fata care e frumoasa /Nu sta degeaba acasa /Se decide sa danseze /Pe meleaguri japoneze. /Doar Alexa impresarul /Stie cum sa dea cu zarul /Pentru a elimina amarul /Absolvente nu mai asteptati /Dupa ce vedeti, sunati!" CRISTIAN DIMOFTE In urma ciocnirii dintre un sky-jet si o hidrobicicleta, 36 de firme care inchiriau echipament nautic au fost inchise Doar o singura societate functiona legal Dupa dramaticul accident care s-a petrecut recent la Mamaia (un sky-jet condus de un minor a accidentat mortal un tinar in virsta de 26 de ani, care venise la mare in luna de miere), Prefectura Constanta a dispus controlarea tuturor firmelor care inchiriaza echipament nautic. Din cele 37 de societati care inchiriaza sky-jet-uri pe litoral, numai una singura detine toate avizele necesare functionarii. Aceasta avea depusa intreaga documentatie in vederea autorizarii. Alte zece au prezentat autorizatii de functionare de la primarii, fara a avea insa toate avizele necesare eliberarii acestor autorizatii. Echipa de control a dispus sistarea activitatii tuturor firmelor fara avize legale si a aplicat amenzi in valoare de 68 de milioane de lei. ( G.R. ) Editia de Transilvania Consilierii, transformati in negustori ca sa aiba bani de fotbal Zilele acestea, cei 25 de consilieri tirgumureseni se afla, cu mic cu mare, la Zalaegerszeg unde joaca fotbal cu omologii lor din Ungaria. Primarul Dorin Florea considera ca, in acest fel, consilierii cheltuiesc bani publici pentru agrement. Primarul Florea s-a gindit sa-i puna insa la treaba pe consilierii-fotbalisti, pe care vrea sa ii transforme in adevarati negustori. "Le voi da sa liciteze spatiile comerciale si le ofer 10a comision din cistig. Astfel vor avea un fond de fotbal", a declarat primarul Dorin Florea. MIHAELA CRAIOVEANU Atacati de vipera si de insecte Zilele caniculare au dus in judetul Mures la intensificarea muscaturilor de insecte si serpi. In ultima saptamina s-au prezentat la Urgenta 30 de persoane muscate de insecte. Canicula a scos si serpii din ascunzatori, astfel ca in ultimele trei zile au fost inregistrate trei persoane muscate de sarpe. Grav a fost cazul unui copil de 4 ani din Germania, aflat in tabara, in comuna bistriteana Cobilita. Muscat de vipera, acesta a fost transportat cu elicopterul, joi dupa-amiaza, la Tirgu-Mures si este, acum, in afara oricarui pericol. ADRIANA MACSUT Turbare la Ponorita Medicii veterinari au dat ieri verdictul in cazul ciinelui mort, cu care mai multe persoane au intrat in contact, constatind prezenta rabiei. Pe data de 16 iulie a.c., veterinarii din Tirgu-Lapus trimisesera ciinele spre analiza la Directia Sanitara Veterinara. Patrupedul apartinuse unor tigani nomazi din localitatea Ponorita. Cel putin 20 de persoane au fost in contact cu ciinele turbat Doi soareci din cei zece inoculati cu material patologic provenit de la ciinele respectiv au murit de curind, dupa 16 zile de la inoculare. Crina Costin, medic veterinar primar, sefa laboratorului judetean al DSV, ne-a declarat ca soarecii au prezentat semne de ataxie, dezechilibru, tremuraturi si poripilatie (par ridicat). "S-a pus in evidenta florescenta specifica rabiei. La examenul histopatologic reies crepusculi Babes-Negri (rabie - n.r.)", ne-a declarat sefa DSV Mures, care crede ca in zilele urmatoare vor muri si ceilalti opt soareci. Dr. Viorica Chereches, sefa sectiei Infectioase II din cadrul Spitalului de Boli Infectioase II Baia-Mare, ne-a declarat ca cel putin 20 de persoane au fost in contact direct cu ciinele turbat. "Trei persoane au fost internate si supravegheate medical, iar 17 au primit pe loc vaccin rabic". Epidemiologul-sef din cadrul Directiei de Sanatate Publica Maramures, dr. Ecaterina Szekely, a condus o ancheta epidemiologica in teren si au mai fost vaccinati alti 134 de tigani. Din totalul de 154 de vaccinati, 63 au primit cite trei doze si 59, cite doua doze. Cinci persoane dintre cei care au venit in contact direct cu ciinele turbat au disparut de la domiciliu. Este cunoscut faptul ca tiganii din Ponorita migreaza, multi dintre ei neavind acte de identitate sau domiciliu stabil. Mai multi tigani care au refuzat initial vaccinul antirabic pretind acum ca si ei au fost muscati de ciine. In prezent, se ancheteaza daca este adevarat faptul ca animalul ar fi muscat mai multe persoane dupa ce, initial, ar fi fost pus sa lupte cu alti ciini. ADRIAN RUSU Trei sinucideri in doua zile Dragos Traian, in virsta de 58 de ani, din comuna Bobalna, s-a certat ieri cu fiica sa la domiciliul acesteia din comuna Chiuiesti. Avind afectiuni psihice si fiind sub influenta alcoolului, Dragos Traian si-a infipt un foarfece de croitorie in zona stinga a abdomenului, ceea ce i-a provocat decesul. Cu o zi inainte, fusesera gasiti spinzurati Gheorghe Golban, 59 de ani, din comuna Rogojel, la Spitalul de boli nervoase din Borsa, si Gavrila Pop, 42 de ani, in Valea Seaca linga Dej, ultimul fiind bolnav de TBC pulmonar. Politia considera ca nici unul dintre aceste cazuri nu prezinta suspiciuni de omor. MIHAI BACALU Doua focare de hepatita A Medicii Directiei de Sanatate Bistrita-Nasaud au reusit sa izoleze doua focare de hepatita de tip A, in localitatile Blajenii de Sus si Dumitra. Ieri. la prinz, la Sectia contagioase a Spitalului Judetean BN erau internati trei copii din Blajenii de Sus, cu diagnosticul Hepatita A. Potrivit dr. Tasia Magherusan, la Blajeni situatia a fost stabilizata, dar numarul cazurilor de imbolnaviri cu aceasta boala virala este in crestere in localitatea Dumitra, unde exista deja sapte cazuri. Potrivit dr. Doina Petri, directoarea Directiei de Sanatate Publica BN, boala a aparut ca urmare a folosirii apei netratata cu cloramina, dintr-o fintina in care au ajuns dejectii de la latrine, in cazul Blajenii de Sus. FLORICA DURA Biciclist omorit de Ford Un barbat neidentificat inca a fost accidentat mortal, ieri noapte, pe raza orasului Seini. Barbatul circula cu o bicicleta care nu era echipata corespunzator pentru timp de noapte si a fost acrosat din spate de Fordul condus de Gabor Sandor (58 de ani), din Miercurea Ciuc. In urma accidentului, biciclistul a fost transportat de urgenta la spital, dar a murit pe drum. ADRIAN RUSU Victime in lacul Suta Lacul Suta face, anual, victime, cele mai multe dintre ele fiind barbati care s-au inecat fiind sub influenta bauturilor alcoolice. Rudele celor disparuti in apele lacului sustin insa ca acestia s-au inecat pentru ca administratorul lacului - Primaria Miercurea Ciuc - nu a facut nimic pentru amenajarea zonei si pentru avertizarea oamenilor cu privire la pericolul pe care il reprezinta apa adinca, stratul gros de namol si vegetatia abundenta de pe fundul lacului. Primarul municipiului Miercurea Ciuc spune ca locuitorii ar trebui sa stie ca lacul Suta nu e amenajat pentru inot si ca exista stranduri pentru asta. Referindu-se la lipsa panourilor de avertizare, primarul Csedo a precizat ca acestea au existat si ca, in scurt timp, vor fi reinstalate altele. DORIN TEGLAS Facilitati pentru firmele corecte In ultimele luni, Inspectoratul Teritorial de Munca Mures a intensificat controalele efectuate pe teren. Pentru a rasplati firmele corecte, directorului institutiei, Carmen Vamanu, i-a venit ideea sa faca o distinctie intre acestea si cele cu intirzieri la plata darilor. "Pentru ei va exista in fiecare vineri, intre orele 9.00-13.00, lina verde de libera trecere. Vinerea nu se lucreaza cu publicul, dar patronii firmelor corecte vor putea intra in institutie pe baza unor cartele personalizate si vor beneficia de facilitarea unor legaturi directe cu diferitele departamente ale inspectoratului. Altfel spus, nu vor sta la coada. De aceste facilitati vor beneficia, deocamdata, doar zece firme". ADRIANA MACSUT Cutremur de pamint la citiva kilometri de Timisoara La numai citiva kilometri de Timisoara a avut loc vineri noaptea, la ora 0.50, un cutremur de pamint cu o intensitate de 3,7 grade pe scara Richter. Epicentrul seismului a fost in localitatea timiseana Voiteg, la o adincime de zece kilometri. Acolo, intensitatea a fost de 4 grade Mercalli, cutremurul simtindu-se si in Timisoara - cu intensitatea de 3 grade -, si in localitatile Banloc si Deta. Seismul s-a facut simtit cel mai puternic in cartierul Soarelui din Timisoara, mai ales la etajele superioare ale blocurilor, insa nu au fost inregistrate pagube sau accidente. Dupa cum ne-a declarat ing. Dan Rau, de la Observatorul Seismologic Timisoara, acest cutremur face parte din activitatea fireasca a placilor tectonice banatene, stiut fiind faptul ca vestul tarii este, alaturi de zona Vrancea, al doilea focar seismic romnesc. AMINA DAMIAN GEORGETA PETROVICI I-a crapat capul cu o teava Un barbat de 30 de ani, din satul Fofeldea-Sibiu, a murit pe loc dupa ce un "tovaras de pahar" i-a crapat capul cu o teava din fier. Ioan Mircea Plesa (30 de ani) statea, acum doua seri, la un pahar cu Toma Fieraru (17 ani). S-au luat la cearta din nimicuri. Tinarul a fugit pentru ca Plesa voia sa-l bata si s-a ascuns in curte la unchiul sau, Toma Savu. Cind Mircea Plesa a intrat dupa Toma Fieraru in curte, acesta a luat o teava din fier si l-a lovit cu putere in cap pe urmaritor. Mircea Plesa a murit pe loc. Fieraru a fost prezentat Parchetului de pe linga Tribunalul Sibiu, unde procurorii i-au emis un mandat de arestare pentru 30 de zile pentru omor. FELIX DAMIAN Eckstein Kovacs se considera sicanat de Gheorghe Funar Senatorul UDMR Peter Eckstein Kovacs il considera pe primarul municipiului Cluj-Napoca, Gheorghe Funar, vinovat de faptul ca opt senatori si deputati de Cluj nu au inca birouri parlamentare in oras. Potrivit senatorului Peter Eckstein Kovacs, in urma cu o jumatate de an, primarul Gheorghe Funar a atribuit pentru birourile parlamentare imobilul fostei Gradini de Vara "Boema", cu toate ca stia ca acesta era revendicat de fostii proprietari. In plus, a desemnat o firma care sa se ocupe de amenajari, firma s-a apucat de treaba, dar lucrarile au fost oprite printr-o hotarire a instantei. Senatorul UDMR Peter Eckstein Kovacs crede ca, prin toate aceste tertipuri, primarul Clujului, Gheorghe Funar, "a adus un afront intregului parlament". MIHAI BACALU In Salaj, caii au SIDA si vacile leucemie Potrivit unui raport al Directiei Sanitar-Veterinare (DSV) Salaj, pe raza judetului exista 59 de focare de infectie cu anemie infectioasa a cabalinelor cunoscuta si sub denumirea de "SIDA cailor", fiind inregistrate 991 de animale bolnave. Singura solutie de eradicare a bolii este sacrificarea animalelor pentru care proprietarii vor fi despagubiti. DSV a descoperit, in comuna Nusfalau, un nou focar de infectie cu leucoza enzotica bovina. Boala se transmite prin furaje, apa si cu concursul insectelor hematofage. Luna trecuta, DSV Salaj a depistat un alt focar in comuna Zalnoc, zece animale fiind bolnave. Numarul focarelor descoperite se ridica la sase. CAMELIA BUHASCHI Saschiz, satul sasesc in care tiganii sint domni Pretutindeni in comuna mureseana Saschiz te intimpina case tipic sasesti, vechi de un secol, aflate in paragina. Sasii au plecat in Germania, iar bunurile lor de odinioara se naruie de patina uitarii sau sint ocupate de rromi care nu stiu sa le ingrijeasca. Inainte de razboi, aici traiau aproximativ 1.300 de familii de sasi. Pe vremuri, la Saschiz viata pulsa frenetic, iar traditiile erau respectate cu sfintenie. Dupa razboi au urmat deportarile comuniste: 126 de femei si 94 de barbati au fost trimisi in taiga pentru simpla vina ca erau nemti. 23 dintre ei au murit acolo. Cei reveniti acasa au luat totul de la capat. Incet-incet insa au luat calea Germaniei ca sa scape de regimul comunist. Acum au ramas doar 70 de familii, majoritatea mixte. Casele libere au fost ocupate de rromii care declara, cu mindrie, ca acum ei sint domni, fiindca sasii au plecat, iar romnii nu fac copii. Treptat, sasii ramasi, care sint in majoritate batrini, se sting. Gherghe Farnac, un batrin de aproape 80 de ani, isi aminteste cu nostalgie de vremea de altadata: "Era bine atunci, cinta fanfara, dar acum e liniste si paragina. Sasii erau oameni gospodari". Ioan Klements are 67 de ani si este organistul catedralei catolice, veche de peste 600 de ani, care domina si astazi localitatea. Sotii Klements au trei copii: Katarina (38 de ani), Doroteea (35 de ani) si Han (25 de ani). Dupa revolutie, toti trei au luat calea Germaniei. Mezinul nu a putut rezista insa ritmului occidental si s-a intors. Fetele s-au casatorit tot cu sasi. Ele ii cheama si pe parinti in Germania, dar sotii Klements spun ca nu mai sint tineri ca sa plece. ADRIANA MACSUT Conditii de sat, impozite de oras In dreptul fostului sediu al Avicola Zalau, pe drumul E 81 Zalau-Hereclean care duce spre Satu-Mare, sint construite, de prin anii 70, citeva case care au ca adresa bulevardul Mihai Viteazul, principala artera de circulatie a orasului Zalau. Cu toate ca locuitorii lor stau la aproximativ 6 km distanta de oras (atit indica una dintre bornele kilometrice situate pe partea stinga a soselei), ei platesc taxele si impozitele aferente unui teren intravilan de categoria A. In schimb nu beneficiaza nici macar de minimul "confort" al bulevardului pe care locuiesc, adica stilpi de iluminat. Cei din conducerea Primariei Zalau spun ca aceste case trebuiau sa aiba adresa si numar, dar Consiliul Judetean Salaj a luat decizia ca bd. Mihai Viteazul sa fie prelungit. Altfel spus, casele apartin Primariei Zalau, iar drumul, CJ Salaj. CAMELIA BUHASCHI I-au scos din cap aschii de 10 cm Medicii chirurgi de la Clinica de Chirurgie Maxilo-Faciala i-au extras lui Horea Covrig mai multe fragmente de aschii de lemn din cap, din care cea mai mare era de peste 10 cm. Operatia, care a durat mai mult de sapte ore, s-a finalizat cu succes. Horea Covrig fusese adus in stare foarte grava la spital dupa un accident rutier care a avut loc duminica, pe drumul european 60. MIHAI BACALU Un tramvai a luat foc Tramvaiul care circula pe linia 3, pe bd. General Dragalina, a facut un scurtcircuit ieri din cauza caldurii si a luat foc la nivelul unuia dintre motoare. Cei 12 calatori care se aflau in tramvai s-au ales doar cu o sperietura zdravana, focul fiind stins de vatman cu un extinctor, inainte de sosirea pompierilor. GEORGETA PETROVICI Caldura mare Serviciul de Ambulanta Oradea "a cules" de pe strazile orasului, in ultimele 24 de ore, nu mai putin de zece persoane lesinate din cauza caldurii. Cei mai multi pacienti au fost barbati cu virste cuprinse intre 40 si 60 de ani. "Din cele zece ambulante pe care le detinem, azi nu am reusit sa vad nici una. Toate au alergat permanent de la un bolnav la altul prin oras", ne-a declarat seful Serviciului Judetean de Ambulanta, Teodor Bondar. MIRUNA IONESCU Ambulantele, solicitate mai mult noaptea Serviciul de Ambulanta Maramures a primit, in ultimele trei zile, 254 de solicitari, cu 10a mai multe decit intr-o perioada normala. Cardiacii si hipertensivii au apelat cel mai mult la serviciile celor de la ambulanta. Asistenta Florica Pop ne-a declarat ca au crescut si solicitarile pe timp de noapte. "Cea mai aglomerata noapte a fost cea din 1 spre 2 august, cind am avut 32 de solicitari, cit pentru un program aglomerat de zi". ADRIAN RUSU Gasita moarta dupa noua luni O femeie in virsta de 43 de ani, din orasul aradean Sebis, a fost gasita decedata in casa dupa noua luni. Elena Oprea locuia de mai mult timp singura. Vecinii nu au mai vazut-o pe femeie de mai mult timp. O ruda venita in vizita a avut macabra surpriza sa gaseasca in casa cadavrul Elenei Oprea. Femeia nu a avut copii, s-a despartit de doi soti si si-a pierdut ambii parinti. Dupa moartea tatalui, a inceput sa aiba crize depresive si sa dispara din casa. SORIN TROCAN "Inscriptii" bilingve la intrarea in Cluj Placutele montate la doua intrari in municipiul Cluj-Napoca si soclurile acestora au fost murdarite cu vopsea, in noaptea de miercuri spre joi, pe ele fiind scrisa denumirea in limba maghiara a orasului, Kolozsvar, au reclamat, vineri, reprezentantii primariei clujene, citati de corespondentul Mediafax. Reprezentantii administratiei locale spun ca paguba creata municipalitatii prin vopsirea celor doua indicatoare de la intrarea dinspre Turda si Oradea se ridica la cel putin 20 de milioane de lei. Ei spun, de asemenea, ca au sesizat politia pentru identificarea autorilor inscriptiilor, urmind sa depuna, in cursul saptaminii viitoare, un denunt penal impotriva acestora. Intrucit acesta este al patrulea incident de acest gen petrecut in Cluj, conducerea primariei a solicitat ajutorul fortelor de ordine pentru a asigura paza indicatoarelor de la intrarile in oras. Cele mai frumoase balcoane Trei timisorence au fost recompensate ieri pentru cele mai frumoase balcoane. Consiliul Local Timisoara a aprobat, la mijlocul lunii mai, alocarea sumei de 12 milioane de lei pentru organizarea concursului "Balconul Anului". Programul a fost lansat din dorinta de a incuraja timisorenii sa-si infrumuseteze cu flori terasele si balcoanele. Actiunea a avut, de asemenea, si un caracter educativ deoarece au fost implicati mai multi tineri care provin din casele de copii din Timisoara, ei facind parte din juriu, alaturi de consilieri locali. Peste 40 de balcoane s-au inscris in concurs, iar in finala au intrat 15. Dintre acestea, doar 10 au fost premiate. Cistigatoarea premiului I a fost Maricica Dobos, care a primit ieri, doua milioane de lei. Copiii institutionalizati care au participat la program au fost si ei recompensati cu 18 ghivece cu flori. AMIRA DAMIAN Jandarmul bataus din Sighisoara, in fata procurorilor militari Politistii mureseni au sesizat, vineri, Parchetul Militar in legatura cu acuzatiile aduse de un tinar care afirma ca, in urma cu o saptamina, ar fi fost batut de un jandarm ce intervenise pentru aplanarea unui conflict izbucnit in fata unei discoteci din municipiul Sighisoara, potrivit IPJ Mures, informeaza Mediafax. Potrivit politiei, pe data de 28 iulie, o patrula formata din politisti si jandarmi a intervenit pentru a aplana un conflict izbucnit intre doua grupuri de tineri, in fata Discotecii "Bistro" din Sighisoara. Unul dintre subofiterii din patrula a cerut intariri, la fata locului deplasindu-se mai multi politisti si jandarmi care au reusit sa-i identifice pe cei sapte tineri care provocasera scandalul. Acestia sint Cosmin Rotaru, Lucian Chisiu, Sorin Mocanu, fratii Florin si Rares Moldovan, Florin Nitu si Florin Lujerdean, toti din localitate. Deoarece toti cei sapte tineri erau beti si au inceput sa-i injure pe politisti, acestia i-au condus, pentru a da declaratii, la sediul politiei. Aici, fratii Moldovan au lovit doi jandarmi si au continuat sa-i injure pe reprezentantii fortelor de ordine. In timpul cercetarilor, Cosmin Rotaru a acuzat dureri la spate si a fost transportat la spital, unde a fost internat cu diagnosticul "traumatism lombar drept, contuzie renala dreapta si hematurie macroscopica". El a declarat anchetatorilor ca a fost batut de un militar jandarm, in fata Discotecii "Bistro". Cei sapte tineri au fost amendati pentru incalcarea unor norme de convietuire sociala si pentru tulburarea linistii si ordinii publice, iar fratii Moldovan sint cercetati de politisti pentru ultraj, dosarul pe numele lor fiind inaintat Parchetului Judecatoriei Sighisoara. De asemenea, politistii din cadrul IPJ Mures au sesizat Parchetul Militar, care urmeaza sa stabileasca daca vreun politist sau jandarm se face vinovat de agresarea vreunuia dintre cei sapte tineri. Politistii i-au informat pe tineri ca se pot adresa procurorilor militari in cazul in care au fost loviti de fortele de ordine, in baza certificatelor medicale pe care le vor obtine. (D.B.T.) Sex mai ieftin ca 89... Linii erotice la tarife normale! "Acum puteti fi in direct cu cea mai fierbinte linie erotica la un tarif normal. Iti dau tot ce vrei. Pret: 35.000/10 minute. Instructiuni: suna la unul din numerele de telefon de mai jos...; razuieste parola si spune-mi-o!; timp de 10 minute vom fi impreuna! Observatie: tariful este cel al unei convorbiri normale, nimic mai mult!!!". Cam asa suna, in mare, textul unei cartele care, dupa cit costa, va sparge cu siguranta piata liniilor erotice de tip 89 89... Ca fapt divers, in Romania exista cel putin 25.000 de numere cu 89..., asta ca sa ne dam sema de dimensiunea acestei afaceri. Radu Sianu, student la Psihologie in anul 4, a pornit business-ul acum citeva luni. S-a asociat cu o prietena, studenta si ea, au pus jumi-juma si au infiintat firma XSS Group. Au inchiriat un sediu, au dat anunt in ziar, au angajat, pentru inceput, patru fete obisnuite, triate dupa un singur criteriu, "sa fie de incredere" si au tiparit cartelele erotice. Cartela asta e mana erotica. 10 minute de porno-taclale costa mai putin decit un minut la 89 89... La care se mai adauga taxarea normala a convorbirii propriu-zise. Pentru inceput firma lui Radu a tiparit 10.000 de cartele care isi asteapta cumparatorii. Singura problema e difuzarea. Rodipet a dat din colt in colt. Cartela erotica poate fi totusi gasita la citeva magazine de difuzare a presei. RADU MEIROSU Scos la suprafata dupa doua zile de cautari La capatul a doua zile de cautari neintrerupte trupul tinarului Laurentiu Nanu (17 ani), din Iasi, disparut miercuri dupa-amiaza in adincurile Lacului Meledic, din judetul Buzau, a fost gasit ieri dimineata de scafandrii adusi din Constanta. Baiatul, elev la Liceul de informatica, fiul unui medic veterinar, se afla in tabara "Poiana pinului" si a plecat cu un grup de colegi, printre care se afla si fratele sau, intr-o excursie cu autocarul in zona Lacului Meledic. Coordonatoarea grupului, prof. Mariana Cojocaru, diriginta lui Laurentiu, le-a atras atentia elevilor sa nu se scalde in lac; de altfel in imprejurimile acestuia erau amplasate panouri cu "Scaldatul interzis". Cu toate acestea, patru dintre excursionisti au intrat in apele lacului pentru o baie scurta. Dupa doua, trei scufundari, Laurentiu nu a mai iesit la suprafata, tragedia petrecindu-se sub privirile ingrozite ale fratelui, colegilor si dirigintei sale. Cadavrul, descoperit dupa doua zile de cautari, a fost transportat la morga Spitalului Judetean Buzau. MARIUS FAIFER "Evenimentul zilei" propune Cele mai frumoase 100 de poezii ale limbii romane Dimitrie Stelaru (1912-1971) Inger vagabond Noi, Dimitrie Stelaru, n-am cunoscut niciodata Fericirea Noi n-am avut alt soare decit Umilinta; Dar pina cind, inger vagabond, pina cind Trupul acesta gol si flamind? Ne-am rasturnat oasele pe lespezile bisericilor, Prin paduri, la marginea oraselor - Nimeni nu ne-a primit niciodata. Nimeni, nimeni... Cu fiecare indaratnicire murim Si rana miinilor cauta piinea aruncata. Marii judecatori ne-au inchis Staruind in ceata legilor lor; Pe fruntile noastre galbene au scris: "Vagabonzi, hoti, nebuni. Lepadatii noroadelor. Casa lor e temnita. Puneti lacate bune fiarelor". Odata - poate cu infriguratele zori vom singera Si spinzuratorile ne vor ridica la cer. Dar lasa, Dimitrie Stelaru, mai lasa! Intr-o zi vom avea si noi sarbatoare - Vom avea piine, piine Si-un kilogram de izma pe masa. Ramona Rus este prima fata din Romania Bursiera la Scoala de balet din Viena Ea a reusit sa promoveze intr-un an cit altii in trei ani universitari la cea mai buna scoala de balet din lume Prima romanca acceptata ca student, cu toate drepturile, la Scoala de balet a Operei de Stat din Viena este o sibianca si se numeste Ramona Rus (18 ani). Ea a inceput sa faca balet la Sibiu din clasa a VI-a, dupa care a continuat pregatirea la Cluj-Napoca, in cadrul Liceului de coregrafie. Anul trecut, cind a terminat clasa a X-a, Ramona Rus a reusit sa obtina o auditie la Scoala de balet a Operei din Viena, la care s-a prezentat cu inima strinsa c"t un purice. "Eram foarte emotionata. Ma uitam la ceilalti si ma gindeam ca sint o gramada de lucruri pe care nu le-am facut bine si ca nu ma vor lua. Ma gindeam ca, macar, am ocazia sa vad cum arata o scoala de balet adevarata. Dar m-au acceptat si mi-au spus ca am sanse sa ajung balerina", ne-a declarat Ramona. "Cind am ajuns in Viena ma uitam tot timpul pe sus. Nu se mai terminau cladirile, nu se mai termina verdeata, parcurile, totul este foarte frumos. Si scoala, in care se face intr-adevar balet. Cind am vazut in ce fel se pregatesc balerinii acolo, am fost pur si simplu surprinsa. Nu mai vazusem nicaieri asa ceva. In fiecare luna ne pregateste un alt coregraf care vine din alta tara si, bineinteles, are foarte multe de oferit. Vor sa ne invete ce-i mai bun din ei si au ce, pentru ca balerinii calatoresc mult si cunosc multe", ne-a spus Ramona Rus. "Vienezii mi-au spus ca romanii le-au mincat lebedele" Sosirea in cea mai mare scoala de balet din lume a unei fete din Romania nu a fost chiar aplaudata, pentru ca vienezii au o reticenta fata de cei din estul Europei si nu au prea mare incredere in sansele lor. "La inceput, cind le-am spus ca sint din Romania, mi-au spus ca romanii le-au mincat lebedele. Eu am plecat privirea si le-am spus ca nu toti romanii sint asa. "Ca si la voi, in Romania exista oameni rai si oameni bun". Nu m-au crezut si mi-am spus ca trebuie sa le arat ca si noi putem", povesteste Ramona. Dupa numai o luna de studiu si exercitiu, Ramona a fost remarcata de toata lumea, dar mai ales de directorul Scolii de balet a Operei de Stat din Viena, Michael Birkmeyer, care a trecut-o deja in anul doi de studii. A mai trecut un semestru si Ramona a avansat in anul trei, iar din toamna va incepe ultimul an la Viena, dupa care va fi balerin profesionist. In urma cu doua luni a participat la Concursul International de Balet de la Viena unde a primit o diploma de onoare. "Pentru ca eram cea mai tinara, balerinii din toate lumea m-au aplaudat si au fost surprinsi de pregatirea mea. Toti m-au felicitat si am primit o diploma de onoare la care si acum ma uit cu emotie, pentru ca inca nu-mi vine sa cred. Directorul Birkmeyer, care este destul de rece in restul timpului, a lacrimat si m-a luat in brate. Mi-a spus ca nu credea, la inceput, ca sint asa de buna si cit de mult am progresat intr-un an", povesteste Ramona. Solistul principal al Operei de Stat din Viena, tot o romanca, Simona Noja, a laudat-o si i-a spus ca are toate sansele sa ajunga o mare balerina. FELIX DAMIAN Baletul Operei de Stat din Viena este una dintre companiile de dans cu cea mai mare longevitate din lume, fiind infiintat in 1662 pentru a oferi spectacole la Curtea Vienei. In 1771, imparateasa Maria Tereza de Habsburg a decis infiintarea Academiei de Stat pentru Dans, iar in 1869, la Viena a fost infiintat Teatrul Operei de Stat, la scoala caruia s-au pregatit unii dintre cei mai mari balerini din lume. Elena Lungoci a traversat trei secole In cei 107 ani de viata, batrina n-a auzit niciodata de America Intrata in cel de-al 107-lea an de viata, Elena Lungoci, din Beleti-Negresti, a vazut lumina ochilor in secolul al XIX-lea, "a dat gata" integral secolul XX si se tine bine si cu maxima luciditate si in cel de-al XXI-lea. Iata, mai jos, povestea absolut fascinanta a unei femei care a trait in ultimele trei secole ale umanitatii. Sotul ei a avut multe ibovnice Elena Lungoci s-a nascut in 1894, la Sipotea-Iasi, si a trait acolo cu familia pina spre inceputul primului razboi mondial. In cele patru clase facute cu preotul satului, a invatat sa scrie si sa citeasca. Nu-si aminteste prea multe despre Rascoala din 1907, dar stie ca boierii stapineau paminturile si toate satele din Moldova. La inceputul primului razboi mondial, cei doi frati i-au disparut pe front si, ramasa singura cu parintii, Elena a infruntat cu greu foametea si persecutiile din acele vremi. I-a cunoscut si pe nemti, si pe rusi si spune ca ultimii au fost mult mai rai decit primii. In anii primului razboi l-a cunoscut pe Ilie Lungoci, un argesean care lucra la caile ferate. Elena l-a placut si l-a insotit la Bucuresti, unde au locuit trei ani, timp in care i-a ingrijit pe cei patru copii ai gazdei la care stateau. Prin anii 20 s-au stabilit in Beleti-Negresti, unde si-au cumparat o casa, s-au casatorit, iar sotul a devenit diacon la biserica din sat. Nu au avut copii, dar au infiat o fata care ii sta si acum alaturi. De la ea, Elena are doi nepoti si trei stranepoti. Privind in urma, batrina ne-a spus ca in primii ani de casnicie i-a fost bine, dar, cu timpul, cele sase cumnate au reusit sa semene discordie in casa lor si nu poate uita ca sotul a avut multe ibovnice, lucru ce i-a amarit cumplit anii tineretii. De-a lungul timpului, casa i-a fost de doua ori inundata. O data, a refacut-o, dar apele au luat-o cu totul si atunci Elena s-a mutat la fiica, unde traieste si azi. Ramasa vaduva la 60 de ani, nu s-a gindit sa se recasatoreasca, considerind ca-i va fi mai bine singura. N-a mai fost prin locurile natale din anii '40 Pe doi dintre stranepoti i-a crescut ca pe propriii copii si multi ani a stat la ei, intr-un apartament din Curtea de Arges. Nepotii o viziteaza la doua-trei saptamini, si ochii i se lumineaza cind ne povesteste despre ei. Elena Lungoci crede ca a trait o viata sanatoasa. Nu a fumat niciodata, alcool a consumat doar ocazional si avut grija sa manince doar alimente proaspete. Mai bea si acum cite o cafea, cind e cu cei apropiati. N-a fost niciodata bolnava si n-a fost la nici un medic in cei 106 ani de viata impliniti. In urma cu zece ani, a cazut si si-a fracturat un picior, dar s-a refacut si acum poate sa mearga. N-a mai fost la biserica de 20 de ani, dar preotul vine regulat s-o spovedeasca, desi n-a tinut post in viata. Ultima data a plecat din sat in urma cu patru ani, cind s-a casatorit stranepoata sa. Prin tara nu a prea calatorit, iar in afara granitelor nici atit. Desi nepotii au insistat sa mearga in Moldova, sa-si cunoasca rudele, Elena a refuzat. N-a mai fost in locurile natale din anii 40, cind a mers dupa acte. Nu s-a urcat niciodata pe bicicleta Elena n-a fost membru PCR, iar despre legionari stie ca au facut mult rau. Nu stie cine e presedintele tarii, desi a votat mereu. Nu-si aminteste pe ce patrat au pus stampila atunci cind delegatii au venit la ea cu urna mobila, la ultimele alegeri. Nu a auzit niciodata de America, dar crede ca e norocoasa pentru ca s-a acomodat destul de bine la Beleti- Negresti. "Nu m-am amestecat in certuri, nu prea am iesit la taifas si nu am avut prietene pentru ca secretul nu trebuie spus altora sa duca vorba si sa faca rau, ci trebuie pastrat in inima". Intr-o viata atit de lunga, Elena nu s-a urcat niciodata pe bicicleta pentru ca s-a temut sa nu cada, insa ii place enorm cind o iau copiii la plimbare cu masina. La 106 ani, ziua ei incepe tirziu, pe la 11.00-12.00 si se termina seara, in jurul orei 21.00. Are pofta de mincare, iese zilnic in curte sa-si vada pasarile si animalele, ia aer la poarta si doarme noptile destul de bine. Cel mai mare necaz din viata ei au fost certurile cu sotul, iar cea mai mare bucurie i-au facut-o stranepotii pe care i-a crescut. Chiar daca e foarte grea, viata merita traita, asta e filozofia babutei din Beleti. De pe urma sotului are o pensie de urmas de 500.000 de lei, pe care ii stringe pentru zile negre. Pentru ca a trait destul, nu regreta nimic si spune glumind ca "ceea ce scrie in buletin nu e adevarat, ma fac ei pe mine batrina, dar nu sint". GABRIEL MARICA [51][pl.dll?rid=expresro] 