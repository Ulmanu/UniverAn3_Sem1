 Cum sa iti cheltui banii Pietele de cartier - magnet pentru cumparatori Oricine stie ca, in ciuda faptului ca aproape la fiecare colt de strada a aparut cite un mini sau supermarket, nu putini sint cei care isi procura hrana zilnica folosind mai ales produse din piata. Desi in piete este foarte aglomerat, mizeria inca mai domneste printre tarabe si cite un ciine iti da tircoale, preturile sint mai mici. Acesta este principalul motiv pentru care oamenii continua sa-si faca cele mai importante cumparaturi din piata. Insa mai exista un motiv. Pietele bucurestene, de exemplu, s-au transformat treptat in adevarate supermarketuri in aer liber. Toate, cu exceptia poate a Pietei Dorobanti, au in compunerea lor, pe linga clasicele tarabe pentru produse agroalimentare, si o zona special amenajata pentru produse nealimentare: haine, incaltaminte, detergenti sau produse cosmetice, si acestea la preturi mai mici decit in magazine. Indiferent de (ne)curatenia din piata sau de conditiile de comercializare a produselor (multi tarani vind direct de pe trotuar) majoritatea bucurestenilor prefera sa ia cu asalt pietele, in detrimentul supermarketurilor, fie pentru preturile mai "bune", fie pentru increderea in "prospetimea" legumelor sau fructelor. Mergind prin cele mai mari piete din Capitala am constatat ca cele din cartierele marginase practica preturi mai avantajoase, in timp ce Piata Dorobanti, de exemplu, redeschisa recent, "cistiga" detasat locul de frunte in topul preturilor ridicate. Ea se deosebeste insa de toate celelalte prin curatenie. In raidul nostru prin piete am constatat ca pe tarabe, pe linga cartofi, ceapa, rosii, castraveti, caise, cirese sau visine, au aparut si vinetele, si piersicile. Pentru ca sint cele mai noi produse aparute pe piata si, astfel, nu mai trebuie sa le procurati din supermarketuri, va oferim si preturile lor. Vom mai publica astfel de prezentari in aceasta pagina a cotidianului nostru ori de cite ori mai apare pe piata un produs nou, fie ca e vorba despre legume sau fructe. IULIANA ANGHEL Americanii le-au facut site romancelor www.121.ro - locul unde femeile pot afla cum sa fie frumoase si elegante Compania americana mkco.ro a anuntat ieri lansarea in Romania a unui nou site destinat in special sexului frumos. Site-ul, care poate fi accesat la adresa www.121.ro, ofera femeilor posibilitatea de a-si alege o gama variata de cosmetice, precum si numeroase sfaturi la zi in privinta modei, a intretinerii corpului sau a petrecerii in mod placut a timpului liber. Accesind acest site, femeile pot afla detalii despre planificarea vietii sexuale, despre redactarea unui curriculum vitae sau despre utilizarea cardurilor. Din cuprinsul site-ului nu lipsesc nici "Topul celor mai frecvente dureri de piele", "Horoscopul zilnic" sau "Mesaje pentru persoanele iubite". Totodata, site-ul www.121.ro. include la rubrica "sfaturi utile" adrese de hoteluri, restaurante, cinematografe, I-cafe-uri, sali de fitness, agentii de recrutare a fortei de munca, case de schimb, banci sau cazinouri. Site-ul prezinta si o gama variata de costume de baie recomandate pentru sezonul de vara din acest an, precum si o reteta de combatere a celulitei. Oficiali ai companiei mcko.ro ne-au declarat ca in scurt timp, prin intermediul acestui site, femeile isi vor putea procura on-line, chiar de acasa sau de la serviciu, cosmeticele sau produsele de imbracaminte dorite. OVIDIU ZARA In concediu cu recuzita gonflabila "Hai la mare/Unde-i mult soare" - cam asa suna toate refrenele verii 2001, iar dvs., melomani sau nu, nu rezistati si includeti doua-trei zile de litoral in planurile dvs. de concediu, caci fara putin soare, putin nisip si multa, multa apa nu se cheama ca ati avut vacanta. Pina sa aveti parte de toate acestea nu mai e mult, s-ar putea chiar spune ca marea va bate la usa, iar dvs. inca mai scrieti lista de cumparaturi. Dar stati linistiti, nu trebuie sa intrati in panica, ne-am ocupat noi de toate in locul dvs. si am facut o lista cu lucrurile care nu trebuie sa va lipseasca din bagaje daca vreti o vacanta pe cinste pe litoral. Pentru copiii dvs., gama produselor de plaja este foarte larga. Criteriul cel mai important in alegerea produsului il constituie "culoarea". Cu cit un colac de plaja este mai colorat, are o forma mai ciudata, nu neaparat mai practica, cu atit obiectul respectiv are mai mare cautare in rindul celor mici si nu numai. Crocodili, broscute testoase, rechini, toate acestea au invadat centurile Capitalei cu destinatia litoral. Nu, nu intrati in panica, nu sunati la politie, vorbeam despre colacii si saltelele de plaja. Daca spaima nu v-a trecut inca, pentru a va simti in siguranta, urcati-va repede in barcuta, luati o vesta de salvare si puneti mina pe visle! Atentie, vislele se vind separat, nu uitati sa cereti o pereche cind cumparati barcuta! Daca nici asa nu va simtiti in siguranta, aveti categoric nevoie de o pereche de ochelari de scafandru, niste labe de inot si un tub de respiratie. Va vor ajuta sa ajungeti mai repede pe plaja, unde salteluta si cremele de soare va asteapta. Daca incercarea dvs. esueaza si nimeni nu vine sa va salveze, nu disperati, au aparut si la noi plutele de inot, tip "Baywatch", e drept fara salvamari, care va vor duce imediat la tarm! O minipiscina gonflabila sau din plastic e solutia salvatoare pentru zilele toride petrecute departe de apa racoroasa a marii... Vacanta placuta! BOGDAN OPREA Apa minerala Borsec 1,5l Magazin Adresa Pret CARREFOUR Autostrada Bucuresti-Pitesti 8390 lei S.C.MARK INTERMED S.R.L. Bd 1 Decembrie 9.500 lei SUPERMARKET GHINDAR Bd Alexandru Obregia 9.500 lei CONCORDIA Bd Marasti 42 9.700 lei CAMICAR COMPANY S.R.L. P-ta Unirii 10.000 lei PANECOM S.R.L. sos. Berceni 183 11.000 lei MEGA IMAGE sos. Mihai Bravu 294 10.700 lei Pagina cumparatorului isi propune sa asculte si sa oglindeasca parerile consumatorilor de orice fel. Cititorii care doresc sa semnaleze produse sau servicii de proasta calitate (de exemplu: produse expirate, alterate, sau magazine in care vinzatorii se poarta urit cu clientii) ne pot scrie pe adresa: "Evenimentul zilei", Piata Presei Libere nr. 1 sau ne pot telefona la numarul 202.20.00, in atentia Departamentului Economic. Si patroni, si angajati Ciupercile sotilor Visen rup gura tirgului Doi tineri din Galati, sot si sotie, au descoperit - dupa ani de zile in care au incercat tot felul de modalitati de a face bani -, secretul succesului. Dupa ce au muncit timp de un an in Anglia, cei doi s-au intors in tara si au incropit o ciupercarie, intr-un grajd. Au investit citeva sute de milioane de lei si au inceput o afacere rentabila cu ciuperca Pleurotus - denumita popular si pastravul de fag. Pastravul de fag - "carne vegetala" Cornelia si Costel Visen au 28 si, respectiv, 29 de ani. Costel a fost instalator. S-a casatorit cu Cornelia si, ani intregi, au incercat sa faca mici afaceri pentru a cistiga un ban. Au avut o firma de comert, au avut o taraba in piata, au comercializat haine second-hand - dar nu scoteau bani nici macar pentru un trai decent. Au plecat sa munceasca, timp ce 14 luni, in Anglia. Costel in constructii, iar Cornelia, ca vinzatoare la un fast-food. Cu banii strinsi s-au intors in tara. "Aveam banii si ne era frica sa ne apucam de o investitie. Parea ca nici o afacere nu mai merge la noi". Le-a picat in mina revista "Idei de afaceri". Acolo au gasit afacerea cu ciupercile Pleurotus. Au cumparat toata documentatia si au inceput cautarile pentru spatiu. In cele din urma, au gasit niste grajduri la un fost CAP, undeva pe linga Galati. Au reparat, au zidit, au facut curat, au pus termopan. Investitia s-a ridicat la circa 350 de milioane de lei. Hala are acum 700 de metri patrati, fiind impartita in trei spatii pentru fructificare si doua pentru incubare. Ciupercaria nu este una obisnuita, cum sint cele in aer liber. Hala arata ca o filatura. Baloti de paie tratati, pe care cresc pastravii de fag. "Am cumparat 10 tone de paie si hibrizi, iar prima recolta a fost excelenta". Afacere completa Lucreaza singuri la ciupercarie. Ei sint patroni. Ei sint angajati. Muncesc de dimineata pina seara. "Am ales cultivarea acestui tip de ciuperca pentru ca este mai ieftina si mai gustoasa. Noi vindem ciupercile cu 55.000 de lei kilogramul, gata spalate si curatate, fara cozi, numai bune de pus in tigaie, in timp ce cele obisnuite se vind cu 80.000 de lei kilogramul. Pastravul de fag are un continut de proteine de doua ori mai mare decit sparanghelul si cartoful, de patru ori mai mare decit tomatele si morcovii. Este numit si carne vegetala. Se recomanda ca aliment dietetic, in tratarea starilor anemice, oboseala si demineralizare". Cornelia se ocupa cu design-ul: ambaleaza ciupercile ca in reclame, in pungi din plastic, cu eticheta producatorului, gramaj, termen de valabilitate. Costel se ocupa de distribuire, de desfacere pe piata. Ciupercile sotilor Visen au devenit cunoscute la Galati. Au inceput sa vina comenzi de la magazinele alimentare. Intentioneaza sa extinda afacerea cu ciuperci. Vor sa devina celebri in bransa. Spun ca, in sfirsit, si-au vazut visul cu ochii: au o afacere profitabila si cinstita. ALINA COMSA-DURBACA Cui serveste haosul de la Resita? Partenerii se inflameaza usor, dar sigur Compania Noble Ventures va contesta in justitie actiunea Directiei de Munca si Solidaritate Sociala (DMSS) Caras-Severin, care a inaintat Tribunalului Caras-Severin o cerere de constatatare a incapacitatii de plata a Combinatului Siderurgic Resita, a declarat consilierul directorului general al CSR, John Michael McNutt. "Putem sa contestam decizia in termen de cinci zile, si asa o sa facem", a adaugat McNutt. Referindu-se la suspendarea din functie a directorului economic si a sefului serviciului financiar - care au platit o parte din salariile restante -, reprezentantul Noble Ventures a afirmat ca banii au fost acordati ilegal si ca asupra celor doi s-au facut presiuni. "Vom folosi toate mijloacele legale, inclusiv formularea de plingeri penale impotriva liderilor de sindicat. Nu intentionam sa platim salariile pentru zilele in care nu s-a muncit, dar putem negocia salariile pentru luna iulie", a mai spus reprezentantul american. John Michael McNutt s-a intilnit luni cu reprezentantii Cartelului Alfa si ai Metarom, pentru a gasi o modalitate de rezolvare a situatiei de la Resita. Ion Zgardan, director economic, a declarat pentru Mediafax ca decizia de a plati o parte din salariile restante a fost legala si ca se considera inca directorul economic al CSR. El a precizat ca, mai multi sindicalisti au venit la el, luni, cerindu-i sa respecte decizia de saptamina trecuta a Tribunalului Caras-Severin, prin care conducerea CSR era obligata sa plateasca muncitorilor salariile restante. (A.M.) Americanii si-au relansat site-ul de afaceri din Romania In ajunul sarbatoririi zilei nationale a Statelor Unite ale Americii, comunitatea americana din Romania s-a reunit ieri la hotelul Grand Marriott, din Bucuresti, pentru a asista la relansarea website-ului www.usbiz.ro - creat special pentru stimularea comertului virtual intern si extern intre oamenii de afaceri americani si romani. Creat si dezvoltat de compania "mkco.ro", si imbogatit an de an cu alte link-uri, website-ul ofera oamenilor de afaceri date despre Romania (regim legislativ, indicatori micro si macroeconomici, evolutii inregistrate in diverse sectoare de activitate etc), povesti de succes despre oamenii de afaceri americani de la noi, precum si alte numeroase informatii utile. De remarcat faptul ca "mkco.ro" a mai creat in Romania website-uri pentru Asociatia Canadiana de Afaceri (www.cba.ro) si pentru Comunitatea de Afaceri Britanica (www.ukbiz.ro). OVIDIU ZARA Batrinete fara griji ! ING ofera un sistem privat de pensii ING Nederlanden a aniversat ieri patru ani de activitate in Romania. Cu aceasta ocazie, a fost lansat, in premiera, planul privat de pensii. Acesta este un instrument financiar larg raspindit pe orice piata dezvoltata din intreaga lume - menit sa completeze pensia oferita oricarui cetatean de catre sistemele sociale de stat. "Ceea ce oamenii au inteles pe aceste piete mature este faptul ca pensia de stat nu este conceputa ca o sursa unica de venituri pentru perioada pensionarii, ci doar ca o suma acoperitoare a unui nivel minim de nevoi", a declarat doamna Violeta Ciurel, director general ING Nederlanden. Planurile de pensii ofera tuturor persoanelor posibilitatea de a opta ca, in momentul iesirii la pensie, sa poata incasa si o pensie suplimentara. Adaugata celei de stat, asigura beneficiarilor un standard de viata mai civilizat. La acest plan de pensii se pot asigura beneficii suplimentare - precum ingrijirea medicala in caz de accident sau preluarea de catre firma asiguratoare a platilor pentru pensia suplimentara, in cazuri specifice precum invaliditatea. Allianz stringe rindurile Aflat pentru citeva ore in Romania, Dr. Henning Schulte-Noelle, presedintele Consiliului de administratie Allianz AG, a afirmat ca, pina la sfirsitul anului, se intentioneaza unificarea Allianz Romania si Allianz-Tiriac Asigurari. Ulterior, activitatile vor fi derulate sub numele de Allianz-Tiriac. Prin achizitionarea pachetului majoritar al Allianz-Tiriac Asigurari, Allianz Group continua strategia sa de dobindire a unor pozitii de virf, in toate pietele semnificative din Europa Centrala si de Est. "Consideram Romania o piata promitatoare, cu o cerere in dezvoltare pentru servicii financiare solide. Daca Romania face un efort sustinut in pregatirea pentru aderarea la UE, tot mai multI investitori internationali vor veni in aceasta tara si vor sprijini dezvoltarea economica. Anticipam, de asemenea, ca parlamentul si Guvernul Romaniei vor schimba, in viitor, cadrul legal privind sistemul de pensii". IULIA ICHIM Dezbateri la carne Ministerul Agriculturii intentioneaza sa contingenteze importurile de carne prin zonele defavorizate - in functie de capacitatile de prelucrare existente in aceste regiuni. Masura a fost luata ca urmare a faptului ca majoritatea carnii din Ungaria patrunde in Romania prin zonele defavorizate, unde taxa vamala este zero, dar nu intreaga cantitate este prelucrata aici, asa cum prevede legea. "Vom prezenta guvernului un inventar al capacitatilor de productie si prelucrare existente in zonele defavorizate. Este clar ca acolo unde nu exista decit un birou, inseamna ca nu sint capacitati de prelucrare, deci pe acolo trec numai facturile" - a declarat ministrul agriculturii, Ilie Sarbu. El a mai anuntat ca azi se va intilni din nou cu reprezentantii procesatorilor de carne pentru o "decizie finala" privind scaderea taxelor vamale la importul de carne de porc din Ungaria, de la 45% la 25%. (N.B.) SNC, bun de insurat Autoritatea pentru Privatizare a decalat cu citeva zile termenul de aparitie a anuntului pentru privatizarea Santierului Naval Constanta - pentru a se actualiza datele economico-financiare ale societatii si pentru a se reglementa situatia patrimoniala a acesteia, se arata intr-un comunicat al APAPS. SNC a realizat, in primele cinci luni ale acestui an, o cifra de afaceri de 264 de miliarde de lei, iar pentru intregul an, conducerea companiei estimeaza o cifra de afaceri de 934 de miliarde de lei. Societatea, al carei obiect de activitate este construirea si repararea navelor maritime si fluviale, are ca principali actionari Oficiul pentru Recuperarea Creantelor Bancare (ORCB) - cu un procent de 58,53% din actiuni, si Autoritatea pentru Privatizare - cu 24,4% din actiuni. Pachetul de actiuni detinut de ORCB la SNC urmeaza sa fie scos la vinzare de catre APAPS, potrivit unei ordonante de urgenta, aprobata recent de guvern. Nu-i masina ca tractorul Uzina Tractorul Brasov ar putea furniza, din acest an, componente pentru tractoare care ar urma sa fie asamblate intr-o zona libera din Egipt. Directorul general al Societatii Tractorul, Petre Filip, a declarat ieri ca uzina ar putea exporta in Egipt 75 a din componentele tractoarelor. Filip a precizat ca s-a stabilit ca firma care va realiza montajul sa produca intre 6.000 si 10.000 de tractoare anual. "Uzina noastra ar exporta, in aceste conditii, componente in valoare de minimum 40 de milioane de dolari". In prezent, Uzina Tractorul mai are in derulare un contract pentru 2.000 de tractoare cu Diabco, iar firmei Teco ii furnizeaza 80% din componentele tractorului - contractul pentru 2001 fiind de 1000 de bucati. Tractorul Brasov a livrat pe piata interna, de la aparitia Ordinului MAAP 97/2001, un numar de 1.626 de tractoare. Ministerul Agriculturii si Alimentatiei a virat insa doar 21,5 miliarde de lei din subventia de 55% acordata de minister producatorilor agricoli, MAAP avind o datorie de 187,7 miliarde de lei catre uzina. In prezent, Tractorul mai are cereri de la producatorii agricoli pentru alte 1.963 de tractoare. Fabrica mai produce anual 2.500 de tractoare pentru SUA, 300 pentru Canada, 1.500 pentru Pakistan si intre 400 si 500 pentru Slovenia si Croatia. (Mediafax) [19][pl.dll?rid=expresro] 