 Muntenegru, o Germanie in miniatura la malul Adriaticii Ceea ce a mai ramas astazi din fosta Iugoslavie mare reprezinta un adevarat conglomerat de paradoxuri, prea dificil de inteles din afara. Pentru turistul roman care vrea sa se bucure de binefacerile Adriaticii, complexul iugoslav de astazi se lasa greu de priceput in esenta lui. El poate fi doar povestit, in citeva episoade care pot arata ce se intimpla acolo, fara pretentia de a explica ceva. Pasarea Phoenix din Balcani Pentru romanul care a mai fost pe litoralul muntenegrean al Adriaticii inainte de bombardamentele NATO de anul trecut, drumurile iugoslave de astazi sint un adevarat soc. Sirbii au lucrat frenetic un an "ntreg, cu resurse numai de ei stiute, pentru a arata lumii ca in Iugoslavia totul merge inainte, iar episodul NATO a fost doar o etapa care nu a lasat urme. Un vames inalt si bine facut, si politicos aproape de extrema, te intreaba daca stii ca la ei cartea verde a masinii se plateste doar pentru 30 de zile si costa 150 de marci germane. Cu capul plin de prejudecati, te trezesti rulind pe o sosea incredibil de buna dupa tot ceea ce a suportat statul iugoslav cu doar un an in urma. Zeci de kilometri de asfalt negru, proaspat turnat, te umplu de invidie fata de modul in care arata drumurile lor fata de ale noastre, care nu am cunoscut nici embargo, nici razboiul. Iugoslavia, tara cu cei mai multi politisti pe kilometrul de drum Prezenta masiva a patrulelor de politie pe soselele iugoslave era un lucru obisnuit si inainte de episodul bombardamentelor NATO. Unul dintre primele lucruri pe care trebuie sa le stie orice sofer roman, care se aventureaza cu masina proprie in tara vecina, este ca la ei, pentru a nu avea probleme, semnele si restrictiile rutiere de viteza trebuie respectate cu sfintenie. Doar asa poti sa nu fi pus in situatia de a te goli de bani, pentru ca politistii sirbi sint fermi si corecti, fara sa lase loc negocierilor de tip balcanic atit de obisnuite prin alte tari din zona. Un control cu totul aparte are loc la limita teoretica de demarcatie dintre Serbia si Muntenegru. Desi nedeclarata, vama dintre cele doua entitati care compun statul iugoslav functioneaza. Este doar un episod al razboiului nervilor declansat intre cele doua parti, Muntenegrul cu tendinte secesioniste si Serbia hegemonica. Muntenegrul, mica Germanie de la Adriatica Bar este un oras-port, singurul port comercial important care i-a mai ramas Iugoslaviei. Cu o bogata istorie, actualul Bar ii urmeaza vechiului Antibar, cocotat in munti si cunoscut in zilele noastre ca Vechiul Bar (Stari Bar), unde s-a pastrat intacta o parte a vechii cetati care a trezit la vremea ei interesul venetienilor sau turcilor. Peste Adriatica, orasului-port Bar ii corespunde italianul Bari, cu care este legat printr-o linie de feribot. Chiar daca nu este o statiune propriu-zisa, la Bar exista mii de locuri de cazare, in vile particulare sau in luxosul Hotel Topolica, iar turistii sint un lucru obisnuit. Orasul s-a adaptat pentru a asigura ambele utilitati: cea de oras-port comercial si cea de oaza a turismului, cu observatia ca la Bar preturile sint mai mici decit in celebrele statiuni muntenegrene deja consacrate. Desi, la vremea respectiva, stirea, conform careia guvernul de la Podgorica a declarat marca germana moneda de circulatie in republica, a fost difuzata si la noi, faptul ca in Muntenegru totul se cumpara doar in marci socheaza. Gazda noastra, o pensionara de 80 ani, care inchiriaza camere in mica ei vila de vacanta, ne spune ca, de cind s-a introdus marca, preturile practic s-au dublat. Un kilogram de rosii a ajuns la 1.50 DM, in conditiile in care femeia isi mai astepta, in august, prima transa a pensiei pe luna mai. Semn ca miracolul reconstructiei iugoslave ascunde grele costuri sociale. Revenind, marca germana este prezenta peste tot. Institutiile publice, cum ar fi de exemplu Posta, afiseaza cursul zilei, 25 de dinari marca - la inceputul sejurului nostru, si 26 dinari marca - dupa o saptamina, nivel la care sint dimensionate toate preturile. Toata lumea are marci si pfenigi, singura problema este sa gasesti intotdeauna bani marunti. Doar turistii din Serbia, blindati cu dinarii nationali, se uita chioris la sistem si sint la rindul lor priviti chioris. In Muntenegru se poate plati si in dinari, dar respectind cursul marcii din ziua respectiva. Mica republica a reusit sa-si mentina economia bazata pe moneda germana, care circula la fel de liber, de exemplu, la Bar ca si la Frankfurt. O bere costa 1-1.5 DM, un kilogram de cartofi - 1 DM, un kilogram de lubenita - 0.35 DM, o sticla de iaurt de un litru - 1.5 DM, un litru de benzina Super fara plumb - 1.3 DM, iar cazarea noastra - 8 DM pe noapte. Razboiul nervilor intre Serbia si Muntenegru Mindria muntenegrenilor a acceptat greu tendinta de perpetuare a domniei lui Slobodan Milosevici in fruntea federatiei si modificarea Constitutiei. Muntenegrenii au simtit ca pozitia liderului de la Belgrad tinde sa izoleze si mica republica de la Adriatica, aceasta neavind de fapt nimic de impartit cu cineva. De unde a aparut, fireasca, tendinta separatista de la Podgorica, receptata pozitiv, dupa cum am simtit la fata locului, de mare parte a populatiei. Intre Serbia, sau de fapt intre guvernul federal de la Belgrad si mica republica a aparut un adevarat razboi al nervilor, cu sicane de fiecare parte. Asa-zisul control vamal, la vama teoretica dintre cele doua republici, este doar un episod al frecusurilor dintre cele doua parti. Intr-o dimineata, la Bar nu s-a mai gasit iaurt. Explicatia: iaurtul vine din Serbia si camioanele cu lactate nu au fost lasate sa intre in Muntenegru. Dupa doua zile, problema s-a rezolvat. La Budva am vazut autocare croate, cu turisti, ceva de neimaginat cu putin timp in urma. Granita a fost deschisa de Muntenegru, dar a fost blocata dupa scurt timp de armata iugoslava. In Serbia, pe drum, am vazut cozi kilometrice, la Kragujevac, de exemplu, la statiile de benzina, alte statii fiind pur si simplu inchise. Este un efect al embargoului la care este supus statul iugoslav. Pe litoralul Adriaticii se circula in draci, iar benzina nu este o problema, putind fi gasita la orice ora. Autocisterne uriase, purtind insemnele Jugopetrol Kotor, strabat toata zona. Este drept, lipsa benzinei a stimulat comertul particular in Serbia, unde in fata caselor sau chiar in fata statiilor de carburanti apar canistre din plastic prin care se ofera, la preturi piperate, benzina, motorina sau uleiuri auto doritorilor. Comertul clandestin cu carburanti este aproape oficializat, intrucit comerciantii nu au vreo retinere fata de politistii care misuna peste tot. Tendintele separatiste de la Podgorica, amendate de Belgrad, au suportul comunitatii internationale care pompeaza in Muntenegru cit se poate. Prezente romanesti pe ruta Bar - Bari La Bar, prezenta romanilor nu este un lucru neobisnuit. Linia de feribot Bar-Bari atrage interesul celor dornici sa penetreze Occidentul pe cai mai putin legale. Romanii pot fi usor identificati in zona portului Bar. Prafuiti, murdari, cu o bere in mina, ei pindesc zona pentru a gasi bresa prin care pot ajunge pe un TIR care urmeaza sa urce pe feribot. Terasele din zona portului sint pline de romani. Cum sint pline si de agenti in civil, care le urmaresc orice miscare. Un barbat de aproximativ 45-50 de ani, atletic, de peste 1,90 m inaltime, scruteaza zona de la masa unei terase-cofetarie. Desi a comandat o apa minerala si o cafea, a uitat sa se atinga de ele mai bine de o ora. Atentia lui este atrasa de un mic grup de trei romani. Doar un mic tiganus, care a incercat sa cerseasca, l-a facut sa se deconspire, gonindu-l pentru a nu face de ris terasa. "Nelu" are 35 de ani si este din Moldova. A aflat de la un prieten ca de la Bar se poate ajunge usor in Italia. Leaga greu un soi de dialog, cu ochii mijiti spre orice miscare suspecta a patrulelor de politie si politie militara din jur. "Am fost gata sa urc ieri. Omul meu trebuia sa ma astepte, impreuna cu doi prieteni ai mei, si sa ne urce. Dar o razie, cu doar zece minute inainte de momentul intilnirii, a stricat totul. Acum, asteptam urmatoarea cursa", a soptit el. Asteptarea insa le maninca romanilor si bruma de marci pe care o au cu ei, pentru ca pe vas se ajunge tot mai greu, iar mincarea costa. Bineinteles ca a refuzat sa fie fotografiat, pentru ca succesul pe ruta Bar-Bari este legat in primul rind de stricta confidentialitate care tinde sa-i faca pe doritori adevarati oameni invizibili. De fapt, pentru ca asteptarea ii duce la disperare, prezenta acestei categorii de romani pe litoralul Adriaticii nu este cautata nici de turistii romani autentici, care se tem sa nu devina tinte pentru niste oameni disperati care pot ajunge sa fie capabili de orice gest nebunesc pentru citeva marci si care le-ar putea permite sa mai pindeasca citeva zile un feribot numit speranta. SORIN TROCAN Au bagat-o pe Mineca! Doi romani au sarit in luminita de la capatul Eurotunelului Eurotunelul, care leaga Franta si Marea Britanie pe sub Canalul Minecii, a fost inchis vineri pentru mai multe ore dupa ce 15 imigranti clandestini, printre care doi romani, au sarit dintr-un tren, actiune soldata cu ranirea grava a unuia dintre ei, relateaza agentiile internationale de presa. Potrivit unui comunicat al Ministerului britanic de Interne (Home Office), din grup faceau parte doi romani, si anume o adolescenta de 17 ani si un tinar de 21 de ani, sapte bengalezi, trei irakieni si trei iranieni. Un barbat originar din Bangladesh a suferit rani grave la cap, iar alti doi conationali si-au fracturat picioarele dupa ce au sarit din tren in apropiere de terminalul Folkestone din Marea Britanie. Barbatul grav ranit a fost descoperit de personalul tunelului zacind fara cunostinta pe calea ferata, la aproximativ un kilometru distanta de intrarea in tunel, fiind ulterior transportat de urgenta la un spital din Londra. Descoperirea acestuia si a celorlalti doi raniti a determinat blocarea tunelului si aminarea timp de citeva ore a curselor efectuate de trenurile Eurostar. Zece dintre fugari au fost retinuti de politia tunelului, in cursul noptii de joi spre vineri, si au fost transferati in custodia serviciilor de imigrare din Dover, unde patru dintre ei, printre care si tinarul din Romania, au depus deja cereri privind acordarea de azil politic. O sursa din cadrul Asociatiei britanice de transport pe calea ferata a declarat ca, de cind s-a inasprit controlul asupra camioanelor care trec prin tunel, un numar din ce in ce mai mare de imigranti ilegali aleg trenurile ca metoda de trecere a granitei. LIVIA CIMPOERU Sarbatorind 10 ani de la ruperea de Moldova, Transnistrenii au defilat cu Katiuse Transnistrenii au sarbatorit simbata, cu mult fast, implinirea a 10 ani de la proclamarea republicii secesioniste pe 2 septembrie 1990, rusofonii din aceasta regiune a Republicii Moldova declarindu-si independenta. In 1992, ca urmare a acestei decizii, a izbucnit un conflict armat caruia i-au cazut victime citeva sute de moldoveni si transnistreni. Punctul de atractie al programului festiv l-a constituit parada militara, la care au participat peste 1.500 de soldati. Zeci de mii de oameni, adunati in piata centrala a orasului, au urmarit defilarea plutoanelor de cazaci, graniceri, genisti, artileristi si aviatori, imbracati in uniforme de parada. Exaltarea transnistrenilor a atins cote maxime atunci cind si-a facut aparitia tehnica militara proaspat vopsita, purtind insemnele armatei transnistrene. Intrarea in piata a acestor efective a fost precedata de aparitia unui elicopter militar ce purta un enorm drapel al Transnistriei, dupa care si-au facut aparitia TAB-uri de productie sovietica, aruncatoare de grenade si tunuri antitanc remorcate de camioane. Parada a fost incheiata de 18 lansatoare de rachete Katiusa si patru elicoptere de lupta. Soldati NATO la Tiraspol? "Trebuie sa impiedicam asa ceva!" Ministrul transnistrean al apararii, general-locotenent Stanislav Hadjeev, a declarat ca Republica Moldova nu a renuntat la planurile agresive de suprimare a Transnistriei, in opinia sa Chisinaul apropiindu-se de Romania mai mult decit in 1989, dovada fiind colaborarea cu NATO. Generalul transnistrean a lansat critici la adresa OSCE pentru pozitia duplicitara in problema reglementarii conflictului transnistrean. Hadjeev a declarat ca OSCE vrea sa obtina trimiterea in Transnistria a fortelor NATO de mentinere a pacii, ceea ce nu poate fi acceptat. "Imaginati-va cum soldatii NATO se vor plimba prin Tiraspol si vor face poze pe fundalul monumentului lui Suvorov. Trebuie sa impiedicam asa ceva", a mai adaugat ministrul apararii din Transnistria. La manifestare au fost prezenti mai multi deputati rusi din Duma de Stat a Rusiei, sustinatori consecventi ai cauzei transnistrene. Liderul de la Tiraspol se opune retragerii armamentelor rusesti "Presedintele" Transnistriei, Igor Smirnov, a declarat la rindul sau ca va continua sa se opuna retragerii armamentelor rusesti de pe teritoriul acestei regiuni separatiste, relateaza France Presse. Acordul asupra acestei retrageri dintre Rusia si Moldova, incheiat sub egida OSCE, a fost facut "fara participarea Transnistriei", a subliniat Smirnov in cursul unei conferinte de presa care a avut loc la Tiraspol. In aceasta regiune se afla aproximativ 2.600 de soldati rusi, acestia fiind considerati de Moscova forta de pace dupa conflictul din 1992. "Singura modalitate de solutionare a conflictului este aceea ca Moldova sa recunoasca Transnistria", a mai adaugat Smirnov, el pronuntindu-se si pentru aderarea "tarii" sale la Uniunea Rusia-Belarus. CAMELIA MUNTEAN Imigrantii din Est sufoca Belgia Autoritatile belgiene au facut cunoscut ca vor intensifica lupta impotriva imigratiei ilegale, reducind la un an rezolvarea cererilor de azil, si au anuntat intensificarea controalelor pe trenurile internationale, masinile si avioanele care au destinatia Belgia, transmite AFP. Ministrul de interne, Antoine Duquesne, s-a pronuntat pentru o "procedura mai rapida" decit sistemul actual al rezolvarii cererilor de azil. "Cu cit oamenii ramin mai mult pe teritoriul belgian, cu atit mai dificil este sa ii expulzezi", a spus Duquesne. Proiectul Ministerului de Interne prevede ca solicitarile mai simple sa fie analizate in decurs de maximum doua luni, iar cele mai complexe, intr-un an. In prezent, rezolvarea unora dintre dosare necesita chiar mai multi ani. Proiectul urmeaza sa fie prezentat spre aprobare Consiliului de Ministri in urmatoarele saptamini. Viza pentru slovaci, reintrodusa din cauza tiganilor Din masurile de combatere a imigratiei clandestine luate de Bruxelles face parte si reintroducerea vizelor pentru cetatenii din Slovacia, la doar o luna dupa desfiintarea acestei obligativitati, din cauza unui nou val de tigani din aceasta tara care au cerut azil pe teritoriul belgian. Potrivit agentiei Reuters, Belgia se alatura astfel altor tari europene, printre care Marea Britanie si Olanda, care au impus viza Slovaciei dupa ce mii de tigani au cerut azil. Euro-tiganii In acest weekend, mai multe materiale difuzate de agentiile de presa au facut referire la invazia tiganilor si a altor imigranti est-europeni in Belgia si alte tari occidentale. Un fotoreporter de la Associated Press a imortalizat pe pelicula o femeie de etnie rroma, cu doi copii, asezati la cersit chiar in fata cladirii Consiliului de Ministri din Bruxelles. Dupa cum specifica agentia citata, prezenta cersetorilor din tarile est-europene a devenit obisnuita chiar si in centrul politico-administrativ al Bruxellesului, in asa numitul "euro-ghetto", adica acolo unde sint concentrate institutiile europene. ISABELLA ALEXANDRESCU Jack Spintecatorul a la russe Militia si serviciile secrete ruse sint in cautarea unui maniac sexual, care, din septembrie 1999, a ucis 14 tinere in regiunea Lipetk (vestul Rusiei), relateaza France Presse. "Acest barbat face cunostinta, probabil, cu victimele sale, invitindu-le sa le duca cu masina pina acasa" si "lasa impresia ca ar fi un om incintator si vorbaret", afirma anchetatorii. Militia a reusit sa faca un portret-robot al criminalului, care ar fi o persoana in jur de 30 de ani, are parul blond, este masiv si are o inaltime de aproximativ 1,80 metri. Cadavrele victimelor strangulate, tinere cu virste cuprinse intre 18 si 28 de ani, au fost gasite in padure. In aceasta vara, sirul crimelor s-a oprit, iar militia crede ca maniacul s-a mutat intr-o alta regiune, probabil chiar la Moscova. Singurul punct comun al victimelor, scrie cotidianul "Moskovski Komsomolet", este acela ca "toate aveau probleme in relatiile cu barbatii" si "asteptau un print incintator care intr-o buna zi sa deschida in fata lor portiera masinii". Protest cu penisul la parlament O echipa de chirurgi din Peru, de la spitalul Dos de Mayo din Lima, au grefat vineri penisul unui tinar muncitor care se automutilase ca semn de protest fata de interdictia de acces in cladirea parlamentului, unde intentiona sa depuna o cerere de ajutor, relateaza AFP. Un comunicat al spitalului in care a avut loc interventia chirurgicala precizeaza ca tinarul Eduardo Veliz Alejo, 34 de ani, si-a retezat penisul cu un cutit, la 1,5 centimetri de baza. Chirurgii au reusit sa sutureze tesuturile si sa grefeze organul sectionat. Un martor a povestit presei locale ca tinarul si-a dat pantalonii jos in fata parlamentului si si-a taiat penisul la citeva secunde dupa ce garzile de la intrare i-au interzis sa intre in cladire. (L.C.) Criminalii de razboi sirbi evadeaza 15 detinuti sirbi, in marea lor majoritate acuzati de crime de razboi, genocid si masacre, au evadat simbata seara din inchisoarea de la Kosovska Mitrovica, din nordul provinciei Kosovo, a anuntat purtatorul de cuvint al politiei ONU, citat de AFP. Evadarea a avut loc la ora 21.00, cind un detinut a cerut sa iasa sa dea telefon, apoi l-a atacat pe gardian in momentul in care acesta s-a intors si i-a deschis usa carcerei, i-a luat cheile de la celelalte celule, eliberind si apoi restul prizonierilor. La iesire, ei au amenintat cu pistolul alti trei politisti, carora le-au furat si banii, in total 6.140 de marci. (C.M.) Papusa "Marv, condamnatul la moarte" se vinde ca piinea calda Jucaria mortala Electrocutindu-l pe Marv, copiii americani se pregatesc sa fie calaii mileniului III Spre surpriza si ingrijorarea adultilor, in Statele Unite, dar si in alte tari occidentale, se vinde ca piinea calda o jucarie apreciata ca "macabra" - "Death Row Marvin", sau "Marvin, condamnatul la moarte", care il reprezinta pe eroul principal al benzii desenate omonime. Marv este o papusica de 25 de cm, in culori sumbre, asezata pe un scaun electric, ai carei "ochi" - in fapt, doua beculete rosii - scinteiaza in clipa in care este "executata". In banda desenata "Sin City" (orasul pacatelor), Marvin fusese condamnat la moarte pentru ca a ucis un psihopat canibal, care ii omorise si "consumase" iubita, o prostituata pe nume Goldie. Lansata la inceputul lunii iulie pe piata americana, jucaria a facut furori. Primul lot, de 65.000 de exemplare, s-a epuizat aproape imediat, magazinele dornice sa o vinda fiind nevoite sa se inscrie pe o lista de asteptare la firma producatoare, "McFarlane Toys", specializata in producerea de papusele sinistre. "E supermisto. Ma face sa ma gindesc la Frankenstein", a declarat un baietel de 11 ani cotidianului "The New York Times", in timp ce il electrocuta demonstrativ pe Marv, cu toate ca este "recomandabila copiilor in virsta de peste 13 ani". "Este o jucarie total deplasata, care tinde sa dezumanizeze oamenii, care-i face sa considere luarea vietii unei persoane, insasi valoarea vietii umane, o chestiune triviala, ludica", afirma Richard Dieter, directorul Centrului de informare asupra pedepsei cu moartea din Washington. Desi teoretic jucaria este destinata copiilor, campaniile publicitare vizeaza un public mult mai larg, unul dintre clipuri incluzind sloganul "Imagineaza-ti ca e seful tau". CONSTANTIN VLAD Adio, silicoane! Din ureche de purcel, faci piept de fotomodel Sini in eprubeta O echipa de cercetatori din Cambridge, statul american Massachusetts, a efectuat cu succes primul transplant de mameloane "crescute" artificial in laborator, relateaza saptaminalul britanic "The Sunday Times". Sfircurile au fost create dintr-un cartilaj rezultat din celule purificate, prelevate din urechi de porc, urmind ca restul sinului sa fie dezvoltat prin manipularea de celule din corpul uman. Cercetatorii si sponsorii proiectului se asteapta ca cererea pentru mameloanele artificiale sa creasca spectaculos dupa ce tesutul uman va putea fi folosit pentru marirea sinilor, inlocuind astfel proceduri controversate precum implanturile cu silicon, ce determina o serie de efecte secundare riscante pentru sanatatea femeilor. Potrivit acestui din urma proiect, din corpul pacientei se preleva celule adipoase nediferentiate, tesutul urmind sa se dezvolte in laborator pe o "schela" biodegradabila. Masa de celule dezvoltate este apoi injectata in sini. In prezent, cercetatorii incearca sa descopere modul in care poate fi folosit un material compatibil cu corpul uman, astfel incit acesta sa intensifice capacitatea tesutului-gazda de a creste si de a-si mentine forma naturala. (L.C.) 