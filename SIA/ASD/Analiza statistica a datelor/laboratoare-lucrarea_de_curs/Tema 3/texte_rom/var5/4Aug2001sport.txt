 Rapid a intrat in concurenta cu Festivalul de la Mamaia Mircea Lucescu si Constantin Anghelache si-au pierdut calitatea de membru al Adunarii Generale a gruparii Rapid Bucuresti. Aceasta decizie, luata joi-seara, la sugestia patronului George Copos, a fost motivata diferit. Despre antrenorul sub bagheta caruia giulestenii au cistigat cel de-al doilea campionat din istorie, Copos a spus ca "are numeroase probleme profesionale care nu-i permit sa-si mai desfa soare activitatea in cadrul asociatiei". Profesorul universitar Anghelache, bun prieten cu "Il Luce" si fost vicepresedinte al gruparii de sub Podul Grant, a fost socotit principalul responsabil pentru deteriorarea imaginii clubului, "vinovat de abateri grave in serviciu". In fond, Copos a tinut sa-i pedepseasca pe cei doi pentru faptul ca au tinut partea rivalilor de la Tractorul Brasov, in cazul Tiberiu Ghioane. Tinarul international a primit din partea FRF dreptul de a se transfera la Dinamo Kiev ca jucator apartinind echipei ardelene, in ciuda opozitiei giulestenilor, care il considera fotbalistul lor. "Prin furtul lui Ghioane, vistieria clubului Rapid a fost devalizata cu 1.300.000 de dolari. Suma oficiala (n.r. - 250.000 de dolari) pentru care a fost transferat Ghioane in Ucraina ni se pare ridicola. Vom trimite la FIFA o contestatie", au anuntat ieri conducatorii "alb-visiniilor". Viorel Hizo, antrenorul giulestenilor, a solicitat modificarea orei de disputare a derby-ului cu Dinamo, programat in Giulesti, pe 12 august. "Vrem sa jucam in nocturna, pentru ca astfel ne putem proteja jucatorii de canicula de 40 de grade. Televiziunea (n.r. - Romania 1) ne-a bagat pe git ora 17.00, pentru ca altfel eram la concurenta cu Festivalul de la Mamaia. Am cerut Ligii sa reprogrameze meciul, numai sa jucam in nocturna. Dinamovistii au fost de acord cu noi. Daca nu vrea televiziunea, poate vom juca luni seara, pe 13 august", a spus "Dulaul". "Secundul" sau, mijlocasul dreapta Ioan Ovidiu Sabau, a fost mai transant, referindu-se la faptul ca televiziunile impun echipelor sa joace la ore fierbinti. "Pina nu vor muri trei-patru fotbalisti pe teren, din cauza caldurii, nu o sa ia nimeni nici o masura", a clamat Motu'. Desi a fost rechemat la echipa, fundasul Dorel Mutica nu s-a prezentat la antrenamente, impunind conducerii stingerea imediata a litigiului financiar. "Am mare nevoie de Mutica pentru ca este un jucator foarte valoros, dar el pune niste conditii exagerate", a comunicat Hizo. LAURENTIU CIORNEI Flash Posterul oficial al Cupei Mondiale de fotbal din 2002 Oficialii Comitetului de Organizare a Cupei Mondiale la fotbal, competitie care se va disputa anul viitor in Japonia si Coreea de Sud, au dezvelit, ieri, la Tokyo, afisul oficial al turneului final. Evenimentul s-a petrecut cu o zi inainte de a incepe numaratoarea inversa a ultimelor 300 de zile care au mai ramas pina la primul fluier al Mondialelor din 2002. ( M.B. ) Cristi Tudor, la Real Madrid?! Atacantul bistritean Cristian Tudor, fotbalist care in sezonul trecut a facut parte din lotul echipei italiene Pistoiese (Serie B), ar putea ingrosa rindurile puternicei formatii Real Madrid! Daca se va decide sa-l cumpere pe Tudor, gruparea "albilor" il va lasa pe jucatorul ardelean sa joace la Gloria Bistrita sau il va imprumuta la o formatie din Segunda Division. Tranzactia ar urma sa se realizeze prin intermediul impresarului Gabriel Florea, care, in virtutea bunelor relatii pe care le are cu responsabilii Realului, l-a dus, in urma cu mai multa vreme, pe Vladut Munteanu, actual international de tineret al echipei Dinamo, sa sustina o proba de joc la vestita trupa madrilena. ( D.C. ) Cel mai iute, cel mai sfios Americanii Marion Jones si Maurice Greene, multipli campioni olimpici, s-au amuzat teribil joi, la Edmonton (Canada), cu numai 24 de ore inainte de deschiderea oficiala a Campionatelor Mondiale in aer liber. Cei doi s-au distrat cu pusti de citiva anisori, alaturi de care au alergat cot la cot si au facut tot soiul de giumbuslucuri. In imagine, cel mai iute om al Planetei, Maurice, incercind sa-l convinga pe un posibil viitor campion, extrem de sfios, ca, pentru a ajunge la marea performanta, e necesar sa se desprinda mai intii de fusta mamicii. ( M.B. ) Pumni si singe in fata Juliei Roberts Boxerul ucrainean Vladimir Kliciko, campion mondial la categoria grea, versiunea WBO, isi va apara titlul in fata americanului Charles Shufford, intr-o gala care se va disputa azi, la Las Vegas. Cei doi pugilisti au avut un schimb de replici spumoase, in timpul conferintei de presa de joi, sustinuta la Mandalay Bay Events Center. Shufford a spus ca il va aduce la meci pe actorul Will Smith, gratie unei amicitii pe care au inchegat-o in timpul filmarilor la pelicula "Ali", dedicata fostei glorii a boxului profesionist, Cassius Clay. Kliciko i-a servit imediat un raspuns adversarului sau: "Eu voi veni cu Julia Roberts." Replica ex-sovieticului este o aluzie la faptul ca si Vladimir se poate lauda cu acelasi gen de relatie cu o vedeta de la Hollywood, in urma filmarilor la "Oceans Eleven", in care cei doi au fost colegi de platou. ( M.B. ) Chivu, 1 din 10 Cristian Chivu, fotbalist roman legitimat la Ajax Amsterdam, a marcat un gol, joi seara, in meciul amical sustinut de gruparea "lancierilor" in compania formatiei de amatori Rijnsburgse Boys. Ajax a cistigat cu scorul de 10-0 (5-0), capitanul "tricolorilor" punctind in minutul 26, din penalty. Buturile "lancierilor" au fost aparate de veteranul Fred Grim, Bogdan Lobont nefiind utilizat nici un minut. ( D.C. ) Incepe "balul" macadamului Campionatul national de raliuri programeaza in acest weekend etapa cu numarul sase. Cu o lungime de 301,2 km, Raliul Cibinului, desfasurat in imprejurimile Sibiului, deschide "balul" macadamului, revenind pe scena campionatului dupa o absenta de 14 ani. Aflati pe locul cinci in clasamentul general absolut, George Grigorescu si Radu Dumitru vin la Sibiu cu gindul unui rezultat bun, care sa-i readuca in batalia pentru podium. In ceea ce priveste competitia rezervata modelelor F2, masina Renault a echipei Dialog a cistigat pina acum patru dintre cele cinci etape, soarta titlului national devenind o simpla chestiune de timp. Mitu si Sburlea dau de gol Fotbalistul Marius Mitu, jucatorul Universitatii Craiova aflat in probe la formatia belgiana de liga secunda Molenbeek, a marcat al doilea gol in partida cistigata cu scorul de 7-0 de echipa sa in fata amatorilor de la Nivelles. Mitu a evoluat 68 de minute si a gasit drumul spre gol in minutul 33. Ion Sburlea, fundas care da probe la Charleroi, a inscris si el un gol, in meciul disputat in compania formatiei de tineret a clubului (scor 5-0). Cu toate acestea, fostul aparator de la Ceahlaul si FC National are putine sanse sa fie oprit in lotul echipei la care, in trecut, a facut furori Rodion Camataru. Alt roman din Belgia, Alin Stoica, mijlocasul echipei Anderlecht Bruxelles, acuza o contractura, accidentare care-l va tine departe de gazon doua-trei zile, desi diagnosticul initial parea mult mai grav. ( D.C. ) Pavel trece si de Arazi Andrei Pavel si-a revenit dupa eclipsa de forma traversata la inceputul acestui an. Tenismanul roman pare a fi "in vina" in ultima vreme, iar comportarea sa la turneul ATP de la Montreal, al saselea din cele noua din seria "Masters", este excelenta pina acum. Pavel s-a calificat joi in sferturile de finala ale competitiei, dupa ce l-a eliminat pe marocanul Hicham Arazi, scor 6-0, 6-2, si s-a ales cu un cec in valoare de 58.500 dolari si 25 de puncte in Cursa Campionilor ATP 2001. Andrei il va intilni in turul urmator pe americanul Andy Roddick, revelatia acestui sezon, cel care a trecut in "optimi" de valorosul brazilian Gustavo Kuerten. ( M.B. ) Lucescu vrea sa cucereasca Balcaniada Mircea Lucescu, antrenorul roman al echipei Galatasaray Istanbul, pronosticheaza ca gruparea "Cim Bom Bom", echipa la care joaca si Gica Popescu, va cuceri titlul neoficial de campioana a Balcanilor. "Vom deveni campioni in Balcani, tinind cont de faptul ca in turul doi al Ligii Campionilor am intilnit o formatie din Albania, iar acum vom incerca sa invingem o echipa din Sofia, pentru ca apoi sa ajungem in faza grupelor a acestei prestigioase competitii. Poate ca in grupe vom intilni echipe din Grecia sau Romania", a anticipat "Il Luce", care, prin aceasta declaratie, prevede ca Steaua va trece de Dinamo Kiev. ( D.C. ) Sportul Studentesc - Petrolul Ploiesti 3-0 (0-0) "Lupii galbeni", maziliti in Regie In debutul primei etape a noului campionat din Divizia A, nou-promovata Sportul Studentesc a dispus la un scor surprinzator, 3-0, de Petrolul Ploiesti. Toate golurile partidei desfasurate ieri dupa-amiaza pe stadionul "Sportul Studentesc" au fost marcate de atacantul Ionut Mazilu (19 ani), cel mai tinar jucator de pe teren. Elevul lui Ioan Andone a marcat in minutele 81, 85 si 90, administrind astfel o usturatoare infringere echipei antrenate de "Magiun" Barbu. Mihai Stoichita si-a reziliat contractul "Lippi" mai ramine in Panama doar ca sa bata Brazilia! Tehnicianul este asteptat acasa pe 13 august Mihai Stoichita, antrenorul nationalei de fotbal din Panama, si-a reziliat, joi dupa-amiaza, contractul cu federatia din America Centrala. Stoichita semnase o intelegere cu forul de la Ciudad de Panama, valabila pina in luna ianuarie a anului viitor, insa, de comun acord cu presedintele Ariel Alvarado, a decis sa rupa "logodna". Se pare ca adevaratul motiv al despartirii este legat de faptul ca panamezii nu si-au respectat promisiunile facute la inceputul mandatului. "Lippi", asa cum este alintat tehnicianul, este asteptat in tara pe 13 august, dupa care isi va lua o scurta vacanta. In gluma, el a marturisit unor apropiati intentia de a-si aduce din Panama un pui de crocodil! "Vreau sa intru in cartea de istorie" Ultimul meci al lui Stoichita pe banca tehnica a panamezilor va avea loc cu ocazia "amicalului" cu Brazilia, intilnire programata pe 9 august. "Meciul cu Brazilia are scopul de a le ridica moralul sud-americanilor, care risca sa rateze calificarea la Campionatul Mondial din 2002. Brazilienii, care vor veni cu toate vedetele, cred ca, jucind cu Panama, vor marca multe goluri si isi vor reveni", i-au explicat conducatorii federatiei lui "Lippi" motivul pentru care reprezentativa sud-americana a dorit acest meci. Stoichita tine sa le faca o mare surpriza lui Rivaldo si colegilor, sperind sa prelungeasca agonia Braziliei, nationala aflata in declin. "Vreau sa bat Brazilia si sa intru in cartea de istorie a statului Panama", le-a raspuns oficialilor antrenorul roman. Oferta din Bundesliga Pe 29 iulie, Panama a remizat, scor 0-0, in compania reprezentativei statului Cuba, intr-o partida contind pentru preliminariile "Cupei de Aur", competitie care va fi gazduita de SUA. Returul partidei cu nationala tarii lui Fidel Castro va avea loc miine, la Havana, Panama avind sanse reduse de calificare. Viitoarea destinatie a lui Stoichita ar putea fi Bundesliga, impresarul sau purtind in prezent tratative cu o formatie din prima liga germana. Daca negocierile se vor finaliza, Stoichita va fi "secundat" de Marius Lacatus. DANIEL CONTESCU Fotbalistii brasoveni au cumparat toate ventilatoarele din Tulcea Valul de caldura care s-a abatut in aceste zile asupra Romaniei se face simtit si la Tulcea. Oaspeti de conjunctura, fotbalistii echipei FC Brasov, care vor intilni azi, la Tulcea, Farul Constanta, se uita cu groaza la termometru. Aflati de doua zile in urbea dobrogeana, la Hotelul Egreta, elevii lui Ilie Dumitrescu au fost nevoiti, in lipsa aerului conditionat din camere, sa purceada la cumparaturi. Brasovenii au facut vinzare mare magazinelor de profil, achizitionind o multime de ventilatoare. "Nu rezolva problema decit in mica parte, dar nu mai e dezastrul de care ne-am izbit", povestea unul dintre ardeleni. Intrucit a fost epuizat stocul de ventilatoare, citorva dintre fotbalistii brasoveni nu le-a ramas decit sa-si cumpere evantaie! Astazi, cu putin inainte de inceperea jocului, va sosi si Ioan Niculae, patronul Brasovului, care va descinde in Delta, cel mai probabil, cu un elicopter. Organizatorii, in ideea de a da lovitura, au pus in vinzare bilete pentru meci la pretul de 50.000 de lei. "Pai, de unde sa avem banii astia?", se plingea un tulcean. "Mai bine ne cereau cite un kil de peste". ADI DOBRE Ovidiu Stinga, cu un picior in Ghencea Ovidiu Stinga, fotbalist care a evoluat la gruparea olandeza PSV Eindhoven, si-a terminat contractul si s-a intors in tara. Dupa tentativa esuata de a reveni la fosta sa echipa, UD Salamanca, Ovidiu este acum liber sa semneze cu orice club, fara ca gruparea care urmeaza sa-l transfere sa fie nevoita sa scoata vreun ban din buzunar. Tocmai de aceea, pretentiile salariale ale lui Stinga sint destul de mari, motiv pentru care nu s-a inteles cu cei de la FC National, primul club dispus sa-l inregimenteze. Mijlocasul oltean se afla ieri dupa-amiaza in tratative avansate cu Viorel Paunescu, presedintele Consiliului de Administratie de la FC Steaua, cele doua parti fiind foarte aproape de a ajunge la o intelegere. ( M.B. ) Steaua merge la Bacau sa stinga lumina FCM Bacau si Steaua Bucuresti inchid prima etapa a noului campionat, intr-o partida programata miine, de la ora 19.45, pe stadionul "Nicolae Paduraru" din urbea lui Bacovia. Derby-ul rundei pune in fata in fata o formatie care trebuia sa se pregateasca acum pentru startul esalonului secund si echipa Steaua, campioana Romaniei. Cum baimarenii au scos pe taraba locul in Divizia A, primarul Dumitru Sechelariu poate trage linistit din tigara fumul inmiresmat al primului esalon. Daca gazdele au jucat ultimele doua meciuri pe teren propriu in fata a peste 30.000 de spectatori, e de asteptat ca si miine suporterii sa ia cu asalt arena moldava, la primul meci oficial in nocturna al "galben-albastrilor". Ciocoiu, marul discordiei Gruparea bacauana pare sa fi uitat de practicile campionatului trecut, cind nici meciurile dinainte stabilite n-au reusit s-o scape de retrogradare. Cu un antrenor tinar si citiva jucatori de certa valoare, dar mai ales prin schimbarea de atitudine a lui Sechelariu, persoana care taie si spinzura la clubul bacauan, "galben-albastrii" incearca sa nu mai fie "oaia neagra" a campionatului. Singura problema a antrenorului Mircea Rednic este Radu Ciobanu, bolnav de oreion. Disputa dintre cele doua cluburi asupra atacantului stelist Cristian Ciocoiu nu a luat sfirsit. Desi Piturca l-a asteptat pe Ciocoiu la antrenamentul de joi seara, acesta din urma nu s-a prezentat, stirnind furia managerului general. Jucatorul, originar din Bacau, a afirmat de mai multe ori ca nu se va intoarce la Steaua si ca este dispus sa renunte la cariera de jucator daca nu i se va da dezlegarea pentru "galben-albastri". "E jucatorul lor, ce treaba am cu el? De unde sa stiu de ce nu s-a prezentat la antrenamentele lor?", s-a rastit presedintele bacauan Chivorchian, preocupat intens de aspecte organizatorice, dupa cum se lauda el insusi pentru a-si justifica salariul. "Ei zic ca ma vor, dar nu ma vor. Nu ma intorc nici in ruptul capului", s-a destainuit, unor apropiati, Ciocoiu. Conducatorii Stelei au anuntat ca au de gind sa-l suspende pe jucator. Oficialii bacauani au hotarit sa stabileasca pretul biletelor la 40.000 de lei (intrare generala), insa copiii pot intra gratuit. Se asteapta o afluenta deosebita de public, iar organizatorii au anuntat ca, in cazul umplerii arenei, vor fi nevoiti sa inchida portile pentru a evita incidente nedorite. Stimulati de rata Jucatorii bacauani si-au primit in avans o rata din contract, motiv pentru care au fost la cumparaturi. Decizia a fost luata de Dumitru Sechelariu, pentru a-i stimula pe fotbalistii sai. "E important sa intelegeti ca s-a facut un gest, dar si voi trebuie sa confirmati. Daca va fi cum speram, vor veni din ce in ce mai multi bani", le-a spus Mircea Rednic elevilor sai. Sorin Trofin, considerat stilpul apararii, si-a achizitionat joi un autoturism Opel Vectra. El a platit deja jumatate din cei 7.000 de dolari, cit valoreaza masina, si este multumit de noul lui vehicul, laudat in dese rinduri de coechipierul sau, Adrian Pitu. Fane Iovan, un interlocutor fermecator Conferintele de presa ale Stelei la care este invitat Stefan Iovan seamana cu o ploaie de vara intr-o zi caniculara. "Capitanul de la Sevilla" s-a intretinut timp de zece minute cu reprezentantii presei. "Multumitor este faptul ca evolutia jucatorilor nostri creste de la meci la meci. Mergem la Bacau pentru a cistiga, fiindca noi mergem la victorie pe orice stadion din tara. FCM Bacau s-a intarit in ultimul timp, dupa ce campionatul trecut a facut ce a facut... Au luat citiva jucatori buni pentru nivelul lor si si-au acoperit postul de portar, unde au avut cele mai mari probleme. Noi "cu treaba noastra, ei cu treaba lor", a declarat "secundul", originar din Motatei. Pentru meciul de miine, singurele indisponibilitati din echipa lui Victor Piturca sint Vladoiu si Lita, inca nerefacuti, chiar daca primul a intrat deja in programul normal de pregatire, fara sa forteze insa. Se pare ca tehnicianul stelist va apela in continuare la serviciile lui Miu, introdus pe postul de libero in locul lui Baciu, la Skopje. "Cocosila" a avut un randament bun, Piturca fiind multumit de modul in care fundasul s-a achitat de sarcinile trasate. Dan Popper, secretarul general al Comitetului Olimpic Roman, a avut o atitudine transanta la adresa jucatorului Adrian Neaga, depistat pozitiv cu metenolon pe vremea cind juca la FC Arges. "Neaga a fost exclus pe viata din cadrul echipei de tineret-olimpici a Romaniei. Mihaela Melinte este infinit mai cunoscuta decit Neaga si Buturuga. Daca in cazul ei s-a luat decizia de suspendare, nu vad de ce acesti fotbalisti ar fi iertati! Nici daca presedintele Ion Iliescu ar interveni, Neaga si Buturuga n-ar putea sa faca parte din lotul olimpic!", a spus, raspicat, Popper. Steaua vrea sa prinda in Liga si bruma, si zapada Chiar daca oficialii Stelei par preocupati de meciul de la Bacau, toate gindurile lor zboara, de fapt, spre prima mansa a partidei cu Dinamo Kiev, din turul trei preliminar al Ligii Campionilor. "Am auzit ca ucrainenii au spus ca noi facem parte din lumea a treia a fotbalului. Tin sa le reamintesc palmaresul intilnirilor directe dintre Steaua si formatiile rusesti, care le este net defavorabil. Speram ca Steaua sa prinda in Liga Campionilor si ploile de toamna, dar si zapada", a adaugat Iovan, cu zimbetul pe buze. Conducerea Stelei va pune in vinzare luni dimineata, la ghiseele arenei din Ghencea, biletele pentru meciul de miercuri. Pretul acestora este: 40.000 de lei (peluze), 75.000 de lei (tribuna a II-a), 150.000 de lei (tribuna I) si 200.000 de lei (tribuna 0). DANIEL NAZARE [19][pl.dll?rid=expresro] 