 Bataie intre detinuti la Poarta Alba Doi "sifonari", taiati de tovarasii de celula 70 de detinuti, colegi de celula in sectia a VI-a - pedepse mari - de la Penitenciarul Poarta Alba - Constanta, au fost zilele trecute martorii unor scene de cosmar, petrecute chiar sub ochii lor. Mai precis, pe 28 august, dupa apelul de seara, Vicentiu Negoescu, 32 de ani, zis "Studentul", condamnat la 20 de ani de inchisoare pentru omor si Marian Ciubotaru, 38 de ani, executind o pedeapsa de 18 ani tot pentru omor, au intrat in colimatorul "grangurilor" din dormitor, fiind banuiti drept "sifonari" care au turnat la conducerea penitenciarului faptul ca in celula sint ascunse arme albe. Potrivit anchetatorilor care cerceteaza cazul, in urma unei perchezitii inopinate, gardienii au gasit peste 70 de arme albe: bite, rangi, cutite si sule de cizmarie, si banuiala a cazut pe cei doi, in primul rind pentru ca ei nu au fost prinsi cu nimic si mai ales pentru ca Vicentiu Negoescu a reusit sa se inscrie in acest an la Facultatea de Drept, fara frecventa. Din aceste motive, cei doi au fost atacati pe la spate in momentul cind se pregateau de culcare. Pe intuneric, Negoescu si Ciubotaru au fost acoperiti cu doua paturi, injunghiati si taiati cu cutitele de catre opt colegi. Victimele au fost internate in spital cu multiple plagi intepate, tendoane taiate si crestaturi faciale. Dupa ce au fost supusi interventiilor chirurgicale, cei doi au fost reincarcerati si se afla acum in ambulatoriul inchisorii. Cei opt suspecti sint izolati intr-o sectie de maxima siguranta, unde sint anchetati sub invinuirea de tentativa de omor si vatamare coporala grava. DAN MIHAESCU Recuperatori pentru banii statului La Sibiu, oamenii au ajuns sa acumuleze restante la plata intretinerii, a gazului metan si a curentului electric. SC "Gospodarie Comunala" SA, unicul furnizor de apa si agent termic al municipiului Medias, avea la inceputul lunii august facturi restante, neincasate de la persoane fizice, in suma de peste opt miliarde de lei. Din aceasta cauza, SC "Gospodarie Comunala" SA Medias a sistat furnizarea apei calde menajere la 3.800 de apartamente. De asemenea a inchis Uzina de Apa ca urmare a neachitarii catre SC "Electrica" SA Sibiu a sumei de 4,4 miliarde de lei datorate de SC "Gospodarie Comunala" SA Medias. Ca sa recupereze datoriile, conducerea institutiei a recurs la o solutie inedita: a constituit, din rindul propriilor angajati, 30 de echipe de recuperatori de restante la intretinere. Rezultatul s-a dovedit a fi peste asteptari: in mai putin de doua saptamini, acestea au colectat de la rau-platnici peste 600 de milioane de lei. O noua "profesie" imbogateste nomenclatorul de meserii Initiativa conducerii SC "Gospodarie Comunala" SA Medias de recuperare a restantelor la intretinere a determinat mai multe persoane sa contacteze Biroul de presa al "Evenimentului zilei" din Sibiu, acuzind teroarea generata de respectivul sistem. Citiva dintre acestia, care au recunoscut ca aveau datorii la SC "Gospodarie Comunala" SA cifrate la citeva sute de mii sau chiar milioane de lei, au ramas de-a dreptul fara grai atunci cind, in fata propriilor usi, si-au facut aparitia veritabile "gorile" care i-au sfatuit sa-si achite neintirziat macar o parte din datorii "pentru a evita alte probleme", asa dupa cum ne-a declarat Ioan Moldovean, unul dintre debitori. "Intr-o seara - spune acesta - m-am trezit in fata usii cu o femeie, incadrata de doi barbati masivi, ficare avind la briu cite un baston de cauciuc. Barbatii mi-au sugerat ca ar fi foarte intelept sa fac imediat rost de bani pentru a achita cel putin o parte din datoriile pentru apa. Deoarece abia peste cinci zile urma sa incasez avansul de la serviciu, am fost nevoit sa dau in scris echipei de recuperatori ca imi voi plati partial datoriile in ziua cu pricina. Nu pot spune ca am fost batut sau macar amenintat de barbati, insa marturisesc ca au indus o stare de panica si tensiune in rindul intregii familii". Aceleasi "sentimente" au incercat-o, citeva zile mai tirziu, si pe Ana Popa, somera, care a fost abordata la domiciliu, de catre recuperatori, intr-un mod similar. "Unul dintre cei doi barbati - povesteste femeia - tinea in mina un par scurt si gros. Ei au asteptat in fata usii pina cind am «negociat» ziua in care as fi putut plati o parte, destul de mica, din datorii". Confesiunile unui recuperator de restante la intretinere Singura reactie a directorului SC "Gospodarie Comunala" SA Medias, Ioan Serban, pe care am incercat sa-l abordam in legatura cu aceasta inedita actiune, a fost aceea de amenintare a reporterului cotidianului nostru. "Pentru tot ce a aparut in «Evenimentul zilei» vizavi de aceasta chestiune - ne-a prevenit domnia sa - jur ca am sa pun citiva recuperatori sa te nenoroceasca in bataie". Aveam sa obtinem in schimb de la unul dintre recuperatori o declaratie in exclusivitate. Pentru a nu fi expus insa represaliilor din partea sefilor sai, acesta a insistat sa nu-i fie deconspirata identitatea. «Trebuie spus - a precizat sursa citata - ca initiativa utilizarii recuperatorilor, in scopul incasarii facturilor restante, nu a fost una premeditata, ci, efectiv, una de conjunctura. Initial, citeva dintre angajatele unitatii au fost trimise la domiciliile restantierilor spre a-i convinge sa-si achite, macar partial, datoriile, pentru a nu ramine intreg orasul fara apa calda menajera. Intr-una din zile, in cartierul Vitrometan, o angajata de-a noastra a fost amenintata de catre un debitor ca ii va da foc (si chiar a scos la iveala un bidon plin cu benzina), motivindu-si gestul prin aceea ca SC "Gospodarie Comunala" SA ii incarca la plata, in mod artificial, pe beneficiari, utilizind in continuare sistemul pausal de facturare a consumurilor. Urmare a acelui incident s-a decis ca fiecare dintre angajate sa fie insotite in munca lor de teren de cel putin un barbat. Mai intii s-a apelat la sotii sau fiii respectivelor incasatoare, pentru ca apoi sa se recurga la angajatii mai vinjosi ai institutiei. E adevarat ca ori de cite ori descindem in cartierele rau famate ale orasului preferam sa avem asupra noastra si cite un baston de cauciuc sau vreun par. Marturisesc ca masura aceasta a avut un dublu efect: pe linga faptul ca i-a descurajat pe potentialii agresori sa ne atace, i-a mobilizat si pe rau-platnici sa faca rost prin orice mijloace de bani, pentru a-si achita restantele, temindu-se (desi nu s-a pus nici o clipa problema) ca am putea utiliza "armamentul" din dotare. Astfel, daca pina atunci angajatele noastre abia reuseau sa stringa de la restantieri cite 4-5 milioane pe saptamina, in acelasi interval ele au ajuns sa recupereze pina la 20 de milioane. Avind in vedere incredibilul efect, conducerea SC "Gospodarie Comunala" SA a "patentat" initiativa noastra, pentru care, de altfel, am si fost stimulati material. Asa pot spune ca s-au "nascut" recuperatorii de restante la intretinere care de acum sint convins ca vor avea viata lunga». ION GIRNOD Congres de Cultura Macedo-Romana, in SUA In perioada 8-11 septembrie se va desfasura la Universitatea "Sacred Heart" din Fairfield, Conn, SUA, al VII-lea Congres de Cultura Macedo-Romana. Congresul va analiza problemele Romanitatii din Peninsula Balcanica, pe cale de disparitie ca entitate nationala. Participantii vor prezenta comunicari pe teme de istorie, filologie si literatura despre civilizatia Traco-Macedo-Romana. IULIANA ANGHEL METEO In tara: Ziua, vremea va fi in general frumoasa, cu cerul variabil. Dimineata vor fi innorari temporare in sud-est, unde, izolat, va ploua. Temperaturile maxime vor avea valori cuprinse intre 18 si 28 de grade C. Spre seara, cerul se va innora din sud-vest, astfel ca in cursul noptii nebulozitatea va acoperi aproape toata tara. Va ploua local in regiunile sudice si izolat, in rest. Cantitatile de apa pot depasi, izolat, in zona deluroasa din sud-vest 15 l/mp. Vintul va sufla slab pina la moderat, cu intensificari temporare in sud-est si la munte. Temperaturile minime se vor situa intre 8 si 18 grade C, usor mai ridicate pe litoral. La Bucuresti: Ziua, vremea va fi predominant frumoasa, cu cerul variabil si o maxima termica situata in jurul valorii de 28 grade C. In cursul noptii, cerul se va innora treptat, devenind favorabil ploii. Vintul va sufla slab pina la moderat. Temperatura minima va fi de 14-15 grade C. I.N.M.H. Politistii antidrog din Timisoara cer un centru de dezintoxicare "Cit timp exista consumatori de droguri vor exista si traficanti", spune seful Compartimentului Antidrog din IPJ Timis. Fenomenul se extinde amenintator in tara noastra, si politistii incearca prin toate metodele legale sa-l stapineasca. Noua lege de combatere a traficului de droguri ii ajuta, dar cel mai important sprijin ar putea veni din partea medicilor si a Ministerului Sanatatii. Fara un centru de dezintoxicare, numarul consumatorilor si dependentilor de stupefiante va fi tot mai mare, iar retelele de traficanti se vor dezvolta. Dependentii de droguri nu pot fi tratati In Timisoara nu exista un centru de dezintoxicare a dependentilor de drog. Prof. dr. Nicolae Deheleanu, seful Clinicii 2 de psihiatrie din Timisoara, spune ca realizarea unui centru de dezintoxicare costa enorm, si Ministerul Sanatatii nu are bani suficienti. "Nu putem face o sectie de dezintoxicare. Costurile sint de ordinul milioanelor de dolari. Trebuie sa trimitem medici la specializare in strainatate, iar Ministerul Sanatatii nu are fonduri pentru asa ceva", ne-a declarat prof. Nicolae Deheleanu. Medicii recunosc ca fenomenul este foarte grav. Consumatorul ocazional de droguri devine foarte repede dependent, si recuperarea sa este dificila. "Totul incepe cu o simpla curiozitate. Cei mai puternici psihic se pot opri, dar cei mai slabi mai incearca o data, de doua ori si ajung dependenti", spune prof. dr. Deheleanu. Consumul de droguri nu se reduce la heroina sau cocaina. Exista mai multe feluri de medicamente care se vind in farmacii si care pot crea dependenta. Diazepamul, fenobarbitalul, amfetaminele, sedativele sau analgezicele creeaza dependenta. In clinicele de oncologie sint folosite si medicamente pe baza de opiacee. Desi acestea au un regim strict, in lipsa stupefiantelor provenite din traficul ilegal, medicamentele sint folosite de tinerii dornici de senzatii tari pe post de droguri. Serviciul de Combatere a Crimei Organizate are in cercetare un caz in care intr-o farmacie din Arad s-au vindut ilegal peste 400 de fiole de Fortral - un calmant puternic - unor tineri care au ajuns apoi la Spitalul de psihiatrie din Timisoara. Politistii timisoreni spun ca farmacistii ar trebui sa fie mult mai atenti cind vind aceste medicamente care, in mod normal, nu se pot elibera fara prescriptie medicala. Noua lege a combaterii traficului de droguri prevede pedepse mari pentru astfel de tranzactii. Birocratia ucide La Timisoara a existat o sansa pentru realizarea unui centru de dezintoxicare. Un medic german s-a oferit sa finanteze realizarea unui astfel de centru la spitalul din Jebel. Conditii existau. Se putea amenaja o cladire din acest spital in care sa fie internati dependentii pentru recuperare. Aici a aparut insa birocratia. De ce sa se faca acolo? De ce sa faca el? Proiectul a fost blocat. Birocratia a omorit din fasa o idee care putea reprezenta un inceput. Autoritatile se pling ca nu au bani. Intre timp, numarul consumatorilor si dependentilor de droguri din zona de vest creste. Cine a vazut un dependent (sevraj in termen medical) isi poate da seama cit de grav e fenomenul. Consumul de droguri aduce in urma sa traficul si retele specializate. Crima organizata se dezvolta. Cumparatorii de droguri au nevoie de bani si recurg la furturi si tilharii. Seful Serviciului de Combatere a Crimei Organizate din IPJ Timis, col. Dumitru Balota, isi aduce aminte de momentul in care 40 de consumatori de droguri din Lugoj au fost dusi la sediul politiei pentru o ancheta. "Jumatate din ei au intrat in sevraj si nu mai stiam ce sa facem cu ei", povesteste col. Balota. Pentru acesti oameni nu se poate nimic. Un centru de dezintoxicare ar putea rezolva problema, dar ambitiile si orgoliile nu tin cont de gravitatea fenomenului. Traficantii profita din plin. In Timisoara au aparut dealeri care ofera gratuit stupefiante in zona scolilor din oras. Cind copiii se obisnuiesc, incep sa ceara bani. Politistii de la antidrog incearca sa controleze situatia, dar au senzatia ca din lumea medicala nu sint ajutati absolut deloc. TUDOR FLUERAS Fiecare Roman cu durerea lui "Scrisoarea unei mame catre fiul ei" Subsemnata Macelaru Maria, din Bucuresti, Strada Dezrobirii, nr. 45, bl. P-17, ap. 56, doresc ca fiul meu sa afle ce simt si cum traiesc. Operata in 1996 de tumora cerebrala, am ramas cu pareza pe partea stinga, fiind ingrijita de sot, care, sub indrumarea mea, face curat, spala, gateste. Fiul meu locuieste cu sotia - Biro Beatrice, si mama acesteia, Biro Georgeta. El lucreaza la gardienii publici, la Primaria Capitalei. Daca vreau sa vorbesc cu el, nora si cuscra imi spun "canceroasa" si alte cuvinte grele. Biro Georgeta m-a batut, m-a facut nebuna si ma ameninta in continuare. Nu le urasc. Le-am dat tot ce am avut mai bun, inclusiv banii de pe certificatul pe actiuni. Mi-au luat si icoana din perete. Cu toate acestea, nu am voie nici sa-mi tin nepotica in brate, pe motiv ca sint canceroasa. Sint de acord ca fiul meu sa-si urmeze familia, dar sa nu uite totusi nici cine l-a crescut si ingrijit. Maria Macelaru, Bucuresti "Hotii mizeaza pe lasitatea comunitatii" Ma numesc Ciugulea Voicu, locuiesc in Bucuresti, sector 1. Va scriu intrigat de nepasarea de care dau dovada politistii din zona statiei de metrou "Aurel Vlaicu". Aici opereaza o haita de tigani hoti de buzunare chiar sub ochii politiei. Am luat atitudine intr-unul dintre cazurile observate de mine si am fost amenintat si insultat de tigani, fara ca cineva sa intervina. Nepasarea autoritatilor e strigatoare la cer. Imi spun politistii ca hotii trebuie prinsi in flagrant, adica cu mina in buzunarul victimei. Si mai ce? Eventual sa duc hotul la politie dupa ce voi fi injunghiat de gasca. Va rog deci luati in consideratie strigatul meu de alarma. Modul in care opereaza acesti sobolani, ma refer la hotii amintiti mai sus, m-a ingrozit. Deschid gentile zimbind, fara frica, fara jena, mizind pe lasitatea celor din jur, care trec nepasatori sau se uita ca si cind nu s-ar intimpla nimic. V. Ciugulea, sect.1, Bucuresti "UNITA SA refuza sa acorde despagubiri unui asigurat CASCO" Ma numesc Afrasinei Teodora, din Bucuresti, Calea Grivitei 208, bl. L-3, ap. 17, si ma adresez dv. in numele fiului meu, Afrasinei Marian. Posesor al unei Dacia 1310, asigurata facultativ CASCO, la UNITA SA, el rula, in 01.01.'00, pe Soseaua Bucuresti-Ploiesti. La coborirea de pe Podul Otopeni, masina i-a fost lovita de un tractor care nu a acordat prioritate. In impact s-a lovit puternic la cap si coloana vertebrala. Tractoristul, beat, a fugit de la locul accidentului. Din cauza durerilor si a conditiilor atmosferice vitrege, nu a reusit sa-l prinda pe vinovat. L-a remorcat un cetatean pina acasa. Abia in 3 ianuarie a ajuns la politie. Societatea UNITA, la solicitare, a facut constatarea numai in 7 ianuarie, dupa doua aminari. Marian a reparat masina si s-a prezentat cu toate documentele la UNITA. Aici a intimpinat reale probleme si interpelari: a) De ce s-a dus la politie abia in 5.01.'00? Au urmat scuze, cind s-a studiat mai atent p.v. al politiei, datat 03.01.'00; b) Locul accidentului nu este in sectorul 1, ci in Ilfov. Declaratie pe proprie raspundere ca este in sector 1; c) De ce nu a luat numarul de inmatriculare al tractorului? Nu-l avea. Iar declaratie. Totul a culminat cu acuzatia ca nu a vrut sa-l inculpe pe tractorist. Aceasta aberatie este sustinuta in raspunsul pe care UNITA l-a dat, in 15.06.'00, prin care refuza acordarea despagubirii. Am vrut, pe aceasta cale, sa aduc cazul la cunostinta celor interesati. Afrasinei Teodora, Bucurest "Evenimentul zilei" nu isi asuma responsabilitatea pentru continutul scrisorilor publicate Curier Juridic Nulitatea infierii Ilie Birzoi - Satu Mare; Rada Pasarin - Tg. Jiu; Mircea Ciuban - Bailesti-Dolj; Eustina Roman - Bucuresti Invocati faptul ca hotaririle judecatoresti s-au intemeiat pe o greseala grava de fapt, decurgind dintr-o apreciere eronata a probelor administrate in cauza, in principal sustinindu-se ca instanta a retinut ca decisive in luarea deciziei depozitiile martorilor audiati la cererea piritului, inlaturate in mod justificat de instanta de fond, ca fiind nesincere si tendentioase. In raport de criticile formulate, coroborate cu probele, rezulta cu evidenta ca acuzele sint fondate. Unul dintre efectele esentiale urmarite prin infiere, indiferent daca aceasta are caracterul unei infieri depline ale filiatiei firesti sau cu efecte restrinse este - potrivit art. 76, alin. 1 din Codul Famiiliei - trecerea definitiva si integrala a drepturilor si indatoririlor parintesti de la parintii firesti la infietor. In cazul dv. s-a facut dovada ca infierea a avut un caracter fictiv. Intrucit, asa cum s-a stabilit pe baza probelor administrate, inca din momentul incheierii infierii, partile nu au avut in vedere aplicarea definitiva si irevocabila a tuturor prevederilor care o reglementeaza, prima instanta apreciind just aceste probe, a concluzionat corect privind caracterul fictiv al infierii si a constatat nulitatea acesteia. (Oana Valean) Raspunsuri la scrisori Avocatul Poporului va interveni Teodor Gavrila, Videle. Adresati-va Avocatului Poporului deoarece acesta va solicita institutiei vizate, in conditiile legii, informatii, documente, acte in legatura cu cazul sesizat. El are acces chiar la documente secrete daca studierea acestora este necesara pentru elucidarea problemei. Mai mult, Avocatul Poporului poate face si anchete proprii, solicitind informatii si documente. Daca constata ca plingerea dvs. este intemeiata, va cere revocarea actului ilegal si repararea pagubelor. Asteptati dupa aceea comunicarea rezultatelor. Dati drumul la jalbele catre autoritati Mircea Grosu, sat Glimbocel-Deal, comuna Bogati, judetul Arges. Iata adresele solicitate: 1) Pentru Consiliul Europei, scrieti la: "The Secretary European Comission of Human Right, Concil of Europe, F- 67075, Strasbourg CEDEX". Reprezentanta din Romania - "Consiliul Europei, reprezentanta din Bucuresti", str. Stirbei Voda 170, bl. 10-b, et. 8, ap. 30-31; 2) Liga pentru Apararea Drepturilor Omului, strada Demetru I. Dobrescu 11, Bucuresti; 3) Avocatul Poporului, bdul Iancu de Hunedoara nr. 3-5, cod. 71204, tel. 2315001, fax 2315000. Justitia va contrazice Ion Neagu, comuna Sadova, judetul Dolj. Urmare a sesizarii dv., Parchetul de pe linga Curtea Suprema de Justitie - Sectia anticoruptie, urmarire penala si criminalistica - ne-a comunicat urmatoarele: "Intrucit ati formulat plingere penala impotriva lui Zana Ion, care v-a reclamat pentru infractiunea de violare de domiciliu, s-au initiat cercetari din care rezulta ca intr-adevar va faceti vinovat de infractiunea reclamata (dosar 1012/P/1997). Ca atare, prin Rezolutia nr. 1137/P/1998, din 17.09.1998, a Parchetului de pe linga Judecatoria Craiova, a fost confirmata propunerea organelor de politie de a nu se incepe urmarirea penala fata de Zaha Ion pentru infractiunea de denunt calomnios, prevazuta de art. 259 Cod penal. Plingerile dvs. impotriva acestor solutii au fost respinse ca neintemeiate de catre unitatile de Parchet ierarhice incluse de Curtea Suprema de Justitie. In cadrul Parchetului de pe linga CSJ, dosarele penale mentionate au fost verificate de doua ori, constatindu-se ca solutiile dispuse sint legale si temeinice". Din lipsa banilor, Bolnavii de SIDA din Maramures sufera mai mult decit trebuie La Sighetul Marmatiei, 17 copii sint bolnavi Numarul total al bolnavilor de SIDA, inregistrati in evidentele medicale din judetul Maramures, este de 26. Dintre acestia, opt sint din Baia Mare, patru adulti si patru copii. Cel mai tinar bolnav de SIDA are doar doua luni, ceilalti trei avind virste cuprinse intre 10 si 12 ani. In ceea ce priveste imbolnavirile, situatia cea mai critica se gaseste la Sighetul Marmatiei, unde numarul bolnavilor inregistrati este de 18, dintre care 17 sint copii, ne-a declarat doctor Viorica Chereches, sefa Sectiei Boli Infectioase II a spitalului cu acelasi nume din Baia Mare. La acest spital sint inregistrati si tratati toti bolnavii depistati seropozitiv din Maramures. Nu s-au mai primit bani de un an Pentru tratamentul specific unui bolnav de SIDA sint necesari 20 de milioane de lei pe luna, la care se mai adauga tratamentul cu antibiotice, antimicotice sau antisematice. Pentru tratarea exclusiva a SIDA nu s-au mai alocat bani, de Ministerul Sanatatii, din luna septembrie 1999, medicamentele fiind cumparate din fondurile alocate altor categorii de bolnavi. Pentru a lamuri intr-un fel sau altul problema finantarii tratarii bolnavilor de SIDA, ne-am adresat directorului medical adjunct al CASS Maramures, care ne-a declarat urmatoarele: "Programul national pentru tratament in cazul bolnavilor de SIDA nu a fost bine fundamentat de catre Directia de Sanatate Publica Maramures (DSP MM), care avea obligatia sa trimita Ministerului Sanatatii o situatie reala a numarului de bolnavi, in vederea unei finantari pe masura. In luna octombrie 1999, cind finantarea a trecut in sarcinile noastre, nu se cunosteau nici numarul real al bolnavilor de SIDA si nici costurile necesare ingrijirii si tratarii acestora. De aceea, in luna iulie a.c, la solicitarea Casei Nationale (CNASS) am trimis o evidenta clara asupra situatiei create prin care am cerut banii necesari in functie de numarul de bolnavi si de categoriile de virsta a acestora". DSP a iesit din jocul finantarii Doctor Carmen Sima, director adjunct al DSP Maramures, apreciaza ca numarul bolnavilor de SIDA din Maramures este sub media pe tara si reaminteste ca DSP se ocupa doar de problemele din compartimentul de preventie si diagnosticare a HIV-SIDA. "Diferenta dintre numarul real al bolnavilor si cel raportat la Ministerul Sanatatii se poate explica prin faptul ca au aparut noi cazuri la sfirsitul anului trecut, dupa ce s-a facut raportarea". Referitor la numarul mare de copii bolnavi de SIDA din Sighetul Marmatiei, doctor Carmen Sima nu exclude posibilitatea imbolnavirii acestora inainte de 1989, cind in aceasta zona a existat o cale de transmitere prin nerespectarea parametrilor universali de igiena (transfuzii incorecte si folosirea acelorasi seringi la mai multi copii). Suparati pe dictatura organelor silvice, Motii din Bistra vor sa renunte la prelucrarea lemnului Majoritatea lemnarilor din comuna Bistra-Alba, cea mai intinsa asezare rurala din Europa (120 km patrati, 35 de sate si catune apartinatoare), sint nemultumiti de colaborarea cu organele silvice. De la inceputul acestui an, mai multi mesteri prelucratori in lemn, particulari sau patroni ai unor societati comerciale cu profilul respectiv, au fost amendati de lucratorii Romsilva cu sume de zece milioane de lei. Unul dintre cei amendati de angajatii Ocolului Silvic Baia de Aries, Gratian Birla, patron al SC Birla SRL, spune ca masura a fost fortata intrucit padurarul nu a gasit pe toate lemnele taiate marcajul efectuat cu ciocanul dreptunghiular. Birla a precizat ca marcajul arborilor de taiat se face pe parcursul unui an intreg si, implicit, acesta se poate sterge foarte usor daca a fost "aplicat" cu citeva luni in urma. "Dom'le, nu mai putem face fata. E o adevarata dictatura. Eu merg 12-15 km pina la masa lemnoasa, sus, in munte, platesc remorca sa-mi aduc lemnele, dar nu pot sa le incarc pentru ca nu gasesc padurarul. Fara el nu se poate face nimic", ne-a declarat lemnarul. Gratian Birla a mai relatat ca un alt consatean care se ocupa cu prelucrarea lemnului a fost la rindul sau amendat deoarece a adus lemne in Bistra pe timp de noapte. "Omul, spune patronul SC Birla SRL, mi-a adus lemnele pe timp de noapte. A fost amendat cu doua milioane de lei deoarece nu a lasat actele lemnelor. Pai, daca era noapte, la cine sa le lase?". Lemnarii din Bistra sint siderati de manifestarile padurarilor. Ei spun ca acestia practica amenzi pentru orice fleac constatat, chiar si pentru un lemn aruncat intr-o caruta. Constantin Voda, particular, afirma cu obida ca "legea silvica nu e dreapta pentru oameni". "Nu e corect sa cumpar eu lemn de la Romsilva si domnii sa-mi spuna ei ce sa fac cu el. Noi intre noi nu avem voie sa comercializam lemnul, dar austriacul (firma Duerthol - n.a.) poate sa taie si sa incarce cit vrea el, ca nu-l intreaba nimeni de sanatate", spune lemnarul Voda. Satui de amenzi si de obstructiile oraganelor silvice, bistrenii vor pur si simplu sa-si inchida gaterele si sa renunte la orice fel de afaceri in domeniu pentru ca ies mai mult in pierdere decit in cistig. Mai mult decit atit, lemnarii mai acuza Romsilva ca a interzis comercializarea materialului lemnos care se atribuie motilor sub forma de subventii pentru construirea unor case, gospodarii, scoli. "Acum se pune o stampila pe bonurile de vinzare: interzisa comercializarea materialului lemnos. Pai, daca imi interzice acest lucru, cum naiba sa-mi pot eu ridica o casa? Pentru asta trebuie sa-mi cumpar si var, si ciment, si fierarie, ca nu o pot face numai din lemne. Nu-i logic, da' nu intelege nimeni", declara, in cor, lemnarii nervosi din Bistra. LUCIAN DOBRATER Cu 12 milioane in buzunar, Cistigatorii Galei Tinarului Actor HOP 2000 merg la Hanovra La Mangalia, sfirsitul verii (29-31 august) a fost marcat de Gala Tinarului Actor HOP 2000, cintecul de lebada, in acest mileniu, al serbarii estivale Callatis 2000. Cu acest prilej s-au strins laolalta directori de teatre din toata tara, critici de specialitate, tineri si foarte tineri actori pusi pe intrecere si un juriu - Doina Modola, Tudor Marascu, Emilia Popescu si Stefan Iordache - prezidat de Cornel Todea (directorul Galei), pus pe deliberari. Ca orice festival care se respecta, si acesta a fost pigmentat cu ateliere (workshop-uri) menite sa vina in intimpinarea aspirantilor la premiu, "Polifonie teatrala" sau cum sa-ti folosesti "gitii" la maxima capacitate, sustinut de Dorina Crisan-Rusu, si "Alteritate" (tema festivalului) sau mobilitate si expresivitate in miscarea scenica, in viziunea lui Pastorel Ionescu. Dupa ce doua seri la rind tinerii absolventi s-au produs pe scena Casei de Cultura din Mangalia, Maria Sa juriul i-a desemnat pe marii invingatori in cea de-a treia. La sectiunea individual baieti a triumfat Marius Silviu Chivu - UATC, promotia 2000 - care s-a remarcat prin curajul de a improviza pe parcursul a peste 20 de minute (desi regulamentul prevedea 15 minute). Anamaria Marinca - Universitatea de Arte "George Enescu", Iasi, sefa de promotie 2000 - a fost incununata cu laurii sectiunii individual fete pentru un colaj de texte + vioara. Lorena Ciubotaru si Gabriel Pintilei - ambii absolventi in 2000 ai scolii de teatru din Iasi - sint cistigatori la sectiunea grup cu "Cajahcocekesaria", microrecital in limba sirba. Premiile: 12 milioane de lei, oferite de primaria din Mangalia si vizitarea expozitiei Expo Hanovra 2000. OTILIA MIHAILOV K-ARTEL imparte hip-hop-ul "Jumate/jumate" Studio Martin a gazduit lansarea unui nou album hip-hop produs de L'esperance Music. Este vorba de "Jumate/jumate", disc ce ii are drept protagonisti pe baietii din formatia K-ARTEL. Denumirea trupei a fost influentata de formarea unui adevarat cartel hip-hop (inspirat de curentul west-coast din SUA), iar titlul albumului este dat de faptul ca jumatate din piese sint hip-hop pur si cealalta jumatate hip-hop cu influente diverse. La realizarea albumului au contribuit nume sonore din hip-hop-ul romanesc, dintre care amintim: Un-Q Sapro, Viorel "Brandy" si Nicky de la Bombastyc. Cei trei membri ai grupului K-ARTEL, infiintat in mai 1998, sint Richie, Tony si Mitelea. (I.M.) Accident mortal de caruta Da' cu calu' ce-ati avut? Florea Mitran, in virsta de 50 de ani, muncitor zootehnist din satul Potirnichea, judetul Constanta, a murit in urma unei coliziuni intre atelajul lui, care se deplasa cu mare viteza, si o alta caruta care circula regulamentar, a consateanului sau Aurelian Chirea, pensionar, in virsta de 65 de ani. Potrivit Brigazii de Politie Rutiera, accidentul s-a petrecut duminica dimineata, pe DC 2. Din cauza vitezei excesive si a faptului ca era intr-o avansata stare de ebrietate, Florea Mitran, care se intorcea de la o nunta, nu si-a mai putut stapinii caii, a intrat pe contrasens si s-a tamponat frontal cu cealalta caruta. In urma coliziunii, cele doua atelaje au fost complet avariate, iar Florea Mitran si-a pierdut viata. DAN MIHAESCU 