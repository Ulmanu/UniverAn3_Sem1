 Legalizarea prostitutiei ______________________________________________________________________ Scandalul din ultimele zile, erotic sau mai putin, a dus, in cele din urma, la punctul in care trebuia sa ajunga. Pudoarea nationala care ne caracterizeaza a ajuns sa fie doar o cortina de aparente, indaratul careia industria sexului infloreste, periferia decade, starea de sanatate se clatina si ea. De teama Bisericii si, mai ales, de ochii lumii, Romania a evitat sa discute despre sex. A pus tot felul de paravane si a dezbatut problema in surdina, de teama de a nu rosi, de teama de a nu se pierde alegatori. Nici educatia sexuala nu a facut vreun pas inainte de la tacerea rusinoasa din anii socialismului. Incercarile Marianei Stoica de a lansa o dezbatere in parlament pe subiectul in cauza s-au lovit, in legislatura trecuta, de un zid al tacerii, de zimbete discrete si de cirteli ale celor mai in virsta. Trecerea de la scandalul declansat de lansarea unei reviste la o problema serioasa a facut-o primul-ministru Adrian Nastase. El a pus punctul pe "i" cu o simplitate pe care ar trebui sa o manifeste si in alte chestiuni. In fond, cheia vine de la un raspuns clar. Legalizam sau nu prostitutia? O putem cocolosi inca multi ani, dar, in acelasi timp, orasele Romaniei ar putea deveni piete ilegale ale sexului est-european. In spatele acestei temeri de a discuta deschis subiectul, centrul Capitalei si zona turistica gem de afaceri deocheate, care scapa fiscului, atrag minorele si contamineaza in tacere. Cui foloseste asta? Doar "pestilor" si politistilor care ii tolereaza. In rest, nu-i decit o prefacatorie nationala, o opereta siropoasa in decorul careia se dezvolta o mizerie periculoasa. In toata aceasta discutie despre legalizarea fenomenului e un singur obstacol: Biserica! Ea nu poate spune "da" din mai multe cauze ce tin de esenta credintei ortodoxe. Din cite stiu, Biserica Ortodoxa are aceeasi atitudine si in alte tari. Ea nu poate fi de acord si nici n-ar trebui sa-i cerem sa fie. Aceasta situatie insa nu poate continua la nesfirsit. Reuseste Biserica sa readuca pe calea cea dreapta o intreaga lume care a scapat de sub dogme? Ma tem ca nu! Saracia, ignoranta si naivitatea ne-au transformat existenta cotidiana intr-un mod mai violent decit ne puteam imagina. Daca ar fi fost vreo solutie o gaseau si altii prin alte tari. Pina acum, numai prin legalizarea prostitutiei s-a reusit ca fenomenul sa fie pus sub un anume control legal, fiscal si medical. Si mai e ceva. Nu Biserica face legile intr-o tara. Ea ne calauzeste credinta. Legile sint facute de parlament. In consecinta, legalizarea prostitutiei e o problema a legislativului. Vrem o degradare progresiva (cu consecinte majore in domeniul infractionalitatii) sau folosim instrumentul legii pentru a ne apropia de lumea civilizata? Stiu ca Biserica va protesta si ca oamenii mai in virsta vor fi adversarii unei asemenea masuri. Dar nici nu mai putem continua cu politica strutului. Se poate ca acest subiect sa separe net, pentru prima oara, parlamentul de Biserica Ortodoxa Romana. Ar fi o premiera, dar am fi departe de sfirsitul lumii. Cindva tot trebuie sa se intimple. Tot scandalul de saptamina asta are si un punct bun. Ne-a dus la esenta problemei, evitata cu atita maiestrie in acesti unsprezece ani. Premierul Nastase a pus punctul pe "i", si trebuie sa ne hotarim intr-un fel sau altul. O tinem ca pina acum si ajungem sa ne crape obrazul de rusine sau legalizam prostitutia (cu tot scandalul de rigoare) si trecem rapid la alte subiecte importante. [5][pl.dll?rid=expresro] _________________________________________________________________ 