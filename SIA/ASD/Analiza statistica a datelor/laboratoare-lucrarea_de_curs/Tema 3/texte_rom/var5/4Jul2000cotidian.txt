 Litoral E.Z. Specialistii straini au constatat ca Plajele de la Mamaia si Eforie sint intr-o stare jalnica Specialisti din Romania si din alte trei tari au discutat, in perioada 27 iunie - 2 iulie, despre managementul plajelor, in cadrul unui program organizat de "Med Coast" - organizatie nonguvernamentala internationala. Autoritatile locale cu atributii in domeniu au manifestat un oarecare interes, dar mare parte dintre cursantii romani au chiulit cu brio. Profesorii straini au vizat trei aspecte importante ale litoralului nostru: eroziunea, siguranta utilizatorilor si atractivitatea plajelor. In urma unui "raid", ei au constatat numeroase aspecte negative. La Mamaia, principala problema o reprezinta eroziunea plajei, care continua in ritm accelerat, in ciuda eforturilor de stopare a fenomenului. Specialistii straini au afirmat ca densitatea turistilor este prea mare in unele zone, ca zgomotul este excesiv si ca nota cea mai proasta o dau ciinii, prezenti pe plaja in numar mare. Ei spun ca, in sistemul international de clasificare a plajelor, prezenta ciinilor este un element de neacceptat, din cauza riscurilor pentru sanatatea omului. La Eforie Sud, nisipul e plin de sticle sparte si deseuri metalice ruginite, apele menajere sint deversate direct in mare, iar o vila a "Petromar" ocupa plaja, ingradind accesul turistilor si posibilitatile de protectie a zonei. La Olimp, specialistii au apreciat modul de intretinere a plajei si au constatat ca 49 din 52 de turisti ar fi de acord sa plateasca taxa de utilizare a plajei, cu conditia ca aceasta sa se prezinte in conditii bune. Si zona Vama Veche i-a multumit pe straini, desi au fost surprinsi sa gaseasca pe plaja un adevarat camping. Ei au propus o serie de masuri pentru rezolvarea problemelor constatate. ROBERT COSTESCU Dezmortirea oaselor pe plaja costa 50.000 de lei Printre serviciile de care turistul aflat pe plaja la Neptun se poate bucura - contra cost fireste - este si cel de masaj. Singuri sau cite doi, "specialistii in masaj", dupa cum le place chiar lor sa se recomande, bat plaja cit e ziua de lunga in cautare de musterii. Tarifele percepute sint diferite, in functie de cel care solicita serviciile. 15 minute de masaj costa 50.000 de lei, pretul urcind in functie de numarul minutelor pina la 100.000 de lei. Desi un masaj bun face bine oricui, doar turistii trecuti de prima tinerete apeleaza la serviciile maseurilor. Unul dintre ei, Marian Coman, din Craiova, iesit cu bine dintr-o repriza de masaj, era fericit: "Am venit acum doua zile si cred ca am racit putin. Ma durea groaznic spatele cind m-am trezit dimineata. Dar cel care m-a masat mi-a luat durerea cu mina. Merita banii. &lt;TITLE&gt;(T.G., L.P.)&lt;/TITLE&gt; Capii lumii interlope bucurestene, la mare Plaja de la Neptun a fost vizitata in ultimele zile de multi dintre membrii lumii interlope bucurestene. Acestia prefera statiunile Neptun si Olimp pentru faptul ca aici se string cele mai frumoase femei de pe litoral. De asemenea, "interlopii" se intrec in masini, "toale" si amante. Duminica dupa-amiaza, pe plaja de la Neptun au descins din doua Mercedesuri Brabus temutii frati Sile si Nutu Camataru. Cei doi iesisera cu familia la bronzat. Fratii Camataru se remarcau prin lanturile impresionante si bratarile "catuse" din aur care le atirnau de git si la incheieturile miinilor. Nutu, Sile si familia au "pozat" cu o camila si cu un pui de leu, dar s-au speriat foarte tare de un piton purtat pe umar de un fotograf ambulant. Dupa ce au terminat sedintele foto, ei s-au tatuat pe plaja. Tatuajele de la Neptun sint temporare si nici nu se compara cu cele pe care membrii lumii interlope si le fac in celulele de la Jilava si Rahova. &lt;TITLE&gt;(Ion Horescu, Dan Petcu)&lt;/TITLE&gt; Fiul presedintelui, in "Space" Dragos Constantinescu si sotia sa au petrecut duminica noaptea in discoteca "Space", din Olimp (fostul Bar International), al carei patron este Nicu Gheara. Celebrul cuplu s-a numarat printre invitatii speciali ai petrecerii oferite in cinstea actorului Armand Assante, care se afla zilele acestea pe litoralul romanesc. Actorul a parasit localul imediat dupa incheierea meciului Italia-Franta, ceilalti invitati au chefuit pina-n zori. Familia Dragos si Sana Constantinescu nu a facut exceptie. Imbracat sport, intr-un tricou galben si blue jeans, fiul presedintelui s-a zbintuit de mama focului pe ritmuri techno, alaturi de sotia sa. Celor doi le-au tinut isonul Catalin Botezatu, surorile Ingrid si Vanda Vlasov si multe, multe manechine. Inainte de startul programului de discoteca, lumea s-a dezlantuit pe muzica formatiei "Soul to Soul", care a sustinut un recital live. Discoteca "Space" a fost inaugurata in urma cu citeva seri si, dupa toate probabilitatile, aici isi vor face veacul multe din V.I.P-urile aflate pe litoral. CLAUDIA DABIJA Isterie publicitara Daca va imaginati ca venind la mare scapati de stresul reclamelor publicitare care au doar darul de a ucide nervii va inselati amarnic. Nu le vezi doar in Capitala sau pe autostrazi, unde sint plantate la tot pasul, ci si pe plaja. Ba, la cit de aproape sint de malul apei, cu un binoclu bun pot fi zarite chiar si de pe vapoarele care asteapta sa intre in portul Constanta. Cu alte cuvinte, turistul care vine pe litoral sa se relaxeze nu are prea multe sanse sa-si incarce bateriile pentru inca un an de munca decit daca are nervii tari. Panourile publicitare sint primul lucru care-ti sare in ochi cind iesi din apa. Intre Neptun si Olimp, de pilda, plaja este "marcata" de, nici mai mult, nici mai putin, 30 de astfel de panouri uriase. Totusi, nu se poate spune ca proprietarii lor nu au fost inspirati in momentul in care au optat pentru acest amplasament. Poti afla, de exemplu, ce minuni fac cremele de dinainte sau de dupa plaja, fara sa te mai obosesti sa cauti un prospect.&nbsp; Instalat pe cearsaf, trebuie doar sa-ti ridici ochii si vei afla ultimele noutati in materie. Chiar daca ai probleme cu vederea. MIHAELA STOICA Lautari in largul marii Muzica lautareasca a ajuns la mare pret pe litoral. Discipolii lui Adrian Copilu Minune si Vali Vijelie isi fac numarul "live" pe plajele de la Neptun si Olimp. Contra unor sume cuprinse intre 50.000 si 100.000 de lei, poti asculta la patura piese ca: "Am prieteni si dusmani", "Baiatul si fata mea", "Omor dusmanii cu cruzime", "As da zile de la mine" etc. Contra unor sume mai mari, lautarii iti pot gidila auzul urmindu-te prin statiune. Insa cea mai tare faza cu lautari s-a petrecut cind un "macaronar" a incercat sa cucereasca o frumusete autohtona, luind-o la o plimbare cu o barca pescareasca in care a urcat si un taraf. Astfel, ritmurile muzicii tiganesti s-au facut auzite pe valurile marii, italianul incercind sa recreeze atmosfera canalelor venetiene. ION HORESCU DAN PETCU Tinuta de gala, ca sa maninci la "Steaguri" Una din micile bucurii pe care nu ti le poti permite decit venind la mare, in concediu, este legata si de vestimentatia de zi cu zi. Daca, in mod normal, ai obligatia, cel putin morala, de a te imbraca cit mai decent, o data ajuns pe litoral, respiri usurat - nu trebuie sa-ti mai faci probleme ca nu ai camasa calcata la dunga sau ca rochia este cam transparenta. Aici totul este permis. Teoretic. Practic insa, pot aparea surprize cind te astepti mai putin. Sau cind ti-e lumea mai draga. Dupa ce te-ai prajit pe nisipul plajei si ai facut o baie, ti se face foame. Iti inviti prietena la masa, pe o terasa la malul marii. Pina aici, toate bune si frumoase. Surpriza vine insa cind dai sa te asezi la masa. Esti masurat din cap pina in picioare de un ober, care te pofteste politicos de altfel sa-ti cauti de drum in alta parte, pe motiv ca ai o tinuta necorespunzatoare. Pentru ca patronii terasei merg probabil pe principiul ca, daca nu esti pus la patru ace, iti cam sufla vintul prin buzunare. Aviz amatorilor care vin la Neptun: daca vreti sa mincati la "Steaguri", luati-va cravata si pantofii de firma in sacosa pentru plaja.&nbsp; &lt;TITLE&gt;(M.S.)&lt;/TITLE&gt; &nbsp; Dupa de s-a rasturnat de sase ori cu masina, Mihai Mitoseru, in stare de soc El nu stie ca logodnica lui, Cristina Duca, a murit in accident Mihai Mitoseru este internat in continuare la Spitalul Universitar Bucuresti, dupa ce a scapat cu viata, ca prin minune, din teribilul accident de circulatie petrecut duminica dupa-amiaza in localitatea Dragos Voda - judetul Calarasi. Prietena lui Mihai Mitoseru, Cristina Mihaela Duca (25 de ani), care conducea nebuneste masina, in drum spre Bucuresti, a murit, dupa ce automobilul Matiz, cu nr. B 35 MMM, s-a rasturnat de sase ori, aflindu-se la un pas de a ajunge, de pe sosea, pe calea ferata. Accidentul a avut loc ieri, in jurul orelor 14.00-14.15, la kilometrul 35 + 600, pe DN 2, la iesirea din localitatea Dragos Voda, judetul Calarasi, acolo unde soseaua este paralela si apropiata cu calea ferata. Masina in care se aflau Mihai Mitoseru si prietena sa, Cristina, venea dinspre Constanta. Din cauza vitezei, autoturismul a iesit in afara soselei. Potrivit unor surse de la fata locului, accidentul s-ar fi produs din cauza incercarii celor doi de a depasi un camion. Mitoseru a ajuns la spital, iar prietena lui la morga. Mitoseru a fost transportat la Bucuresti cu un elicopter de la Aviatia Autoutilitara, care l-a adus pe ranit la Spitalul Universitar, unde a fost internat la ora 17.10. cu diagnosticul "politraumatism cranio-cerebral si fractura gleznei drepte". Mama lui Mihai Mitoseru si prietenul acestuia, Mircea Badea, s-au aflat toata seara, in spital, alaturi de el. Cristina Mihaela Duca a fost depusa la morga spitalului din Calarasi. Ieri seara, Mihai Mitoseru se afla inca in stare de soc. Potrivit unor surse din spital, Mitoseru nu stia ca prietena lui a murit in cumplitul accident. Salonul sau era "pazit" in continuare de mama sa, actrita Claudia Mitoseru, si de Mircea Badea. Medicii asteptau ca pacientul sa isi revina, pentru a putea fi operat la glezna piciorului drept. Dupa cum ne-a informat dr. Marius Filip, in piciorul lui Mitoseru se va implementa o tija metalica, care va inlocui osul fisurat. (D.N, P.C., C.L.) Pasiunea lui Mihai s-a numit, inca din scoala, Cristina Mihai si Cristina s-au cunoscut in Liceul de filologie-istorie "Zoia Kosmodemianskaia" (acum Scoala Centrala). A fost un "coup de foudre", si parea o dragoste de adolescenti, cu sarutari in parc pe o banca, numai a lor, cu cite un chiul de la ore; faceau orice numai sa stea cit mai mult timp impreuna. Nimeni nu credea ca va fi o dragoste de durata, caci, in anii de liceu iubirea vine si trece la fel de repede. Numai ca dragostea lor continua, la fel de frumos, desi anii treceau, spre amuzamentul sau invidia multora. Parintii lor erau multumiti de aceasta poveste de dragoste si chiar ii ajutau mult. Si actrita Camelia Mitoseru, mama lui Mihai, o considera pe viitoarea ei nora o fata inimoasa si plina de viata. Erau foarte apropiate. Dupa ce s-au vazut cu diploma de bacalaureat in buzunar, cei doi indragostiti - despre care apropiatii spun ca traiau intr-o lume numai a lor, in care dragostea nu are moarte - s-au sfatuit in privinta studiilor superioare. Se gindeau sa mearga la aceeasi facultate. Asa ca au ajuns din nou colegi la Universitatea Ecologica. El a ales actoria, iar ea managementul. Intr-o zi, cei doi au hotarit sa se logodeasca. Isi faceau planuri de casatorie, dar nu se grabeau pentru ca, oricum, un act pentru ei nu avea nici o insemnatate. Cristina a fost alaturi de Mihai de la debutul lui, la emisiunea Teleeurobingo Show, incurajindu-l mereu. Numai ea stia ca in noaptea dinaintea emisiunii, iubitul ei nu dormea de emotie. Numai ea era linga el sa-l imbarbateze. Si, desi in jurul lui roiau atitea fete frumoase, pe Mihai nu-l interesa decit ea. Chiar ne-a marturisit cindva ca viciul lui este "Cristina". In fiecare simbata, Cristina si Mihai (miine el implineste 25 de ani) mergeau in discoteca sau se plimbau cu masina, ascultind muzica house. Ne este foarte greu si noua, jurnalistilor, sa descriem povestea lor de dragoste, care s-a sfirsit intr-un mod atit de tragic. Se hotarisera sa faca nunta in toamna... SIMONA ECOVOIU Grav accident rutier cu un grec mort si altul ranit Un cetatean grec a murit si un altul a fost transportat la Spitalul Judetean Ploiesti, in urma unui accident rutier petrecut in noaptea de duminica spre luni pe DN 1. In jurul orei 1.00, in dreptul imobilului cu nr. 42, din orasul Comarnic, autoturismul marca Volkswagen Golf, cu numarul de inmatriculare BV-05-FER, condus de cetateanul grec Ilias Gaitanaros, s-a angajat intr-o depasire riscanta, a intrat pe contrasens si s-a lovit in plin de un TIR condus de Sezer Mehmet, cetatean turc, care circula regulamentar. In urma impactului, instalatia de servodirectie a autoturismului a fost avariata, pneul din stinga al TIR-ului a explodat, autocamionul proiectind Volkswagenul in afara drumului. Ilias Gaitanaros a murit pe loc, iar un alt cetatean grec aflat in autoturism, Vasilis Siclimiris, in virsta de 50 de ani, a fost internat la Spitalul Ploiesti cu diagnosticul "politraumatism cranio-cerebral, multiple fracturi membre inferioare si superioare". VIOLETA STOICA Nici trenurile nu mai opresc la semafor Vagoane deraiate in doua accidente feroviare In apropierea Garii Medgidia, traficul feroviar pe magistrala 800 a fost intrerupt duminica din cauza unui accident. In jurul orei 18.50, mecanicul Ion Covrig, de pe trenul personal Constanta-Calarasi, nu a oprit la semafor, desi acesta era la culoarea rosu. Din acest motiv, locomotiva a acrosat doua vagoane, incarcate cu teava, ale marfarului 82301, care circula pe ruta Medgidia-Cap Midia. Vagoanele au deraiat, iar locomotiva a fost avariata. Din fericire, coliziunea nu s-a soldat cu victime. Incidentul a blocat alte sase trenuri de persoane. Oamenii exasperati au asteptat ore in sir, pe o caldura sufocanta. Mihai Dimulete, directorul Regionalei de Transporturi Feroviare Publice de Calatori Constanta, ne-a declarat ca mecanicul Covrig este vinovat de producerea accidentului si i se va desface contractul de munca. Mecanicul a spus ca nu a vazut culoarea semaforului din cauza soarelui, care il orbea. Ion Covrig este cercetat de autoritatea feroviara si de Parchetul de pe linga Curtea de Apel Constanta. Trenurile care au asteptat in cimp au fost dirijate pe o ruta ocolitoare, fapt ce a produs intirzieri de pina la 240 de minute, fata de grafic. Calatorii din personalul Constanta-Calarasi au fost dusi in gara Medgidia si abandonati acolo. Directorul Dimulete spune ca oamenilor li se va plati contravaloarea biletelor, pe distanta ramasa de parcurs, intre locul accidentului si Calarasi. Vagoanele au fost ridicate, iar circulatia pe magistrala 800 a fost reluata, conform orarului normal, luni dimineata, la ora 5.00. Prejudiciul creat de mecanicul Covrig se ridica la peste 800 de milioane de lei, conform directorului general Viorel Simut. ROBERT COSTESCU Un vagon a deraiat in Gara Slobozia Veche Lucratorii Inspectoratului de Politie pentru Transporturi Constanta au anuntat ca un alt incident feroviar s-a produs cu doar o ora inaintea celui de la Medgidia. Dupa sosirea in Gara Slobozia Veche, in urma unei manevre, penultimul vagon al personalului 8024 a deraiat. Autoritatea feroviara spune ca vinovati de producerea incidentului sint seful de tren Marian Lupascu si conductorul Eugen Datcu, ambii de la statia CFR Basarabi, pe motiv ca nu au respectat culoarea semaforului de manevra. Circulatia trenurilor a fost intrerupta pe relatia Slobozia Veche-Urziceni, pina ieri, la ora 3.00. GINA ANTON Orfana de doua saptamini, eleva de nota 10 Simona Boghiu si fratii ei lupta cu viata dupa tragedia din familia lor Cei cinci orfani din familia Boghiu, din Brasov, isi continua viata si se sprijina reciproc pentru a depasi nenorocirea care s-a abatut asupra lor, in urma cu mai bine de doua saptamini, cind au ramas fara ambii parinti. Simona Boghiu, cea mai mare dintre copii, careia Directia Judeteana pentru Protectia Drepturilor Copilului Brasov i-a incredintat rolul de tutore pentru ceilalti patru fratiori ai ei, a sustinut saptamina trecuta primele probe ale examenului de bacalaureat. In ciuda tragediei prin care a trecut, Simona a obtinut la proba de Limba si Literatura romana nota 9, iar la cea de franceza, 10. Unul dintre fratii ei, Florin, cel care a sustinut capacitatea la doar patru zile dupa ce tatal i-a omorit mama si apoi s-a spinzurat, a fost respins la acest examen. "Abia cu o seara inainte ne-am intors de la inmormintare. Nu am prea avut timp sa repet. Speram sa iau examenul pentru ca voiam sa merg mai departe la Liceul Auto. Nu stiu exact ce s-a intimplat, au fost mai multe, dar nu voi renunta la scoala", ne-a marturisit baiatul. El este hotarit sa se inscrie la o scoala profesionala. Viata merge inainte Adrian Boghiu, un alt frate al Simonei, care a implinit de curind 17 ani, a fost ajutat de un vecin sa se angajeze ca muncitor-zilier la intreprinderea brasoveana Fartec. El va incepe astazi serviciul si va lucra timp de doua luni, cit este in vacanta, pentru a-si ajuta familia. Pina se vor termina examenele in casa Boghiu, mezinul familiei a ramas la rudele care s-au ocupat de inmormintarea mamei. Dupa aceea si el se va intoarce acasa. Florin Boghiu ne-a povestit ieri ca, desi se descurca destul de greu fara parinti, Simona le gateste si se ocupa de casa. "Ne mai ajuta vecinii si niste prietene ale Simonei, sora cea mare, care si ieri au gatit pentru noi impreuna cu sora mea. Noi nu ii facem probleme Simonei, sintem cuminti", spune Florin. Vecinii, oameni cu suflet, la fel ca si alti brasoveni, au sarit in sprijinul celor cinci orfani cu ajutoare constind in imbracaminte si bani sau doar cu sprijin moral pentru ca ei sa poata trece peste aceste prime saptamini de cosmar. Reamintim ca sotii Boghiu au murit in noaptea de 14 spre 15 iunie. Elvira Boghiu, in virsta de 45 de ani, a fost omorita de sotul ei. Dupa ce a sugrumat-o, Aurel Boghiu si-a pus capat zilelor, spinzurindu-se. Cei cinci copii ai lor s-au trezit peste noapte orfani. La scurt timp dupa ce a descoperit-o moarta, in patul conjugal, pe mama ei, Simona a fost chemata de politisti sa identifice si cadavrul tatalui, care fusese gasit spinzurat de un copac. CAMELIA CSIKI "Promit ca nu mai beau", cu Desperado Miine, terasa La Motor gazduieste o lansare inedita. Este vorba de primul album de muzica country autohton, "Promit ca nu mai beau", produs de Zone Records. Protagonistii evenimentului sint baietii din trupa Desperado, care au avut curajul de a aborda acest gen muzical. Stilul promite sa atraga fani tinind seama ca este vorba de un country adaptat cerintelor publicului autohton. Lansarea va coincide cu un spectacol de o ora al trupei Desperado, concert ce va avea loc la terasa La Motor, miine la ora 20.00. Baietii vor prezenta publicului piesele de pe albumul "Promit ca nu mai beau", disponibil pe caseta audio si CD. IUSTINA MUNTEANU Un urs infometat a dat iama-n turistii de la Cabana Voina Capota de Moskwich - desert pentru Mos Martin Caldura si foamea i-a scos si pe ursi din minti. Simbata, pe inserat, o familie de bucuresteni, venita cu cortul la Cabana Voina, in apropiere de Cimpulung Muscel, a fost atacata de un urs. Animalul a iesit din padure, atras de mirosul de gratar in jurul caruia era strinsa familia lui Gabriel Baluta. Mormaind nervos, Mos Martin i-a pus pe fuga pe turistii aflati prin preajma. Dupa ce a infulecat ce a gasit de mincare, a distrus si autoturismul Moskwich B-09-CTK, smulgindu-i capota. In aceeasi noapte, ursul rebel a mai dat iama si la cabanele Plaiuri, Capra neagra si Slatioara, fortind usi si ferestre. Conform unei informatii furnizate de Politia Municipiului Cimpulung, pagubele facute de Mos Martin se ridica la peste cinci milioane de lei. GABRIEL MARICA Producatoarea TV Marina Almasan acuza: Concursul "Miss Autentic Romania" a fost masluit ! "Domnul Mirea mi-a spus sa stau linistita, ca o sa iasa cine trebuie" Desi concursul "Miss Autentic Romania 2000" s-a terminat simbata, se profileaza un scandal de proportii legat de acest eveniment. Show-ul continua acum, parca mai spectaculos. De data acesta, cu organizatorii in prim-plan, care se acuza de tot felul de nereguli. Cea mai mare: o treime din participante proveneau din alte judete decit cele in numele carora candidau. "N-am gasit peste tot fete frumoase", s-a scuzat unul dintre organizatori, care afirma ca a procedat la aceasta neregula de dragul interesului national. "Miss Autentic Romania 2000", la concurenta cu reuniunea OSCE Prezentat drept un virf al concursurilor de frumusete, "Miss Autentic Romania 2000" a pornit inca de la inceput cu stingul. Cu doua zile inainte de desfasurarea spectacolului, nimeni nu avea habar unde va avea loc festivalul. "Am alergat din sediu in sediu si zilnic eram anuntati ca se va tine in alt loc. La o astfel de manifestare, care se transmite si in direct, va dati seama ca totul trebuie pus la punct cu o precizie de cronometru", ne-a declarat Marina Almasan-Socaciu, producatoare TVR. «Fiecare astfel de manifestare se face cu o repetitie generala. TVR a trimis inca de dimineata doua care tv., care inseamna aproape 100 de oameni. Cind am ajuns la discoteca "Why Not?" am aflat ca era inchiriata de "Atlantis Film" care turna un film. Totul s-a facut la repezeala, insa nu puteam renunta, mai ales ca la acest spectacol a participat si Armand Assante», ne-a declarat cunoscuta realizatoare. Celalalt organizator, "Authentic Art", reprezentat de directorul general Ion Mirea, crede ca toate disfunctionalitatile au fost cauzate de un secretar general al Camerei Deputatilor, Florin Costiniu. "Spectacolul trebuia organizat la Palatul Parlamentului, dar acest domn Costiniu m-a plimbat zi de zi. Asa ca pina la urma s-a ajuns la discoteca «Why Not?», unde s-au facut toata seara repetitii, nu dupa cum spune doamna Almasan, care a venit la 11.00 dimineata", afirma Ion Mirea. In replica Florin Costiniu ne-a declarat: "Au depus cererea abia cu o saptamina inainte, iar apoi nu au dat nici un semn de viata pina in ajunul concursului. Nu am mai putut face nimic, mai ales ca pregatim reuniunea OSCE de peste doua saptamini". "O sa iasa cine trebuie!" Spectacolul a fost sponsorizat de omul de afaceri Nicu Gheara, care a fost foarte multumit de felul in care au decurs lucrurile. "La sfirsit, domnul Gheara mi-a multumit si mi-a spus ca a fost cel mai bun spectacol din cite a sponsorizat. Cu toate acestea, nu pot sa trec cu vederea ce a facut celalalt organizator, domnul Mirea, de la «Autentic Art». Juriul si-a schimbat de nenumarate ori componenta, chiar si cu citeva minute inainte de inceperea spectacolului. Fisele de prezentare ale fetelor le-am primit doar cu o zi inainte. Cind le-am vazut, m-am ingrozit. Fete din Bucuresti, care candidau pentru judetul Bihor, din Calarasi pentru Covasna s.a.m.d. Si nu erau una-doua, ci aproape o treime. Cind le-am intrebat ce vor spune oamenii care le cunosc daca iese una dintre cistigatoare, domnul Mirea mi-a spus sa stau linistita, ca o sa iasa cine trebuie", ne-a declarat doamna Almasan. Intr-adevar, nu mai putin de 14 fete candidau pentru cu totul alte judete decit cele din care proveneau. De exemplu, Buzaul a dat candidate pentru cinci judete (Ialomita, Alba, Giurgiu, Dimbovita si Buzau), iar Prahova pentru patru (Arad, Hunedoara, Satu-Mare si Prahova). Larisa Madalina Ion, din Prahova, ne-a spus ca nu i se pare nici o problema ca Mirea a pus-o sa reprezinte Aradul. "Parca am un unchi pe acolo", ne-a zis ea. Directorul general de la "Authentic Art", Ion Mirea, isi recunoaste vina. "Nu am gasit fete frumoase in toate judetele. Avem 42 de judete iar eu nu puteam sa ma fac de ris in fata celor de la Hollywood, venind cu 30 de fete. Toate au insa legaturi cu judetele. Unele au bunici, altele s-au mutat de acolo. Eu imi asum raspunderea pentru asta, pentru ca a fost o chestiune de interes national si toata lumea m-a felicitat pentru ce am facut. Iar ca specacolul sa fie trucat, asta nici vorba. Ce se puteau truca, telefoanele primite de la telespectatori?", s-a intrebat candid directorul Mirea. FLORIAN BICHIR Evadatul Gabor a anuntat la radio ca se intoarce la puscarie Si s-a tinut de promisiune Un detinut evadat de doua saptamini de la Penitenciarul Tirgu Mures s-a intors duminica dimineata la puscarie, de buna voie si nesilit de nimeni. Pe 19 iunie, Gabor Rudolf fusese, ca de obicei, scos la munca impreuna cu alti detinuti. Profitind de o clipa de neatentie din partea paznicilor, si-a luat talpasita. S-a dus sa-si vada iubita. In zadar l-au cautat echipajele politiei si ale penitenciarului. In schimb, saptamina trecuta, la postul local de radio, "Radio Gaga", detinutul a dat un anunt. S-a prezentat ca fiind un puscarias evadat, si-a dat numele si a spus ca mai are putina treaba, dupa care se va intoarce la inchisoare duminica dimineata. Zis si facut. Duminica, in zorii zilei, gardienii de la Penitenciarul Tg. Mures s-au trezit cu Gabor la poarta. Desi ii vor fi acordate circumstante atenuante pentru intoarcerea in penitenciar de bunavoie, Gabor va plati scump cele doua saptamini de libertate. LAURA LICA 