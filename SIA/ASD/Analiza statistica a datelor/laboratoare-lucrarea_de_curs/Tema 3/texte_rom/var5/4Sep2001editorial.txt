 Capra si varza, in istorie ______________________________________________________________________ Ce putem sa-i facem unuia care zice ca Nicolae Ceausescu a fost un geniu al Romaniei si n-a facut decit potop de bine? Sa ne batem cu el? Sa ne judecam in instanta? Mai bine ii zicem, fii sanatos, domnule, crezi ce vrei! In fond, maturitatea unei societati rezulta si din convingerile cu care traieste. E rudimentara? Atunci, accepta sa fie incalecata. Are o perceptie solida despre democratie? Atunci, se apara, folosind instrumentele acesteia. Dar cazul manualului de istorie de la Cluj nici macar nu reflecta convingerea unor profesori. Faptul ca un manual de istorie e plin de citate din Marx si Engels, dar mai ales ca se fac multiple trimiteri la gindirea novatoare a tovarasului Nicolae Ceausescu si se citeaza copios din "opera" lui, in special din "Romania pe drumul construirii societatii socialiste multilateral dezvoltate", nu e nici macar un semn de admiratie fata de "Marele Cirmaci" (sintagma poetica lansata de Adrian Paunescu). E mult mai rau decit v-ati imaginat. Viziunea din acest manual nu e a unui membru al Partidului Comunist sau al Partidului Socialist al Muncii. E doar neglijenta unui dascal, sictirit ca a predat si el atitea lectii in care n-a crezut. Si "democraticii" nostri dascali de azi au dat drumul la un manual vechi de istorie medievala, uitind sa taie cu pixul citatele din Marx, Engels si Nicolae Ceausescu. Asta mi se pare chiar mai grav decit sa crezi in comunism. E un mod de a-ti face datoria in dorul lelii, e acel romanesc "din avion nu se vede" sau mai otravitorul "merge si asa". Cind e sa formam oameni merge si cu citate din Marx, Engels si Nicolae Ceausescu, dar cind e vorba de mindria poporului roman si de istoria nationala, ne indignam pina la venin ca mai exista oameni care nu ingenuncheaza in fata statuilor trecutului. Ii bombardam pe cei tineri cu manuale de mintuiala si incercam sa-i luminam folosind aceiasi profesori care au trudit virtos la slefuirea semnificatiilor comunismului. Explicam libertatea si democratia cu aceiasi rinoceri care ne pisau sa intelegem avantajele si maretia comunismului. Si ne revoltam, fara cap si fara coada, cind cei tineri dau semne ca s-au saturat sa fie cicaliti cu aceleasi locuri comune, cu aceleasi valori rezultate mai mult din propaganda comunista decit din cercetarea stiintifica. Istoria cu citate din Ceausescu este apogeul nepasarii fata de istoria pe care o trimbitam. La polul celalalt sint manualele noi, inca subrede si cu multe lacune. De fapt, istoria se intinde intre variantele acreditate in anii lui Ceausescu si cartile care dezvaluie ororile comunismului. Avem de-a face cu o coabitare intre elogiul dictaturii si contestarea ei. La fel este si in economie. Marile firme de stat "ctitorite" de Ceausescu coexista intr-o economie de piata fragila, cu destule ciupercute private. Nici politica nu este mai buna. Romania e un vast peisaj care se intinde intre aspiratiile europene, formulate la Bruxelles, si cele ale Partidului Romania Mare, mai aproape de Ghaddafi sau de alte regimuri similare. Capra si varza convietuiesc linistite si in manualele de istorie, la fel cum gasesc forme de prietenie si in economie, si in sport si chiar in mass-media! [5][pl.dll?rid=expresro] _________________________________________________________________ 