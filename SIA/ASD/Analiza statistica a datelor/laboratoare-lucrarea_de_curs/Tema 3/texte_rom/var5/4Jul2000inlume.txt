 Rebelii ceceni au reluat razboiul printr-o serie de atentate sinucigase Zeci de militari rusi au fost ucisi in urma exploziei unor masini-capcana Confruntarile intre armata rusa si separatistii ceceni au reizbucnit cu violenta, mai multe atentate sinucigase soldate cu zeci de victime in rindurile soldatilor rusi avind loc in ultimele zile, relateaza AFP. Aproximativ 60 de militari si membri ai fortelor speciale au murit duminica si luni in urma exploziei unor masini-capcana, atentate ce au avut loc la Argun si Gudermes. Un atac ce a avut loc luni dimineata la Vedeno s-a soldat cu alti 18 morti din rindul fortelor federale, iar 20 de camioane si blindate ale fortelor federale au fost distruse. In atentatul de luni, cel putin 50 de membri ai fortelor speciale au fost ucisi in urma exploziei unui camion-capcana plasat in fata unei cladiri din Argun a Ministerului rus de Interne (la 13 kilometri de capitala Groznii), au afirmat surse cecene, victime fiind militieni rusi originari din zona Celiabinsk (Ural). Explozia s-a produs in jurul orei 4.50, ora locala (0.50 GMT). Acesta este atentatul cu cele mai multe victime de la debutul ostilitatilor in republica separatista, pe 1 octombrie anul trecut. Doua atentate sinucigase comise cu doua camioane-capcana au avut loc duminica la Gudermes, acestea soldindu-se cu opt morti, cinci militari rusi si trei rebeli kamikaze. Rebelii au revendicat duminica toate atentatele, inclusiv unul care a avut loc in aceeasi zi si care s-a soldat cu moartea a trei militieni rusi. Cecenii au afirmat ca au ucis 12 soldati rusi in timpul unui atac asupra unui convoi militar care se deplasa la periferia orasului Urus Martan, alti 20 fiind raniti. Rebelii au strapuns mai multe baraje la bordul unui avion plin cu explozibili pe care l-au aruncat in aer in fata unei scoli unde stationau soldati rusi. O alta ambuscada a avut loc vineri la Avturi, aceasta soldindu-se cu 11 morti din rindul militarilor rusi, Kremlinul confirmind, dar dind un bilant inferior de noua morti. Simbata seara trei militieni rusi au murit dupa ce camionul in care se aflau a trecut peste o mina in satul Celkovskaia. Doi militari rusi au fost, de asemenea, raniti duminica in urma exploziei unei bombe plasata in sauna din Gudermes, iar o femeie a fost ranita in urma exploziei unei incarcaturi de 450 de grame de TNT. Totodata, armata rusa a dezamorsat o bomba cu telecomanda, plasata sub un pod din capitala cecena. In acelasi timp, Serviciul Federal de Securitate a lansat o operatiune de cautare a rebelilor internati in spitalele din Cecenia dupa luptele violente care au avut loc saptamina trecuta in regiunea Serjen-Iurt. Rusii vor fi infrinti in doua-trei luni, sustine Mashadov Referindu-se la toate aceste atacuri, purtatorul de cuvint al separatistilor ceceni, Movladi Udugov, a afirmat ca acestea nu reprezinta decit "inceputul unei operatiuni de mare anvergura". "Aceste atentate nu sint decit prima faza a unei operatiuni de mare anvergura pentru eliberarea Ceceniei", a mai adaugat oficialul cecen. La rindul sau, presedintele separatist Aslan Mashadov a afirmat ca rusii vor fi invinsi "in cel mult doua-trei luni", adaugind ca noua tactica adoptata nu lasa nici o sansa rusilor. CAMELIA MUNTEAN Intifada impotriva Palestinei! Armata israeliana a scos din nou din garaje camioanele lansatoare de pietre folosite la dispersarea manifestatiilor din perioada Intifadei, rascoala populatiei palestiniene de la sfirsitul anilor '80 si inceputul anilor '90, scrie cotidianul "Haaretz", citat de AFP. Alte echipamente speciale contra miscarilor de strada au fost, de asemenea, scoase din stocurile vechi, ca pregatire in vederea unor eventuale manifestatii care se pot declansa cu ocazia proclamarii unilaterale a unui stat independent, de liderul palestinian Yasser Arafat. Camioanele lansatoare de pietre, supranumite in ivrit "Hatzatzit", proiecteaza mici fragmente de roca la distante de pina la citeva sute de metri. "Haaretz" precizeaza ca responsabilii militari sint impartiti in ce priveste eficacitatea camioanelor in cauza, unii fiind de parere ca reprezinta un mijloc potrivit de dispersare a manifestatiilor, ceilalti criticind lentoarea si proasta fiabilitate a vehiculelor, care ramin foarte des in pana.(C.V.) Dupa 71 de ani de guvernare a stingii, Mexicanii au votat cu Fox Mexicanii au optat pentru o schimbare radicala in viata politica a tarii lor: in urma alegerilor prezidentiale de duminica, cel mai longeviv partid din Mexic (Partidul Revolutionar Institutional, comunist) a pierdut puterea. Istoricul scrutin de duminica a pus punct intr-un mod rapid si neasteptat conducerii PRI dupa 71 de ani, in care acest partid a cistigat consecutiv 13 alegeri prezidentiale, deseori prin frauda, transmit agentiile internationale de presa. Potrivit unor sondaje, la iesirea de la urne, invingator, cu 44 la suta din voturi, este Vicente Fox, din partea Partidului de Actiune Nationala, fata de 38 la suta, cit a obtinut marele invins, Francisco Labastida (PRI). Analistii politici comenteaza ca astfel, intr-un mod surprinzator, cea mai mare natiune de limba spaniola a facut pasii decisivi de trecere de la un stat cu un unic partid spre o democratie deplina. Pe strazile capitalei Ciudad de Mexico, mexicanii, euforici, ovationau, claxonau si lansau artificii. "Este cel mai bun lucru care ni se putea intimpla. Daca avem putina mindrie, nu putem permite unei bande de banditi sa continue sa ne conduca", declara un alegator. Potrivit rezultatelor oficiale partiale, Partidul de Actiune Nationala a devenit si partidul cu cea mai mare reprezentare in Camera Inferioara a Congresului si pusese capat si dominatiei PRI din Senat. Candidatul PRI a acceptat cu greu infringerea, incercind totodata sa fie fairplay. "Cetatenii au luat o decizie pe care trebuie sa o respectam cu totii. Vom da un exemplu", a spus Labatista, care parea sa aiba lacrimi in ochi. Actualul presedinte, Ernesto Zedillo, caruia i se termina mandatul in decembrie, l-a felicitat pe invingator. Acesta a declarat ca democratia care se va instaura in tara va fi garantia ca Mexicul nu va mai suferi din cauza crizelor economice. Un cowboy la presedintie Vicente Fox, care a implinit 58 de ani duminica, zi in care a primit cel mai frumos cadou din viata lui, presedintia, este vazut de unii ca sarlatan, de altii, ca un strateg genial. Unul dintre adversari il critica: "Fox este 90 la suta imagine si 10 la suta idei". Imaginea pe care o cultiva Fox este cea de cowboy, cu cizme cu bot ascutit, curea cu catarama mare, blugi si palarie cu boruri mari. Urit sau admirat, el nu ii lasa indiferenti pe ceilalti niciodata, mai ales ca modul sau franc de a vorbi atinge uneori limita grosolaniei, ceea ce pe unii ii incinta iar pe altii ii socheaza. ISABELLA ALEXANDRESCU FBI ancheteaza afacerile necurate din razboiul petrolului caspic 35 milioane $ spaga pentru presedintele Kazahstanului Biroul Federal de Investigatii (FBI) verifica o serie de informatii potrivit carora un om de afaceri american a transferat 35 de milioane de dolari de la trei companii petroliere catre conturile unor inalti demnitari din Kazahstan, inclusiv cele al presedintelui kazah Nursultan Nazarbaiev, releva saptaminalul american "Newsweek", citat de Reuters. Departamentul american de Justitie incearca sa stabileasca daca James Giffen, om de afaceri american si consilier al presedintelui Nazarbaiev, a violat reglementarile americane privitoare la actele de coruptie in afara granitelor SUA si daca a folosit mijloace de santaj. Un document al acestei institutii, datata 12 iunie, detaliaza platile facute de catre companiile petroliere ExxonMobil Corp., BP Amoco si asociati ai Phillips Petroleum Co., totalizind 65 de milioane de dolari, catre trei companii de exploatare a zacamintelor marine de petrol care, presupun anchetatorii, ar fi controlate de James Giffen. Potrivit documentului, din cele 65 de milioane de dolari, aproximativ 35 de milioane au ajuns la doi fosti demnitari kazahi si la presedintele Nazarbaiev. LIVIA CIMPOERU Flash De la cununie la puscarie Un tinar proaspat casatorit din orasul sirb Pozarevac l-a ucis pe unul dintre invitatii la nunta sa dupa ce, incercind sa urmeze o veche traditie, a tras cu pistolul, iar un glonte a ricosat in pieptul victimei, relateaza AFP, citind cotidianul sirb "Glas Javnosti". Nebojsa Petkovici a incercat, potrivit traditiei, sa tinteasca un mar agatat de acoperisul casei miresei pentru a-i obtine, simbolic, mina, insa unul dintre gloantele trase a ricosat si a lovit-o pe Vera Vukosavlevici, 52 de ani, direct in inima. Femeia a fost spitalizata de urgenta, dar si-a dat ultima suflare pe masa de operatie. Nefericitul insuratel, care este profesor de muzica la o scoala din Pozarevac, a fost arestat imediat dupa producerea dramei. (L.C.) Jaf cu prajitorul de piine Un bandit inarmat cu un prajitor de piine a jefuit, in localitatea britanica Wood End, Coventry, un tinar care, ingrozit, i-a dat toti banii si lantisorul de aur de la git, informeaza "The Mirror". Victima mergea linistita pe strada, cind i-a atinut calea un individ agitind amenintator un prajitor de piine si care l-a aruncat intr-un boschet, soptindu-i printre dinti ca il desfigureaza daca nu ii da tot ce are de valoare asupra lui. Pentru ca tinarul nu prea voia sa se desparta de bunurile sale, banditul l-a muscat de mina, reusind sa fuga in cele din urma cu banii si cu lantisorul. (I.A.) Misiune spatiala periclitata de piratii cibernetici Vietile mai multor cosmonauti americani au fost puse in pericol de un informatician-pirat (hacker) care a suprasolicitat sistemul de comunicatii al NASA, in 1997, au declarat oficiali ai Agentiei Aerospatiale Nationale a SUA. Potrivit acelorasi surse, citate de BBC, in clipa in care una dintre navetele spatiale ale NASA se pregatea sa andocheze la statia orbitala rusa MIR, un hacker a atacat computerul care monitoriza starea sanatatii cosmonautilor (puls, activitate cardiaca si stare generala). Agentia s-a vazut nevoita sa comute comunicatiile prin statia orbitala MIR, pentru a putea ramine in legatura cu echipajul, care nu a fost informat, la acea vreme, de serioasa problema aparuta. (C.V) Bomba din recenta carte a ziaristei britanice Kate Snell Adevarata dragoste a printesei Diana a fost un chirurg pakistanez Lovitura de teatru printre admiratorii printesei Diana. Recent, a aparut in Anglia o carte scrisa de ziarista londoneza Kate Snell, care descopera ca idila Dianei cu Dodi Al Fayed n-a fost decit praf in ochii lumii! Potrivit cartii, adevarata dragoste a printesei era Hasnat Khan, un doctor pakistanez, alaturi de care voia sa-si petreaca restul vietii. Saruturile pasionale surprinse de fotoreporteri, pe iaht, intre Lady Di si Dodi n-ar fi fost decit paravanul sub care cea mai fotografiata femeie din lume isi ascundea cu grija iubirea. Cum de era "Printesa inimilor" atit de indragostita de chirurgul cardiolog (curata potriveala!) si de ce ezita sa se afiseze cu el? Diana l-a cunoscut pe Hasnat Khan (37 de ani) in 1990, intr-un spital din Londra, in desele ei peripluri caritabile. Il vedea total devotat meseriei si il credea barbatul potrivit pentru ea. Prima parte s-a dovedit conforma cu realitatea, a doua insa… Hasnat si-a anuntat cu durere-n suflet iubita ca a hotarit sa traiasca in anonimat, nu s-o ia de nevasta. Lucru pe care autoarea cartii l-a aflat de la bunica lui Hasnat, care-si dorea tare mult sa-si vada nepotul insurat cu printesa. Indragostita nebuneste, Diana pleaca in Pakistan pentru a-i cunoaste familia lui Hasnat. Conform legilor Islamului, traditiei familiale si culturii traditionale, Diana afla ca femeia trebuie sa-si slujeasca mereu sotul si sa duca o viata austera, aproape spartana. Mama lui Hasnat nu indrazneste sa-i ceara asa ceva frumoasei cu singe albastru, desi posibila casatorie ar fi devenit prilej de mindrie nationala… Diana nu se resemneaza, dar nici nu stie cum va iesi din aceasta dilema. Se gindea ca, pe 31 august ‘97, o data intoarsa din vacanta sa cu Dodi, va reinnoda relatia cu Hasnat. Timpul insa n-a mai avut rabdare... CLAUDIA DABOVEANU 