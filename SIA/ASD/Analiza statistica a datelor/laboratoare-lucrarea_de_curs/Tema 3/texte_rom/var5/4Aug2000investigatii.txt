 O tinara de 19 ani si-a scapat copilul nou-nascut in wc Inconstienta duce, in cele mai multe cazuri, la situatii dramatice, asa cum s-a intimplat si in cazul Monicai Sandru (19 ani), din comuna Zamostea, cercetata in stare de libertate, pentru pruncucidere, de catre Parchetul de pe linga Tribunalul Suceava. Ea a nascut la inceputul acestei saptamini, in veceul din gradina. Conform declaratiei pe care a dat-o anchetatorilor, Monica Sandru a fost inconstienta, imediat dupa nastere, o buna bucata de vreme. Cind si-a revenit, a observat fatul in wc, printre fecale, si l-a scos de acolo cu o furca. Tinara a fost transportata ulterior la Spitalul din Siret, unde se afla internata si in prezent. Ancheta a stabilit ca fatul a murit imediat dupa nastere, din cauza unei hemoragiii externe prin cordon ombilical neligaturat. Pe corpul fatului au fost descoperite si urme de intepaturi, produse in momentul in care a fost scos cu furca din wc. S-a stabilit insa ca nu intepaturile respective au provocat decesul. Tinind cont de acest lucru, Monica Sandru ar putea scapa de acuzatia de pruncucidere. In zilele urmatoare, anchetatorii vor stabili daca vor incepe sau nu urmarirea penala impotriva tinerei. TIBERIU AVRAM Jandarmii vor face ordine in piete, parcuri si zone de agrement "Prin ordin al ministrului de interne, incepind, de la 27 iulie a.c., jandarmeria a preluat misiunile de mentinere a ordinii publice in piete, oboare, parcuri si zone de agrement", a declarat la briefingul MI de ieri generalul de divizie Tudor Cearapin, adjunct al sefului Jandarmeriei Romane. Un numar de 1.200 de jandarmi - 300 in Capitala si 900 in teritoriu - actioneaza permanent in zonele amintite. Conducerea jandarmeriei a repartizat pentru acest gen de misiuni doar militari angajati pe baza de contract. Ei pot aplica sanctiuni contraventionale si pot intocmi documentatia primara in cazul infractiunilor, dupa care cercetarile sint preluate de politistii de la Ordine Publica. Jandarmii si politistii vor mai colabora si cu gardienii publici si reprezentantii administratiei locale. In acelasi scop, de la 1 august, 40 de subofiteri ai Brigazii Speciale de Interventii a Jandarmeriei, impreuna cu politisti ai IPJ Ilfov, actioneaza pe soseaua de centura a Capitalei. "De doua nopti, cind ne-am preluat posturile, nici un mijloc de transport nu a mai fost oprit si jefuit. Tirurile, tintele preferate ale infractorilor, pot circula in siguranta", a mai spus generalul Cearapin. Au disparut si "fetitele" care-si faceau veacul in zona, insa ele pot fi gasite in alte zone din Bucuresti. De la aceeasi data, alti 60 de subofiteri - jandarmi au inceput patrularea pe mijloacele de transport in comun pentru a opri elanul hotilor de buzunare. Alte efective de jandarmi se pregatesc ca, o data cu reinceperea anului scolar, sa asigure ordinea in perimetrul scolilor din Capitala. "A sporit numarul de cereri adresate de conducerile scolilor, precum si aria de acoperire pentru care este solicitata prezenta jandarmilor. Ei vor trebui sa supravegheze si traseele pe care elevii vin si pleaca de la scoli", a precizat generalul Cearapin. NICOLETA SAVIN ALINA GRIGORE Cristian Tabacaru, implicat intr-un grav accident rutier la Botosani Cristian Tabacaru, fost director al Departamentului pentru Protectia Copilului, a fost victima unui grav accident de circulatie produs ieri, pe drumul european E 85, in localitatea Cristesti, aflata la opt kilometri de Botosani. Autoturismul, marca Peugeot Boxer, cu numarul de inmatriculare B-27-SRA, a derapat, rasucindu-se de mai multe ori pe carosabil, dupa care s-a izbit violent de un copac de pe marginea drumului. In urma ciocnirii, Cristian Tabacaru a suferit o comotie cerebrala, pierzindu-si cunostinta. Soferul care se afla la volanul masinii a scapat teafar in urma accidentului, refuzind deplasarea la spital. Situatia lui Tabacaru fiind grava, medicii botosaneni au solicitat ca secretarul de stat sa fie transportat la Iasi cu ajutorul unui elicopter. La ora 14.00, pacientul a plecat cu elicopterul spre Iasi, de unde urma sa fie transportat, dupa o noua interventie medicala, spre Spitalul de Urgenta din Bucuresti. DORIN BEJENARU In cazul Mitoseru, politistii se chinuie sa afle cine s-a aflat la volan Mama Cristinei Duca sustine ca fiica sa nu mai condusese o masina de un an Virgil Vochina, purtatorul de cuvint al MI, a declarat ieri, in cadrul unui briefing, ca ancheta politiei in cazul Mitoseru este in plina desfasurare. "Pina la aceasta ora nu s-a stabilit cine se afla la volan in momentul producerii accidentului. Ancheta politiei este in derulare", a sustinut reprezentantul MI. Totodata, Virgil Vochina a precizat ca a fost contactat de parintii Cristinei, care i-au marturisit ca doresc sa se faca lumina in acest caz. "Va rugam sa ne ajutati. Fetita noastra nu conducea atunci masina. De fapt, Cristina nu mai sofase de un an de zile si, oricum, ea nu circula cu o viteza mai mare de 70-80 kilometri pe ora", i-a declarat Mariana Duca purtatorului de cuvint al MI. Cert este ca familia victimei a angajat si un expert care sa se ocupe de ancheta, sa tina legatura cu oficialitatile si, in plus, sa faca propriile cercetari. ALINA GRIGORE NICOLETA SAVIN Jaf la un magazin de arme Un recidivist din Birlad, judetul Vaslui, a spart, in noaptea de miercuri spre joi, un magazin de arme din Capitala. Lilian Miron, 27 de ani, inarmat cu un cleste "gura de lup" si cu un spray paralizant a reusit sa taie doua lacate de la una dintre usile magazinului. Vazut de un barbat aflat intr-o locuinta din apropiere, infractorul a fugit. Nu inainte de a sparge geamul unei masini, cu care voia sa fuga. A fost prins de o patrula a Sectiei 3 politie, dupa o urmarire de citeva sute de metri. Lovitura cu premeditare In cursul zilei de miercuri, in jurul orei 15.00, Miron, insotit de un pusti, a intrat in magazinul "Safari Club", situat pe bulevardul Dinicu Golescu, numarul 9A. "M-a intrebat ce munitie avem si daca poate cumpara mai multe cartuse si alice. Desi mi s-a parut dubios, i-am explicat ca nu poate lua mai mult de 300. Mi-a spus ca vine a doua zi sa cumpere doua cutii. I-am spus ca trebuie sa vina cu doua permise de portarma ca sa le poata cumpara pe toate pentru ca fiecare cutie contine 200 de cartuse", ne-a declarat Razvan Veres, vinzatorul de la magazinul de arme. "O sa vin cu doua permise", i-a spus Miron la plecare. Scopul sau nu era insa nici pe departe de a cumpara munitie, ci doar sa vada de unde o poate fura. Desi a fost incintat de armele expuse, el nu a stiut ca, noaptea, armamentul este inchis intr-un seif. Dupa aproximativ 12 ore de la vizita pe care a facut-o la magazin, birladeanul s-a intors. In jurul orei 3.30, "inarmat" cu un cleste "gura de lup", folosit deseori de spargatori, Miron a inceput sa opereze la usa magazinului. Dupa ce s-a asigurat ca nu este nimeni prin preajma, el a taiat cele doua lacate de la grilajul protector, apoi a spart geamul. In timp ce taia lacatele, hotul a fost vazut de bucuresteanul Dumitru Serban, aflat in vizita la un prieten, intr-un imobil aflat in imediata apropiere. Dupa ce a anuntat politia, Serban a strigat la infractor. Speriat, Miron a spart geamul de la Dacia firmei "Atas", parcata in fata magazinului, incercind sa fuga cu masina. Si-a dat seama ca nu mai are timp sa porneasca autoturismul si a luat-o la fuga pe jos. O patrula a Sectiei 3, care avea deja semnalmentele hotului, l-a observat la citeva sute de metri de locul faptei. Desi politistii au strigat la el sa se opreasca, fugarul a iutit pasul. Pina la urma, Miron a fost ajuns din urma de plutonierul-major Anghel Joitoiu. Dupa o lupta scurta intre cei doi, infractorul a fost imobilizat. "A vrut sa scoata clestele pe care il purta la briu si sa ma loveasca. Am avut noroc ca l-am prins la timp de miini", a declarat subofiterul. Lilian Miron are la activ doua condamnari pentru furt de lemne, comise pe raza judetului Vaslui. Niciodata nu s-a prezentat in fata instantei, fiind judecat si condamnat, in lipsa, la un an si opt luni de inchisoare. Conform propriilor marturisiri, venise in Bucuresti de anul trecut, si lucra ca zidar pe la diferite persoane. Intrebat de ce a vrut sa sparga magazinul de arme, el a spus: "Bausem doua beri si m-am gindit sa fac rost de niste cutite". Miron a fost retinut pentru tentativa de furt din avutul particular. ROXANA MATEUT PETRISOR CANA Gen. (r.) Ion Pitulescu, fost sef al IGP, dezvaluie cine a profitat de pe urma afacerii "Jimbolia" 500.000.000 de marci pentru Magureanu & Co. Procurorii de la Parchetul General care fac ancheta in dosarul "Jimbolia" de contrabanda cu produse petroliere pentru Iugoslavia aflata sub embargou, l-au audiat ieri pe gen. (r). Ion Pitulescu, fost sef al IGP. Audierea generalul era necesara deoarece el a fost cel care in octombrie 1995 a demarat anchetarea acestui caz, a adunat documente , disparute ulterior din dosar. Dupa ce timp de trei ore le-a explicat procurorilor ce probau de fapt actele din dosarul pe care el l-a instrumentat, gen Pitulescu a facut declaratii incendiare in fata ziaristilor. Fostul sef al IGP a aflat pentru prima data de aceasta contrabanda in octombrie 1995. Fusese informat de catre col Doru Spataru, fost sef al Directiei Politiei Transporturi din IGP, acum sef al IJP Timis. Atunci Spataru i-a spus ca i se pare mai mult decit suspecta transferarea catre Kikinda- Iugoslavia numai noaptea, a sute de vagoane - cisterna pline cu sute de mii de tone de motorina sau ca sefi ai SRI care supravegheaza totul, dau ordine granicerilor, vamesilor, celor de la transporturi. Nimic nu misca fara aprobarile ofiterilor SRI Mataragiu si Petrea, sefi ai zonei Banat. Cind l-a intrebat pe Magureanu despre ce este vorba, acesta i-a spus ca " este o operatiune de interes national". Pitulescu a declansat insa verificari pentru ca i s-a parut suspect ca seful IGP sa nu fie informat de o astfel de actiune din moment ce subordonatii sai de la politia transpoturi si granicerii urmau sa execute ordine de la ofiteri SRI. "Aurel Novac, unul din creierele operatiunii" Ancheta lui Pitulescu a durat din octombrie 1995 si pina in februarie 1996. Din documentele pe care le-a adunat si din declaratiile celor care au executat ordinele SRI rezulta clar ca este vorba de o actiune de contrabandanda de mare anvergura, organizata, coordonata si pazita de inalti ofiteri SRI, la comanda lui Magureanu. Tot Pitulescu sustine ca si Aurel Novac, fost ministru al Transporturilor a lucrat cot la cot cu Magureanu. In afacere erau implicate cel putin noua firme, unele fantoma, altele figurau inregistrate in tara sau strainatate, ca "Luximex"- Luxemburg si "Motek"- Austria. Printre cele romanesti se afla si Star Trade, dar la acea vreme Pitulescu nu aflase ca Ion Cazacu predase deja firma "parizianului" Adrian Costea (implicat in rularea a peste 100 de milioane de dolari) . Din probele pe care le detinea, Pitulescu este sigur ca cele noua firme au transferat in Iugoslavia peste 200.000 tone produse petroliere, primind circa 2,5 DM pe un litru. Combustibilul a fost achizitionat in principal de pe piata internationala. Pentru sustinerea acestei afaceri "Bancorex" a dat firmelor implicate credite de circa 150-200 de milioane de dolari, nerambursate bancii, desi sirbii au platit de cinci ori mai mult decit costa pe piata combustibilul. Razvan Temesan, presedintele bancii, a refuzat sa ii puna la dispozitie documentele bancare. S-a lucrat numai pe bani cash. Zeci de milioane de marci "topite" in conturi ascunse Tot in baza probelor pe care le avea, Pitulescu era sigur ca Magureanu si oamenii sai au bagat banii in propriile buzunare. Avind suficiente probe pentru cele relatate mai sus, in februarie 1996 Pitulescu i-a informat pe premierul Vacaroiu si pe ministrul de Interne, Doru Ioan Taracila. Fostul sef al IGP nu crede ca cei doi ar fi complicii lui Magureanu. Si nici presedintele de atunci al tarii, Ion Ilescu, care , potrivit ierarhiei, trebuia informat de catre Vacaroiu. Motivul ar fi ca nu i s-a ordonat sa stopeze ancheta. Tot Pitulescu sustine insa ca imediat dupa ce i-a informat pe Taracila si Vacaroiu, s-a declansat o avalansa de amenintari la adresa sa si a familiei sale. De asemenea, s-a pornit o cumplita campanie de presa impotriva sa. Pentru discreditarea generalului s-a scris ca ar face parte dintr-o retea italiana de traficanti de masini si droguri. El crede ca aceasta campanie care a determinat-o pe sotia sa sa se sinucida a fost dirijata de Magureanu. Dupa tragedie, si-a dat demisia ( in aprilie 1996). Din aprilie 1996 si pina la inceputul anului 1997, (cind l-a informat pe noul presedinte al tarii de aceasta contrabanda) nu s-a mai lucrat in dosar. Ministrul Dejeu a ordonat ca aceasta ancheta sa fie continuata. Investigatiile au fost facute sub supravegherea generalilor Pitulescu ( atunci consilier al ministrului) si Teodor Zaharia, secretar de stat in MI. Au finalizat ancheta in vara anului 1997 si au trimis dosarul la Sectia Parchetelor Militare. Capul listei celor invinuiti era ocupat de Magureanu. Primul scos de sub invinuire a fost Magureanu. Apoi procurorii militari au taraganat ancheta. Abia in 2000 au ajuns la concluzia ca ofiterii SRI nu sint vinovati, predind dosarul procurorilor civili. Nu tine figura cu "aprobarile" ONU Pitulescu este convins ca nu se poate spune ca a fost contrabanda de stat pentru ca banii au ajuns in buzunarele "unor indivizi, care intimplator se aflau la conducerea unor institutii ale statului". De asemenea, nu crede ca ar fi existat aprobari ale ONU. " Astfel de aprobari se dadeau pentru cantitati mici, necesare hidrocentralei de la Portile de Fier", iar "a implica statul e o porcarie facuta de vinovati pentru a scapa de pedeapsa" - a conchis gen. Pitulescu. Cu siguranta Pitulescu a oferit mult mai multe informatii procurorilor civili care fac ancheta acum in dosar. In urma depozitiei sale nu este exclus ca sectia civila a Parchetului General sa returneze dosarul la Sectia Parchetelor Militare. Dupa parerea noastra, aici doar gen. Dan Voinea, seful sectiei, ar putea face o ancheta obiectiva, asa cum a facut-o in dosarele revolutiei pe care le-a trimis pina acum instantelor de judecata. ONDINE GHERGUT Pentru ca a refuzat sa faca si sex oral Violatorii au scos dintii victimei cu patentul Dupa o pinda de 48 de ore si o urmarire ca in filme, ieri dimineata au fost capturati autorii unui viol comis in noaptea de duminica spre luni, respectiv 30 spre 31 iulie 2000, in comuna Seica Mare, judetul Sibiu. In jurul orei 4.30, doi indivizi au acostat-o, in dreptul pasajului de cale ferata, pe Aurelia T. ( 20 de ani), in timp ce aceasta se intorcea de la o nunta. Ioan Cora (17 ani) si Nicolae Crisca (27 de ani) au tirit-o pe tinara pe o anexa a terenului de fotbal din comuna. Sub amenintarea unui cutit, cei doi au violat-o, iar, pentru ca fata a refuzat sa faca si sex oral, Nicolae Crisca i-a scos dintii cu un patent. Apoi au lasat-o pe cimp, dupa ce i-au furat un inel, un lantisor din aur si 45.000 de lei. Parchetul de pe linga Tribunalul Sibiu a emis, pe numele violatorilor, mandate de arestare preventiva pe termen de 30 de zile pentru comiterea infractiunilor de viol, tilharie si slutire. ION GIRNOD 