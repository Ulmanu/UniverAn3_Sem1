 Conform unui sondaj CURS, Tandemul Isarescu-Stolojan este cel mai potrivit pentru conducerea tarii Tandemul Isarescu-Stolojan este considerat drept cel mai potrivit pentru conducerea tarii dupa alegerile din toamna. Un sondaj CURS atribuie acestui tandem 45 la suta din preferintele electorale. La distanta de un procent, pe locul doi se situeaza formula "rasturnata" a tandemului - Stolojan-Isarescu. Cuplul PDSR Ion Iliescu-Adrian Nastase se situeaza pe locul trei, la o considerabila distanta - 30 la suta. In ceea ce priveste optiunea "clasica", la intrebarea "Pe cine ati vota pentru functia de Presedinte al Romaniei", Ion Iliescu, ramas inca pe primul loc, continua sa scada in optiunile electorale. Locul doi este disputat de Mugur Isarescu si de Theodor Stolojan, ambii cu 19 la suta. Teodor Melescanu se situeaza pe locul patru, 11 la suta. Foarte important, asupra acestei chestiuni - alegeri prezidentiale - nu s-au decis inca 30 la suta din cei chestionati. La capitolul "incredere" in personalitati politice, Mugur Isarescu se afla pe locul intii, urmat de Theodor Stolojan. Ion Iliescu se afla pe locul cinci, iar actualul presedinte, Emil Constantinescu, pe locul 12. In ceea ce priveste alegerile parlamentare, sondajul CURS arata ca PDSR ar obtine 42 la suta din voturi, PNL, ApR si PRM cite noua la suta, PD si PNTCD cite opt la suta, iar UDMR sase. Nehotaritii sau cei care nu s-ar prezenta la urne sint la fel de multi - 31 la suta. Sondajul CURS se ocupa si de chestiunea aliantelor preelectorale. Ipotetice aliante PNL-ApR, PNL-CDR, CDR-PNL-ApR, CDR-PNL-ApR-PD, PNTCD-PNL-PD-UDMR sint considerate mai degraba nepotrivite. (D.V.) Ciorbea o coteste catre liberali Alianta Liberal Democrata, pe care PNL o vede ca o constructie politica avind trei dimensiuni: liberala, civica si crestin-democrata, are multe sanse sa se realizeze. PNL a avut ieri intilniri succesive cu ANCD si cu senatorul Ticu Dumitrescu, venit in calitate de presedinte al polului civic din CDR. Presedintele ANCD, Victor Ciorbea, a declarat, la sfirsitul intilnirii, ca exista "sanse reale" ca Alianta Liberal Democrata sa se realizeze, dar ca decizia finala, care va aproba participarea partidului sau la aceasta constructie, o va lua Consiliului National al Reprezentantilor, care se va intruni pe 20 august. El a mai spus ca solutia fuziunii cu PNTCD "nu este acceptabila". Potrivit declaratiilor sale, Victor Ciorbea face parte din "echipa" pentru alegerile parlamentare si pentru viitorul executiv. Valeriu Stoica a declarat ca partidul sau "nu exclude" participarea, la viitoarea constructie politica, si a UFD. De altfel, si Ticu Dumitrescu a lasat sa se inteleaga ca formatiunile civice vor sa se alature Aliantei Liberal Democrate, insa acestea se vor pronunta dupa finalizarea negocierilor cu ApR. "Asteptam rezultatele din aceasta seara sa vedem daca se vor continua negocierile sau se va ajunge la o ruptura definitiva", a spus Ticu Dumitrescu. El a mai adaugat ca intilnirea cu PNTCD "va fi mai grea decit cea cu PNL". MADALINA SISU PNL si ApR au ales colaborarea postelectorala Inaintea intilnirii PNL-ApR care a avut loc ieri, la ora 15.00, ambele partide aveau temele facute. Surse liberale sustineau ca liderii celor doua formatiuni politice convenisera deja asupra tipului de colaborare. Astfel, sustin sursele citate, vicepresedintii Paul Pacuraru (PNL) si Vladimir Pasti (ApR) redactasera inca de marti un proiect de rezolutie care prevedea o colaborare post-electorala si sustinerea unui candidat comun la presedintie in turul doi al alegerilor. Ceea ce inseamna ca, cel mai probabil, PNL si-l va asuma pentru alegerile prezidentiale pe Theodor Stolojan, in timp ce ApR va merge, asa dupa cum au declarat in ultima vreme, cu Teodor Melescanu. De altfel, aceasta intelegere a fost confirmata indirect si de prim-vicepresedintele liberal, Valeriu Stoica. El a afirmat ieri, inaintea discutiilor cu ApR, ca spera ca acestea "sa duca la o concluzie comuna in privinta stadiului actual al acestei constructii politice si la o idee comuna in privinta unei colaborari postelectorale si sustinerea unui anumit candidat". PNL va continua insa sa incerce sa-l convinga pe Melescanu sa renunte. Stoica a spus ca, asa cum PNL a fost "singurul partid care a avut curajul sa-i spuna lui Emil Constantinescu" faptul ca, pe baza sondajelor de opinie, "are sanse minime sa cistige alegerile, asa ii va spune si lui Teodor Melescanu, "ca sansele lui sint minime". "Nu excludem posibilitatea ca si ApR sa ajunga, in urmatoarele saptamini, la aceeasi concluzie", a afirmat Stoica. MADALINA SISU Theodor Stolojan intra saptamina viitoare in PNL "Imi voi cumpara un costum la trei rinduri daca asta e conditia sa candidez la presedintie" Theodor Stolojan si-a facut aparitia la lansarea cartii liderului ApR imbracat in costumul cumparat in 1992, pe vremea cind era prim-ministru, dupa cum singur a recunoscut. Glumeste, cu un zimbet in coltul gurii: "Mi s-a reprosat ca ma imbrac prost si n-am haine la moda. Ei bine, imi voi cumpara un costum la trei rinduri daca asta e conditia sa candidez la presedintie". Pe un ton serios insa Stolojan afirma: "Eu nu-mi asum nici un post. Pot accepta orice!" De intrat in politica va intra. Caci "democratia lucreaza prin partidele politice", conform propriilor declaratii. Intrarea se va face "saptamina viitoare", dupa cum ne-a spus singur. Daca in PNL? "Ramine de analizat pentru a se vedea clar avantajele si dezavantajele". Stolojan este convins ca "fuziunea dintre PNL si ApR nu este posibila pina la alegeri". Recunoaste insa ca a colaborat la ideea apropierii dintre cele doua forte politice. Fostul premier nu ataca actuala coalitie de guvernare, "care a facut ce a facut", dar afirma ca "nici o tara eficienta nu are o structura politica cum e in Romania". Mai mult, Theodor Stolojan considera ca "este inutil ca Romania sa-si permita luxul sa aiba un parlament cu doua Camere care fac acelasi lucru". Motiv pentru care se declara pe aceeasi lungime de unda cu liderul ApR, Teodor Melescanu, si afirma ca "este timpul pentru o altfel de politica". Stolojan explica de ce s-a "nationalizat" valuta in 1991 Theodor Stolojan nu se teme de cel mai mare repros cu care poate fi atacat: nationalizarea valutei in 1991. "A fost o analiza facuta la acel moment impreuna cu sistemul bancar. Sistemul bancar a venit cu aceasta propunere, iar eu mi-am asumat aceasta decizie", ne-a declarat Theodor Stolojan. El a explicat ca in acel moment alta solutie pentru salvarea Romaniei nu mai era deoarece "invazia minerilor din 1991 a alungat toata valuta din tara, in exterior se punea problema existentei democratiei in Romania, iar Romania se afla in fata iernii, fara resurse. Am salvat Romania de la un colaps energetic". Stolojan adauga insa ca "cei care imi reproseaza asta uita ca tot eu, in mai - iunie 1992, am restabilit drepturile unitatilor exportatoare de a-si retine valuta in conturi, deci masura a fost temporara". TEODORA GEORGESCU Strategii PNTCD se aduna la Sinaia Taranistii nu renunta la ideea de a-l convinge pe premierul Mugur Isarescu sa fie stindardul pe care PNTCD il va flutura electoratului la alegerile din toamna. Astfel, o noua tentativa a presedintelui PNTCD, Ion Diaconescu, de a-si exersa "farmecele" (a se citi - puterea de convingere) asupra premierului ar urma sa aiba loc fie la sfirsitul acestei saptamini - numai daca Isarescu va reveni din Delta, fie la inceputul saptaminii viitoare, afirma surse taraniste. Oricum, citeva virfuri PNTCD se vor reuni in acest weekend la Sinaia. Ei spera, probabil, ca in aerul sanatos de munte, la umbra brazilor, sa-si regaseasca inspiratia pentru strategia electorala, astfel incit rezultatele de la alegerile generale sa mai urce cu citeva procente fata de cele dezastruoase inregistrate de PNTCD la locale. Evident insa, in buna traditie a obiceiurilor taraniste, se vor pastra aceiasi "strategi" care au condus si la locale. La Sinaia va fi prezent si "creierul" localelor, Ioan Muresan. Pina ieri, nu se stia inca daca va veni si Ion Diaconescu la Sinaia, un motiv al incertitudinii venirii liderului taranist in creierii muntilor constituindu-l, dupa cum afirma insusi Diaconescu, "nevasta tinara", care i-a spus ca "vrea sa mearga la mare sa se bronzeze". CRISTINA SOFRONIE, MIHAELA CONSTANTINESCU Fursecuri, sampanie si politica in Gradina Botanica Gradina Botanica. Intrarea libera. Motiv de bucurie pentru batrinicile care altadata priveau de dupa gard: "Sa ne plimbam si noi un pic, ca nu stim cind mai avem ocazia". Atmosfera de campanie electorala pe Aleea Castanilor. Tineri imbracati in galben din cap pina in picioare. Banci proaspat vopsite. Dovada: dungile de pe pantalonii unei persoane. Alei proaspat udate. Mese cu fursecuri, sampanie si sucuri. Liderul ApR, Teodor Melescanu, candidat la prezidentiale, a devenit scriitor. "Pentru o altfel de politica" este numele cartii pe care o lanseaza, volum care aduna toate interviurile, articolele si interventiile parlamentare ale omului politic Melescanu. La patru ace, Melescanu imparte pupaturi in stinga si-n dreapta. Din cind in cind primeste si cite un buchet de flori. "Pina n-arunca lumea cu ghivece e bine. Sa vezi cind o incepe...", zice Melescanu. Ceva mai departe, Felicia Melescanu, imbracata intr-o rochie verde cu buline negre, se fereste de ochii iscoditori ai presei. Un atu pentru Teodor Melescanu: profesorul si actorul Mircea Albulescu. Neimplicat in politica, Mircea Albulescu a acceptat sa vina si sa spuna doua cuvinte despre cartea liderului ApR. Surpriza! Apare Theodor Stolojan. La cinci minute vine si liderul liberal Mircea Ionescu-Quintus. Se pupa. Isi string miinile. Susotesc. Cinci minute si se despart. Este prima aparitie in public a celor trei, impreuna. Suficient cit sa dea nastere vechilor discutii: "Se face sau nu se face alianta?". Intrebare retorica... "Cel mai mare dezastru datorat politicii este distrugerea oamenilor. Cel mai important deficit nu este cel despre care ne vorbesc diversi politicieni, ci este deficitul din frigider, mesele goale, buzunarele goale. Oamenii au fost adusi la sapa de lemn de aceasta politica dezastruoasa", spune politicianul Melescanu. Cel care, dupa terminarea liceului, a vrut sa se faca padurar. TEODORA GEORGESCU Bref ApR Timis are buzunarele goale Pavel Catalin Crisan, un tinar din Timisoara, nu si-a primit salariul dupa ce a lucrat timp de o luna si jumatate ca agent de paza la sediul ApR Timis. El a incercat disperat sa-si recupereze banii pentru care a muncit, dar de fiecare data a fost pasat si sfatuit sa revina a doua zi. Crisan sustine ca atunci cind a intrebat de salariu, seful filialei ApR Timis, Sergiu Stirbu, i-a spus: "Ai grija cum vorbesti, ca-ti dau doua palme de te pupa ma-ta rece". Sergiu Stirbu, in virsta de 67 de ani, spune ca subordonatul sau inventeaza. Problema la ApR Timis nu este acum cea de autoritate, ci lipsa banilor. Partidul lui Melescanu, dupa ce a iesit cam sifonat din alegerile locale din 4 iunie, are acum datorii de citeva sute de milioane de lei la furnizorii electorali. Doua sute de milioane este doar datoria catre doua cotidiane locale, care au asigurat spatii publicitare pentru campania electorala ApR Timis. In plus, sediul aperistilor din Timisoara a ramas fara telefoane pentru neplata facturilor. (S.M.) Radu Sirbu, "victima unei grave confuzii" Prim-vicepresedintele PNL, Valeriu Stoica, sustine ca persoanele care inainteaza ideea alunecarii liberalilor spre stinga sint "victimele unei grave confuzii", pentru ca actiunile PNL au in vedere contrabalansarea stingii si nu aplecarea liberalilor spre stinga. Replica lui Stoica este adresata liderului taranist Radu Sirbu, care a afirmat recent, intr-o conferinta de presa la Constanta, ca PNL se pregateste sa guverneze alaturi de PDSR si ca reaparitia lui Theodor Stolojan nu este decit "o punte de apropiere a PDSR de PNL". Liderul taranist a mai declarat ca PNL se pregateste "pentru un santaj post-electoral, avind posibilitatea de a trece de o parte sau de alta a esichierului politic, in functie de interese".(M.C.) Marga il contrazice pe Basescu Ministrul educatiei nationale, Andrei Marga, nu a lasat fara raspuns criticile pe care i le-a adus primarul general al Capitalei, Traian Basescu, la adresa descentralizarii invatamintului preuniversitar. El a calificat declaratiile lui Basescu drept demagogice, afirmind ca primarul general "falsifica, fuge de raspundere si vrea sa induca in eroare". Marga sustine ca la nivelul ministerului nu exista alte fonduri decit cele pentru plata salariilor si citeva cheltuieli de mici dimensiuni, fiind necesara o rectificare bugetara pentru manuale si burse, se arata intr-un comunicat al MEN. "Traian Basescu fuge de raspundere pentru ca s-a opus, din rasputeri, finantarii mai bune a invatamintului, iar in 1995, actualul primar general a votat Legea invatamintului care prevede tocmai ceea ce el acuza acum: "trecerea reparatiilor din scoli si licee in bugetele locale", se mai spune in comunicat. In plus, Marga spune ca finantarea este asigurata de Ministerul Finantelor, si nu de MEN. (L.P.) PSDR si PDSR se apropie unul de altul incet, dar sigur PDSR si PSDR au ajuns ieri la a treia intilnire, in urma careia au descoperit puncte de vedere foarte apropiate. Prim-vicepresedintele PSDR, Petre Moldovan, ne-a declarat ca s-a constatat "o identitate de vederi sau puncte de vedere foarte apropiate". El a precizat ca in cele trei intilniri au fost discutate programele politicilor sociale, de cercetare-dezvoltare si s-au aminat cele privind societatea informatizata. Intilnirile viitoare, a spus Moldovan, vor avea ca subiecte agricultura si invatamintul, si vor fi facute la nivel de experti. Liderul PSDR a afirmat ca discutiile se vor finaliza in doua saptamini, dupa care vor fi incepute negocierile politice "pentru o eventuala alianta". Petre Moldovan a mai aratat ca, desi exista o apropiere intre programele PDSR si PSDR, pina in prezent nu au existat intilniri, partidele social-democrate fiind unele la guvernare, altele in opozitie. (L.P.) Constantinescu nu lasa minorii sa cumpere tigari Presedintele Romaniei a semnat si ieri mai multe decrete privind promulgarea unor legi. Printre acestea se afla si Legea privind aprobarea Ordonantei de Urgenta a Guvernului nr. 55/1999 pentru interzicerea publicitatii produselor din tutun in salile de spectacol si interzicerea vinzarii produselor din tutun minorilor. Potrivit noilor reglementari, se interzice vinzarea si oferirea produselor din tutun tinerilor sub 18 ani si vinzarea produselor din tutun prin automate, la bucata, si oferirea gratuita a acestor produse. Totodata, legea interzice orice fel de publicitate a produselor din tutun in salile de spectacol. Pentru nerespectarea acestor dispozitii se aplica amenzi contraventionale de pina la 50 de milioane de lei. (C.O.) 