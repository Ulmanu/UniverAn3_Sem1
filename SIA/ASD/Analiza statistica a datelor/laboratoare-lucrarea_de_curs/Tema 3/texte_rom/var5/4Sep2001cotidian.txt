 Razboiul audientelor in august Stirile bat divertismentul Luna august a fost dominata, din punct de vedere al divertismentului, de Romania 1. Cu cele doua festivaluri de muzica, "Mamaia 2001" si "Cerbul de Aur", televiziunea publica a cistigat de departe batalia audientelor. Cu un rating de 15,1% in seara Galei laureatilor, Festivalul "Mamaia 2001" a depasit toate asteptarile, situindu-se clar pe primul loc al productiilor interne in luna august. In aceeasi luna, "Cerbul de Aur" a ocupat si el un onorant loc trei (cu 13,9%, evident, in seara Galei laureatilor). Chiar daca ocupa locuri mai putin importante in clasamentul celor mai vizionate productii ale lunii, programele de stiri ale posturilor Romania 1, Antena 1 si Pro TV bat totusi, la o analiza mai atenta, programele de divertisment. Se vede treaba ca vacanta s-a terminat si romanii vor sa se puna la punct cu noutatile. Si daca la ora 19.00 Observatorul e lider autoritar (maximum de audienta - 14,3%), la ora 23.00, Observatorul si Stirile Pro TV se bat aproape de la egal la egal (11,8%, respectiv, 11,2%). Inca un argument pentru interesul crescut fata de programele informative este si clasamentul audientelor la filmele artistice. Cel mai vizionat film al lunii, "Harley si Marlboro" (Pro TV), n-a depasit un rating de 11,7%. Este clar deci ca in luna august programele informative au fost mai tari decit cele de divertisment. IRINA TUDOR DUMITRESCU Sursa: AGB Data research Internet Aproape totul, prin e-mail Mii de romani au acces, din motive financiare, doar la posta electronica. Cu un cont de e-mail se pot face, insa, lucruri pe care utilizatorii obisnuiti nici macar nu le banuiesc. La urmatoarele adrese de web, utilizatorii pot afla ca, de fapt, se pot dispensa de web pentru multe din nevoile lor. Un om cu acces la e-mail este un om aproape la fel de informat ca unul cu acces "din plin" la Internet. Pentru aceasta e nevoie sa fie abonat la diversele newslettere zilnice de pe Internet. Exista servicii de mesagerie automata care nu va trimit in casuta postala reclame, ci foarte complete buletine de stiri. Cel mai interesant newletter cu stiri generale este NextDraft (nextdraft.com), editat de un singur om, David Pell. Acesta intretine si o excelenta versiune cu stiri din domeniul IT, numita Davenetics (davenetics.com). Daca doriti sa aflati detalii despre stirile care v-au venit pe mail, puteti urma link-urile folosind serviciul de la pagegetter.com, despre care am mai scris. Sau, mai bine, folositi grabpage.org, care va trimite pagini de web intregi sub forma de atasamente ale mesajului. Acest din urma serviciu va permite, spre exemplu, chiar si sa primiti pagini de web in limbi straine, traduse in prealabil, via babelfish.altavista.com, intr-o alta limba dorita de dvs. Alt serviciu interesant, tracerlock.com, retine cuvintele-cheie pe care le transmiteti si va instiinteaza de fiecare data cind apare undeva pe web o noua mentiune a lor. Veti fi instiintati prin e-mail in aproximativ un sfert de ora de la aparitia pe web a unui nou articol care contine termenul cautat. Daca aveti, spre exemplu, o pagina personala, puteti astfel afla cind se vorbeste despre ea pe web! Adobe.com ofera un serviciu minunat: converteste fisiere PDF in alte formate, pentru cazul nefericit in care nu puteti face rost de programul Acrobat Reader. Pentru conversiunea in HTML trimiteti adresa documentului PDF la pdf2html@adobe.com, iar pentru conversiunea in format text scrieti la pdf2txt@adobe.com. Cu o simpla casuta de mail puteti primi fisiere de pe servere FTP si "gopher", puteti citi si scrie pe diverse forumuri, puteti folosi motoare de cautare si puteti trimite FAX-uri. Iar daca nu ne credeti, vizitati site-ul expita.com, un site al unui programator de la IBM a carui pasiune e sa gaseasca noi intrebuintari banalei poste electronice. Primul DVD reinscriptibil In aceasta luna, Hewlett-Packard va lansa primul aparat capabil sa reinscriptioneze discuri DVD. Aparatul va costa, la lansare, 599 de dolari, iar un disc DVD reinscriptibil "blank" (gol) se va vinde cu circa 16 dolari. Un DVD poate inmagazina o cantitate de date egala cu cea a sapte CD-uri. Distribuitorii de filme in format DVD sint ingrijorati de faptul ca noul aparat, in combinatie cu programele care anuleaza codul de protectie la copiere al DVD-urilor, va favoriza extinderea pirateriei si in domeniul discurilor video digitale. Cele mai interesante site-uri http://www.biobay.com/ Un site dedicat unui spectaculos fenomen natural din Caraibe. Apele unui golf care apartine statului Porto Rico sint saturate cu dinoflagelate - niste organisme minuscule care, la cea mai mica agitare a apei, devin luminiscente. Spectacolul este uimitor: daca-ti scufunzi mina in apa se creeaza suficienta lumina cit sa poti citi o carte! http://www.stetmagazine.com/ Revista Stet este o publicatie umoristica exclusiv online. Sa nu fiti dezamagiti de designul neingrijit al primei pagini! Paginile de interior sint mult mai reusite. Afirmatie sprijinita si de mentiunile favorabile primite de acest site din partea publicatiilor "Yahoo Internet Life", "Usa Today" si "Los Angeles Times". http://www.cia.gov/cia/ciakids Casa Alba a lansat, cu mult tam-tam, pagina sa de web destinata copiilor. Mult mai interesanta ni s-a parut insa versiunea pentru copii a site-ului CIA. Aceasta nu este citusi de putin plina cu sloganuri politice. Ba, dimpotriva. Aici copiii pot afla despre divizia canina si cea de porumbei calatori a CIA, pot citi povesti despre spioni celebri si pot juca jocuri de genul "Sparge codul secret" sau "Recunoaste deghizarile". http://freeweb.pdq.net/headstrong/ Un site despre spectaculoase experiente chimice si fizice care sint la indemina oricui. Zeci si zeci de asemenea experimente, care ilustreaza principiile fundamentale care guverneaza lumea. Ce grozave manuale scolare s-ar putea edita pe baza materialelor din acest site... Ministerul Sanatatii, in pragul dintre milenii Cititorii ne-au rugat sa semnalam Ministerului Sanatatii starea deplorabila in care se afla site-ul sau oficial, www.ms.ro. Prima pagina a site-ului amintit isi intimpina vizitatorii cu un text intitulat "Inceput de An, de Secol si de Mileniu" (sic!), o tableta de Daniela Bartos. Dupa cum se poate vedea, site-ul nu a mai fost actualizat de multa vreme, iar majoritatea link-urilor de pe site trimit la pagini inaccesibile. Lucru de mirare, intrucit ministrul afirma pe prima pagina: "Ne preocupa realizarea unei comunicari libere, atit pe verticala cit si pe orizontala, de fiecare data in sens biunivoc". Fapt care nu se reflecta pe pagina de Internet a ministerului. Ne intrebam de ce, fiindca web-ul necesita un efort de intretinere mult mai mic decit alte medii de comunicare. Dupa ce au venit ai lor la noi, stripperii nostri pleaca la ei Doamnele care n-au apucat sa-i vada pe vestitii Chippendales se pot consola cu "ai nostri", trupa de strip-tease masculin Judgemen, fostii Wild Boys, o echipa de baieti unul si unul, care si-au cistigat renumele dansind in Cafe Cinema si, mai apoi, in clubul Flamingo din Bucuresti. Dupa ce "dream-teamul" din Flamingo s-a scindat in doua, Flamingo Boys si Judgemen, fiecare si-a urmat calea, disputindu-si publicul feminin amator de spectacole de gen. "Judecatorii" vor pleca joi intr-un super-turneu in tara, urmind sa innebuneasca, pe rind, fetele de la Craiova (joi), pe cele de la Botosani (vineri) si Dej (duminica). Periplul va continua saptamina viitoare cu Rimnicu Vilcea (joi) si Sibiu (duminica). Evele care au visat sa dezbrace un judecator au ocazia sa-si indeplineasca fantezia. Judgeman Marco, liderul trupei, a terminat Dreptul si chiar a profesat citiva ani, impartindu-se intre sala de judecata, podiumul de prezentare de moda (a colaborat, ca model, cu mai multi creatori, printre care si Doina Levintza), si sala de spectacol (ca balerin, indrumat, printre altii, si de Luigi Casian si, mai apoi, ca stripper). Din echipa face parte si Alin Cimpan, alias Don Rico, considerat unul dintre cei trei stripperi completi ai momentului, alaturi de Claudiu si Alain, fratele simpaticei Nadine. "Deocamdata, nu mai dansam in Bucuresti. Au fost prea multe spectacole, iar publicul s-a saturat, a devenit chiar usor arogant, cum ii placea unui prieten sa spuna, cu crengi in nas si parul in flacari", spune Marco, citind o expresie patentata de amicul sau Mugur Mihaescu. Baietii de la Judgemen pleaca pe 24 septembrie intr-un turneu de 6 luni in Austria si vor dansa la Big Apple, in Viena, si la Xeno, in Bruck Mur. Pina atunci, doamnele din Romania pot profita de ei, cu atit mai mult cu cit baietii au adus de la prietenii austrieci o specialitate "picanta", table-dance, dansul pe masa pentru cele mai infocate dintre admiratoare. DIANA EVANTIA BARCA Folosind autosugestia Mona Nicolici se pregateste pentru o nastere usoara Mona Nicolici se apropie cu pasi repezi de momentul in care va aduce pe lume al doilea copil. Vedeta Antenei 1 si-a petrecut aproape intreaga vara la Breaza, la parinti, iar aerul de munte i-a priit de minune. Partea complicata este ca Mona nu are voie sa nasca pina pe 6 septembrie, data la care Vladut, primul copil al familiei Nicolici, se va intoarce de la mare. El a conditionat plecarea in vacanta cu promisiunea ca cel de-al patrulea membru al familiei sa nu vina pe Cum a decurs cea de-a doua sarcina a ta? A fost destul de grea sau, cel putin, mai grea decit cea cu Vladut. Probabil si pentru ca am mai imbatrinit. Am 33 de ani. Nici caldurile nebune ale acestei veri nu mi-au picat prea bine, in plus am avut si Ai luat mult in greutate? Nu m-am ingrasat. Cel putin asa spun cei din jur. Kilogramele pe care Cind si-a anuntat "venirea" fetita din pintecul tau? Data-limita a nasterii, preconizata de dr. Mateescu de la Spitalul Elias, este 14-15 septembrie, dar este posibil ca ea sa vrea sa vina Cum vei naste? Prin cezariana, ca si prima data. Acum, pentru ca stiu mai multe, sint putin mai tematoare decit la nasterea anterioara, dar am sa ma Ai facut cumparaturi? Te-ai pregatit cu ceva? Te-ai gindit la un nume? Ba chiar la doua. O va chema Maria Teodora, dupa numele celor doua Cine vor fi nasii? E vorba despre familia Bondari. Nu sint persoane publice. Sint cei mai buni prieteni ai nostri si tot ei l-au botezat si pe Iti doresti si un al treilea copil? Nu. Nu cred sa mai urmeze unul. Mi-am dorit doi copii si nu cred ca rezist nervos si la al treilea. OTILIA MIHAILOV Mihaeela Radulescu despre vacanta sa, "Eram noi, niste motociclisti si niste camionagii. Mi se parea genial!" Coincidenta sau nu, primele prezentatoare tv ale Romaniei, Andreea Marin si Mihaela Radulescu, s-au intors la mijlocul lunii august din calatoriile pe care le-au facut peste mari si tari. Daca Andreea Marin, am vazut, s-a intors cunoscindu-se mai bine, Mihaela Radulescu s-a intors blonda. Recent, "diva" Mihaela a declarat niste "lucruri absolut superbe" intr-un bine cunoscut saptaminal media. "Am batut America. Si nu oricum, ci cu simt de raspundere, cu traseu stabilit dinainte". Aici trebuie spus ca obsesia Mihaelei pentru organizare de la parinti vine: "Am amintiri foarte frumoase si stiu cit de mult le placea parintilor mei sa faca astfel de excursii, cit de organizati erau!". Dar, cu tot simtul ei de raspundere, Mihaela nu s-a organizat asa cum trebuie. Pe 3 august, de ziua ei, "calculasem de acasa ca voi fi in Caraibe, dar am facut o greseala", a fost in New York. Nu-i bai, caci "a fost superb! Am fost eu cu iubitul meu si cu o parte din familia Sota... Adica eu cu trei barbati! M-am simtit extraordinar!" Altadata, pe traseu, povesteste Mihaela, dormea in moteluri, "ca in filme". "Eram noi, niste motociclisti si niste camionagii. Mi se parea genial!" Apoi, Mihaela ne-a impartasit cum si-a cumparat, in buna parte, "colectia de toamna-iarna": "Culmea, dar mi-am luat lucruri de iarna". Dar, mai presus de toate, trebuie spus ca Mihaela si-a schimbat look-ul, asa cum a promis in ultima editie a raposatei emisiuni "Steaua ta norocoasa": "M-am facut blonda la un salon din New York. Daca as spune cit m-a costat as strica piata din Romania. E inadmisibil ce preturi sint acolo la coafor!" Ne intrebam si noi, cum a putut suporta una ca asta, la un pret atit de mic! RADU MEIROSU Romanii fac gesturi obscene presedintelui Potrivit unui raport SPP, principalele amenintari la adresa demnitarilor romani si straini au loc pe timpul deplasarilor acestora in coloane oficiale sau neoficiale. Spre exemplu, anul acesta, in Elvetia, coloana oficiala in care se afla presedintele Ion Iliescu a fost implicata intr-un accident rutier. Un autoturism strain a intrat in coloana si a lovit alte doua masini. Mai mult decit atit, ofiteri SPP ne-au declarat ca nu exista, practic, misiune la care cel putin o masina sa nu incerce sa intre in coloana oficiala sau vreun sofer vitezoman sa nu faca diverse gesturi obscene catre presedinte, premier sau membri ai guvernului. ALINA GRIGORE In curind, pe ACASA, "Amor Latino" - o misterioasa poveste de dragoste Trei celebri realizatori de telenovele si-au unit fortele pentru a oferi publicului un story plin de mister, romantism, tragedie, comedie si erotism. Pe scurt, ceea ce inseamna un amor latino adevarat. De fapt, nu este vorba despre o singura poveste de dragoste, ci de doua. Protagonistii sint doi frati, piloti la compania "Americana de Aviacion", la care familia detine o parte din actiuni, iar protagonistele sint fiica unui actionar majoritar al firmei si prietena ei. Din joaca, fetele fac schimb de identitate, baietii indragostindu-se de cineva care nu este cine pretinde a fi. Intre atitea incurcaturi si qui pro quo-uri, doar iubirea nu are nevoie de lamuriri suplimentare. Fernando, Nacho, Marina si Rosita sint uniti de un secret. Misterul dragostei le da mereu tircoale... In fruntea distributiei - un cvartet de forta sud-american: Coraima Torres, Diego Ramos, Ana Claudia Talancon si Mario Cimarro. CLAUDIA DABOVEANU Jam session, pe baza de programare In tineretea mea, un jam session era partea cea mai frumoasa a unui festival, concert etc. Dupa spectacolul propriu-zis, artistii se incingeau la votca si cintari, fara stresul reflectoarelor, publicului, eventualelor transmisii in direct. Cintau baietii (si fetele) ce si cum stiau ei mai bine. Si era extraordinar. Pe vremea aceea - vremuri saracacioase - ne gindeam ce bine-ar fi sa se poata inregistra un astfel de spectacol complet. Iata ca am ajuns vremurile sa vedem un jam session in direct. Pardon, nu unul, ci trei. La Romania 1, cu prilejul Cerbului de Aur. Entuziasmul cu care m-am asezat la privit si ascultat s-a stins insa, putin cite putin, ajungind, in cea de-a treia zi, sa semene leit cu plictiseala generata de obligativitatea vizionarii unei emisiuni care te scoate din pepeni. Sa explic. Daca in prima seara s-a mai pastrat ceva din spontaneitatea unui jam session - interpretii ieseau la rampa oarecum la intimplare, comentariul lui Berti Barbera fiind uneori chiar amuzant -, in cea de-a doua seara lumea a fost spontana pe baza de lista si, oroare!, de vreo doua ori chiar de play-back. Gabriel Cotabita, prezentatorul celei de-a doua seri de spectacol la botul calului, a reusit sa organizeze intr-atit de bine intrarile si iesirile ca s-a dus naibii tot farmecul. Fiecare interpret venea strigat frumusel de pe lista, se producea exact atit cit scria la catastif, dupa care se intorcea cuminte la loc. Si-abia acolo se desfasura, in spatele camerelor de luat vederi. In cea de-a treia seara, am renuntat la lupta, lamurita ca farmecul jam session-urilor de-antart a apus cu totul. Ca la putere sint tabelul si organizarea. Pacat! IRINA TUDOR DUMITRESCU La Prima TV, ora 20.00: "Ucide-ma din nou" Un thriller din 1989 cu o intriga mai mult decit atragatoare: Fay Forester, o femeie inteligenta si frumoasa, vrea sa scape de Vince (Michael Madsen), prietenul ei, un tip extrem de violent si gelos. Pentru a reusi, ea angajeaza un detectiv care sa-i insceneze moartea. O data disparuta fosta identitate, ea vrea sa-si refaca viata bazindu-se pe banii pe care i-a furat impreuna cu Vince. Detectivul ajunge chiar sa se indragosteasca de ea si ramin pentru o vreme impreuna. Insa minciuna are picioare scurte, iar sotul ajunge sa descopere inselatoria. Filmul reprezinta debutul tinarului regizor John Dahl, cel care mai tirziu avea sa confirme cu "Poveste din Red Rock West" cu Nicolas Cage (la care a semnat si scenariul) sau cu productia anului 1998 - "Quinta royala" cu Matt Damon. (C.P.) Bila alba / Bila neagra LSM Valea Jiului Liga Sindicatelor Miniere Valea Jiului s-a desolidarizat de intentiile lui Romeo Beja de a organiza miscari de protest in cazul in care Miron Cozma nu va fi scos din puscarie, pina pe 15 septembrie. Astfel, organizatia sindicala, condusa cindva chiar de "Luceafarul Huilei", da un semnal foarte clar ca se distanteaza de mentorul sau si ca nu intelege sa mai duca politica fortei si a mineriadelor. Dincolo de umbrele care inca mai planeaza asupra intregului hatis de interese din Vale, de care nici sindicatele nu pot fi straine, gestul LSMVJ este demn de apreciat. Cit despre Romeo Beja, fost locotenent al lui Cozma in ianuarie si februarie 1999, acum lider al unui sindicat neafiliat, dupa ce a fost dat afara din LSMVJ, ramine de vazut ce poate face el, in absenta sprijinului moral si logistic al sindicatelor "oficiale". Vama si Politia de Frontiera Trenul "Prietenia", care leaga capitalele Republicii Moldova si Romaniei, pare sa fie un tren al prieteniei dintre autoritatile romane si retelele de contrabanda. Baxurile cu tigari de contrabanda si baloturile cu alte produse destinate pietei negre sint aruncate din tren, la locuri bine stabilite, de unde "legaturile" le preiau, iar marfa ajunge sa se vinda, la negru, pe teritoriul romanesc. Totul este inconjurat de pasivitatea suspecta si revoltatoare a autoritatilor romane, incepind cu Vama si continuind cu Politia de Frontiera, Politia TF si chiar autoritatile locale din locurile unde marfa este comercializata. Prejudiciile sint imense, nu numai pentru bugetul de stat, ci si la capitolul securizare a frontierelor - criteriu de baza pentru eliminarea vizelor. La urma urmei, cu cine sintem noi prieteni? Cu Occidentul sau cu contrabandistii din Est? Telefonul cititorului "Mai multa asprime la controalele din piete" Dumitru Almasan, Bucuresti: Cred ca initiativa celor de la agricultura are mai mult o valoare teoretica. Cine isi inchipuie ca intermediarii care vind la tarabele din piete vor fi deranjati de noile certificate? Gasesc ei solutii sa-si pastreze in continuare afacerile cu munca altora! Ion Vasilescu, Bucuresti: Consider ca ar fi o prostie sa credem ca impunerea unor norme mai stricte de acordare a certificatelor de producator va duce la eradicarea mafiei tiganesti din piete si la stoparea speculei. Premierul nostru iubit ar trebui sa se implice direct in aceasta problema, ca pentru saracirea Adela Cremene, Focsani: Sint pensionara si m-am saturat sa cumpar mereu de la speculantii care vind legumele si zarzavaturile muncite de bietii tarani care nu mai au loc in piete din cauza mafiotilor. Sa nu le mai dea tarabe (n.r. - mafiotilor) si atunci vor Anton Amariei, producator agricol, Arges : Cum adica sa ma socoteasca dupa cit pot sa produc? Pai, daca dau griul pe cartofi si vreau sa vin sa ii vind in piata n-o sa-mi dea certificat ca o sa Anonima, Bacau: Trebuie mai multa asprime nu la acordarea hirtiei (n.r. - certificatul de producator), ci la controalele din piete! Acolo trebuie facut mai mult! Universitatea "Babes-Bolyai" din Cluj, a editat, in acest an, un curs de istorie in care o serie de idei sint sustinute prin citate din Ceusescu, Marx si Engels. - Cum va explicati aparitia unei asemenea lucrari? Asteptam raspunsurile dvs. la numarul de telefon 01.202.20.00 sau pe adresa de e-mail: danieln@expres.ro La Universitatea "Babes-Bolyai", cursantii invata istorie dupa citate ale fostului dictator Ceausescu le vorbeste studentilor Zilele trecute ne-a cazut in mina cursul de "Istorie Medie Universala", editat anul acesta de Universitatea clujeana Babes-Bolyai, institutie de invatamint superior cu prestigiu in Romania, condusa de fostul ministru al invatamintului, Andrei Marga. Scos sub auspiciile "Centrului de Formare Continua si Invatamint la Distanta", cursul se adreseaza studentilor din anul II, de la Facultatea de Istorie. Dupa parcurgerea citorva pagini am ramas tablou. Pe linga invocarea repetata a lui Marx si Engels, brosura citeaza un personaj care, pina si in manualele pentru elevii de scoala generala, apare ca un sinistru al istoriei moderne a Romaniei: Nicolae Ceausescu. Astfel, ca sa nu pice la examen, studentii clujeni sint acum nevoiti sa bage bine la cap citate din gindirea fostului dictator, despre subiecte precum rascoalele taranesti sau nasterea natiunilor. In cele 534 de pagini ale cursului abunda citate din lucrarile lui Karl Marx - "Capitalul" si "Forme pregatitoare productiei capitaliste" - ambele publicate in 1960, respectiv 1956. Un alt autor invocat copios este Friedrich Engels cu "Originea familiei, a proprietatii private si a statului". Ce cauta doi teoriticieni ai comunismului intr-un manual de istorie medievala, publicat in anul de gratie 2001, la Cluj, n-am reusit sa aflam. Socul cel mare vine insa o data cu sub-capitolul "Rascoale taranesti", unde, la pagina 144, apare urmatorul citat: "Subliniind caracterul si insemnatatea luptei antifeudale a taranimii din tara noastra, tovarasul Nicolae Ceausescu, secretarul general al Partidului Comunist Roman, arata ca "Din cele mai vechi timpuri, lupta taranimii pentru pamint si o viata mai buna s-a impletit strins cu lupta intregului popor pentru inlaturarea relatiilor de exploatare si asuprire pentru dezvoltarea societatii romanesti pe calea progresului social". In subsolul paginii este indicata si sursa "genialului" citat: Nicolae Ceausescu, "Romania pe drumul construirii societatii socialiste multilateral dezvoltate, vol. 9", Editura Politica, Bucuresti, 1974. Citind aceste halucinante pasaje incepi parca sa-ti imaginezi ce mult il pasionau pe Ceausescu, in timpul liber, relatiile vasalice sau cele dintre feud si iobag. Asta pentru ca, la pagina 170, unde se vorbeste despre centralizarea statului in secolele XI-XV, cei de la Universitatea "Babes-Bolyai" apeleaza din nou la Nicolae Ceausescu, facind de aceasta data referire la volumul 3, din "Romania pe drumul desavirsirii constructiei socialiste", Editura Politica, 1969, pag. 709. Astfel, studentii au de memorat urmatorul pasaj: "Analizind conditiile istorice... tovarasul Nicolae Ceausescu, secretar general al Partidului Comunist Roman, arata ca "Acolo (in vestul Europei - n.r.) procesul de dezvoltare a natiunilor s-a infaptuit cu mult inainte, societatea a putut avansa mai iute, orinduirea feudala s-a destramat mai rapid, deschizind drum relatiilor de productie capitaliste, progresului economic si cultural". "Poate trebuia sa dam cu carioca peste" Contactat, decanul Facultatii de Istorie, Teodor Nicoara nu a parut uimit ca in 2001 studentilor li se preda dupa citate din Nicolae Ceausescu. "Colectivul nostru de specialisti nu a descoperit o alta sinteza despre istoria medievala. Este vorba de un suport de curs, care a fost fotocopiat dupa o lucrare aparuta inainte de 1989 a profesorului Radu Manolescu din Bucuresti. Este pentru uz intern, noi am distribuit-o doar studentilor. Le-am pus-o la dispozitie pentru discursul pozitivist din ea si nu pentru interpretare, care este de mult depasita. Poate, intr-adevar, trebuia sa dam cu carioca, cu un creion, ceva, peste astfel de citate", ne-a declarat decanul Teodor Nicoara. FLORIAN BICHIR Adrian Cioroianu, lector universitar, Facultatea de Istorie, Universitatea Bucuresti: "Este terifiant ca, la 12 ani dupa disparitia fizica a lui Ceausescu, sa mai existe interpretarile lui istorice. In alta ordine de idei, nu atit disparitia lui era importanta cit interpretarea istorica, pentru ca in acesti 12 ani s-au facut suficiente deschideri, astfel incit sa nu mai fie nevoie de un curs in care Ceausescu aparea ca o culme a marxism-leninismului. Cu atit mai mult, ma surprinde ca acest lucru se intimpla la Cluj. Eu cred ca este, in primul rind, o lipsa de respect fata de cursul profesorului Radu Manolescu. Banuiesc ca nu i s-a cerut acordul pentru publicare. Pentru ca, altfel, cred ca ar fi amendat Lucian Boia, profesor universitar, Facultatea de Istorie, Universitatea Bucuresti: "E o inconstienta si o lipsa flagranta de profesionalism. Au reprodus mecanic un curs. Nu poti sa afirmi ca nu exista un curs. Au un specialist, iar acesta trebuie sa faca un curs. Nu trebuia doar scos Ceausescu, cursul trebuia regindit, dupa rigorile istorice de astazi. In cel mai rau caz, daca nu aveau curs puteau sa dea o bibliografie, nu trebuiau sa copieze cursul vechi". Primarul Silea si-a facut cavou in biserica Toader Silea nu e considerat primul gospodar al comunei sucevene Stulpicani doar pentru ca a fost ales anul trecut primar ci si pentru ca este, de departe, cel mai bogat om din zona. Detinator al unei fabrici de mobila, al unei brutarii, a mai multor magazine, a numeroase proprietati, despre Toader Silea se poate spune ca are si o biserica. Numai din banii lui, cheltuind circa 15 miliarde de lei, Toader Silea a construit o mindrete de biserica in satul natal. Ca orice ctitor care se respecta, el a dispus ca portretul de familie sa fie pictat pe unul dintre peretii interiori ai bisericii. Mai mult, actualul primar PD si-a pregatit si locul de veci, tot in incinta bisericii. Saracul satului "Am fost unul dintre cei mai saraci oameni din localitate. Mama mea a murit de peste 50 de ani, iar pe tatal meu nu l-am cunoscut. Am fost cinci copii orfani, eu am fost cel mai mic din familie. Inca de la 12 ani m-am intretinut singur. Scoala primara am terminat-o lucrind noaptea in fabrica, ziua la cursuri. Mi-am zis ca daca vreodata o sa am bani, o sa constriecs o biserica". Asa isi incepe Toader Silea povestea. Pictura in foita de aur, in valoare de 3 miliarde In 1994 a inceput constructia bisericii, lucrarile fiind finalizate dupa 4 ani. "Toti banii care i-am cistigat in acesti zece ani de zile i-am daruit satului, prin constructia acestei biserici si prin repararea fatadei vechii biserici din sat, unde lucrarile au costat circa 170 milioane de lei". Biserica din visul sau de copil a fost construita din caramida dubla, cu sase centuri metalice, "ca sa dainuie peste secole". Naosul are 16 metri latime, cu peste patru metri mai lat decit pronaosul. Pe laturile care deschid arcuirea naosului troneaza doua jilturi imparatesti, unul destinat lui IPS Pimen, iar altul lui Toader Silea. Toata pictura este facuta in foita de aur si costurile depasesc trei miliarde de lei. Numai pictura. Biserica este pictata partial si in exterior, exterior care este inspirat dupa Trei Ierarhi". Catapeteasma bisericii este si aceasta unicat, fiind realizata dupa un model original, de catre un sculptor care nu avea patru degete, sculptor trecut in lumea celor drepti in urma cu trei ani. Portret de familie in incinta bisericii La intrarea in biserica se afla, pe peretele din dreapta, pictat Toader Silea si cele doua fete ale lui, Codruta si Liliana, fiind scrise cuvintele: "Unicul ctitor al Bisericii cu hramul Adormirea Maicii Domnului si Sf. Teodor". Pe peretele invecinat troneaza pictura Arhiepiscopului Sucevei si Radautilor, IPS Pimen. "Pentru jertfa pe care am facut-o Bisericii Ortodoxe, IPS Pimen mi-a oferit si mi-a inlesnit posibilitatea ca eu sa fiu inmormintat in pridvorul bisericii. Sint ctitor absolut al acestei biserici, motiv pentru care am fost si pictat. Dar voi reface pictura cu mine, deoarece s-a facut pictura dupa o fotografie care nu a fost tocmai potrivita pentru a ma caracteriza. Deasupra picturii care il prezinta pe Toader Silea se afla macheta bisericii, iar in partea inferioara poate fi zarita o piatra funerara, neagra. "Este o piatra funerara adusa din nordul Africii si, cu ajutorul ei, mi-am facut casa de veci. Piatra a costat 40 de milioane de lei, la care s-a adaugat 20 de milioane de lei transportul pina in Italia, iar din Italia mi-a fost adusa de un colaborator". In lunile urmatoare, biserica va fi dotata si cu incalzire centrala. In curtea bisericii se afla Casa Parohiala, unde, dupa cum ne-a explicat Toader Silea, "mi s-a rezervat o camera de protocol pe care o voi folosi in timpul vietii. Dupa ce nu voi mai fi, va intra in patrimoniul institutiei bisericesti". Primul laic inmormintat intr-o biserica, dupa mai bine de 400 de ani Toader Silea ar fi primul laic inmormintat intr-o biserica, dupa mai bine de 400 de ani. Mai multi preoti cu care am discutat ne-au spus ca ultimul laic inmormintat intr-o biserica este un boier din Ardeal, care a trait in secolul XVI. TIBERIU AVRAM Meteorologii anunta ploi in urmatoarele zile Un bucurestean s-a inecat, duminica seara, din cauza furtunii Furtuna violenta care s-a produs duminica seara in Capitala nu a produs numai pagube materiale (copaci rasturnati si masini avariate), ci si victime omenesti. Dumitru Cantu, plecat la pescuit cu un prieten, s-a inecat in Lacul Morii dupa ce barca improvizata in care se afla a fost rasturnata de valurile provocate de vintul puternic. Meteorologii anunta ca in zilele urmatoare bucurestenii se mai pot astepta la ploi in averse, dar vintul nu va mai fi la fel de puternic. Furtuna de duminica seara a avut loc in urma "ciocnirii" curentilor reci de aer veniti din zona de nord a tarii cu temperaturile ridicate care s-au mentinut in Bucuresti. Meteorologii precizeaza ca incepind cu aceasta saptamina valorile termice vor fi in scadere, astfel incit nu vor mai fi conditii de producere a unor fenomene similare celui de duminica. Maximele termice nu vor depasi 28 de grade Celsius. (I.A.) Furtuna de miliarde de lei la Brasov O puternica furtuna s-a abatut, duminica dupa-amiaza, peste citeva sate din tara Fagarasului. In Hirseni, Caciulata, Lupsa, Sebes si Hoghiz s-au distrus peste 600 de locuinte, unele raminind fara tigla pe acoperis, altele fara geamuri. Satenii au trait un adevarat cosmar, mai ales ca peste citeva case au cazut copacii rupti de vintul puternic. O anexa a unei gospodarii a fost mistuita de foc. Pe linga toate acestea, furtuna a nimicit si sute de hectare de culturi agricole din aceste localitati.(C.C.) Grindina de 15 centimetri in Vrancea Mai multe localitati din judetul Vrancea au fost batute de piatra noaptea trecuta. Potrivit informatiilor furnizate de autoritatile locale, in comunele Paunesti, Fitionesti si Vizantea, situate la aproximativ 35 de kilometri de Focsani, au cazut precipitatii violente sub forma de ploaie si grindina. "Stratul de grindina care a facut ravagii prin gradinile localnicilor depasea pe alocuri 15 centimetri", se arata intr-un comunicat dat publicitatii de IJP Vrancea. Dupa cum au declarat localnicii, bobul de piatra a depasit pe alocuri marimea oului de porumbel si au distrus tot ce mai era prin gradinile oamenilor si pe cimpurile din apropiere.(S.V.) Transplant de deget in numele Domnului Calugar operat ca sa isi faca cruce Medicii ieseni au reusit o premiera pentru chirurgia romana. Specialistii de la Clinica de Chirurgie Plastica Operatorie din cadrul Spitalului de Urgente din Iasi au amputat degetul aratator de la mina stinga unui calugar pentru a putea fi "pus" la mina dreapta. Calugarul Ghelasie (33 de ani), de la o manastire din judetul Neamt, fusese adus tot ieri in stare destul de grava, dupa ce fusese accidentat la un abric. Specialistii au constatat ca degetul lui Ghelasie nu mai putea fi salvat si atunci s-a recurs la o metoda salvatoare. Dr. Theodor Stamate, seful Clinicii de Chirurgie Plastica Operatorie din cadrul Spitalului de Urgente Iasi, a declarat ca exista posibilitatea ca degetul sa poata fi schimbat in acest mod, mai ales ca preotii care il insoteau pe Ghelasie au spus ca pentru un om al Bisericii este necesar sa-ti faci cruce asa cum trebuie s-o faca un crestin. "Am reusit pregatirea locului in care fusese aratatorul si apoi, in citeva minute, am amuptat acelasi deget de la mina cealalta. Operatia a reusit si dupa un tratament de recuperare, calugarul va putea sa-si faca cruce foarte bine, ba chiar sa efectueze munci, dar cu conditia sa nu suprasolicite mina. Din ceea ce cunosc eu si colegii mei, in lume au mai fost efectuate doar cinci astfel de operatii", a declarat dr. Theodor Stamate. Savantul iesean a precizat ca o asemenea operatie nu a mai fost executata in Romania si doar cinci au fost facute in lume. CATALIN DUMITRESCU Editia de Transilvania Oile muresene, chemate la berbecuti Specialistii de Directia Sanitar-Veterinara Mures fac apel catre detinatorii de ovine din zona sa treaca de urgenta la monta animalelor. "Fiindca monta are loc prea tirziu, cele mai multe oi nasc cu o luna inainte de Pasti, astfel incit mieii sacrificati au abia 2-3 kg. Pentru ca oile sa nu fie extenuate, se recomanda ca berbecii sa fie scosi noaptea din turma. De asemenea, berbecii trebuie sa fie furajati corespunzator, pentru a da randament corespunzator si sa fie pusi la monta cu oi de rasa, specifice zonei", ne-a declarat Emil Stanculescu, director in cadrul Directiei Agricole Mures. ADRIANA MACSUT Sfatul Batrinilor, la Zalau La Primaria municipiului Zalau s-a constituit, ieri, "Sfatul Batrinilor", organism consultativ al primarului, format din persoane de virsta a treia (peste 65 ani). Cei cinci "batrini", Gheorghe Pernesiu, Vasile Caraba, Tiberiu Kerekes, Teofil Dreptate si Ilie Gorgan, se vor intilni in ultima zi de miercuri a lunii, pentru a consulta unele proiecte de hotariri ale Consiliului local, cele initiate de primar si, daca va fi necesar, se vor face unele propuneri de imbunatatire a acestora. CAMELIA BUHASCHI Tandemul Itu-Duma, la un pas de a scapa de bratul legii Alexandru Itu, fiul unei foste grefiere de la Tribunalul Cluj, ar putea fi eliberat astazi din Penitenciarul Gherla. Impreuna cu Ioan Duma, el a fost arestat in urma cu sase luni sub acuzatia de complicitate la furt si tainuire. Cei doi sint judecati pentru numeroase furturi din apartamente. Pentru ca alegeau mai ales locuinte ale unor personaje vestite in Cluj, cei din tandemul Itu-Duma au fost considerati unii dintre cei mai mari spargatori din ultimii ani. Acum, dupa declaratiile recente ale lui Ioan Duma, potrivit carora ar fi dat toate spargerile de unul singur, judecatorul Vasile Grunea a dispus punerea in libertate a lui Itu. Masura a fost atacata cu recurs de catre Parchetul de pe linga Tribunalul Cluj, Curtea de Apel urmind sa se pronunte astazi sau miine. In acelasi dosar, instanta a mai dispus si eliberarea coinculpatei Ibolya Manolescu, prietena lui Duma. Aflat in penitenciar, Ioan Duma, judecat pentru numeroase furturi din apartamente, a facut citeva declaratii spectaculoase care risca sa arunce in aer intregul proces al tandemului de spargatori Itu-Duma. Astfel, acesta din urma afirma acum ca a dat toate loviturile de unul singur si pretinde ca a dat vina, initial, pe amicul lui, Itu, fiul unei foste grefiere, pentru a se razbuna pe el deoarece nu i-ar fi returnat un imprumut in valoare de 3.000 de marci germane. Unii procurori cred ca, in acest fel, Duma vrea sa-l trimita "afara" pe Itu pentru ca acesta sa poata influenta declaratiile ulterioare ale martorilor. Cert e ca, pe baza ultimelor declaratii ale lui Duma, facute pe 30 august, judecatorul Vasile Grunea a dispus, in cazul lui Alexandru Itu, schimbarea masurii arestarii preventive cu aceea de a nu parasi localitatea. El a tinut cont atit de declaratiile lui Ioan Duma cit si de faza avansata de judecata in care se afla dosarul, de faptul ca Alexandru Itu este arestat de mai bine de sase luni si de virsta acestuia, 20 de ani. Decizia Tribunalului Cluj a fost pronuntata cu drept de recurs in termen de cinci zile. Aceasta masura a fost atacata deja de catre Parchetul de pe linga Tribunalul Cluj care a declarat recurs, considerind masura netemeinica si nelegala. Grefiera, absolvita de calitatea de "sursa" Procurorii considera ca decizia luata de judecator ridica un mare semn de intrebare, de vreme ce ultimele declaratii ale celor doi inculpati, Ioan Duma si Alexandru Itu, date in 30 august 2001, se bat cap in cap. Duma afirma, de exemplu, ca a furat trei calculatoare pe care i le-a dat lui Itu, acesta din urma valorificindu-le contra sumei de 10 milioane de lei. Itu sustine, insa, ca nu a primit decit doua calculatoare de la Duma, pe care le-ar fi vindut cu cinci milioane de lei. Seria contradictiilor este lunga, culminind cu una care apare in cazul declaratiilor lui Duma. Acesta afirma ca "ponturile" cu privire la locuintele unor avocati si judecatori le-ar fi primit de la tot felul de taximetristi, desi in faza de urmarire penala spusese ca sursa era fosta grefiera Gabriela Itu, mama lui Alexandru. Partea proasta este ca in locuinta Gabrielei Itu, politistii si procurorii au descoperit dosare de la Sectia Executari Penale, locul de munca al fostei grefiere, precum si o pereche de pantaloni care proveneau din garderoba avocatului Daniel Buda, a carui locuinta fusese sparta in seara de Revelion. Din cercetarile efectuate s-a stabilit ca Ioan Duma a comis aproximativ 100 de furturi intr-o perioada de un an, creind un prejudiciu de citeva miliarde de lei. Printre cei ale caror locuinte au fost sparte de banda lui Duma se afla si Aristide Dinistreanu, unul dintre cei mai bogati oameni din judetul Cluj. Din locuinta acestuia au disparut 500 de milioane de lei si mai multe obiecte de valoare. MIHAI SOICA Artificierul decedat, principalul vinovat 10 maistri minieri si sefi de sector - cercetati penal "Tragedia de la Vulcan nu ar fi avut loc daca artificierul Marin Mihaita si-ar fi facut datoria ca la carte si ar fi respectat normele de protectie a muncii", a declarat ieri Nicolae Voinoiu, inspector general adjunct al Inspectiei de Stat in Munca, presedintele comisiei care a cercetat cauzele accidentului de la Mina Vulcan. Ieri au fost facut publice rezultatele anchetei privind cauzele exploziei produse la inceputul lunii august la Mina Vulcan, in urma careia 14 mineri si-au pierdut viata si alti 4 au fost raniti. Potrivit expertilor, explozia s-a produs pe fondul existentei simultane a unei acumulari de gaz metan si a unei surse de aprindere, precum si din cauza nerespectarii normelor de protectie a muncii. Normele nu au fost respectate nici de minerii intrati in abataj, nici de o parte dintre cei ramasi la suprafata, motiv pentru care Inspectoratul Teritorial de Munca a dispus amendarea a 16 persoane ramase la suprafata minei si inceperea cercetarii penale (neglijenta in serviciu) pentru alti 10, printre care maistri minieri, sefi sector aeraj si responsabili cu securitatea miniera. Principalul vinovat este insa artificierul, sustin anchetatorii, care, de altfel, si-a pierdut si el viata in explozie. "Artificierul este suveran la locul de munca si singura persoana capabila sa decida in privinta operatiunii de impuscare. El ar fi trebuit sa indeparteze minerii din zona de puscare, ceea ce nu a facut. In plus, nu a folosit decit 15 metri din cablul de puscare desi rola primita de la magazie avea 40, iar aceasta este o practica des intilnita la artificieri". Potrivit cercetarilor, artificierul nu se numara printre cei sase oameni beti, intrati in mina. Responsabilii MMSS au precizat chiar ca este o practica printre ortaci sa-si umple, la intrarea in sut, sticlute cu bautura si sa le bea in abataj. De aceea, controlul la intrare nu este eficient si nici relevant. MIHAELA BALEA Centrale termice, dezafectate Pentru ca majoritatea localnicilor si-au achizitionat centrale termice individuale sau si-au facut sobe de teracota, cele trei centrale termice ale orasului Jibou care deserveau cartierele de locuinte din localitate au fost dezafectate si dezmembrate, iar materialele feroase au fost valorificate la Remat. Incinta lor va fi folosita de un investitor din Italia, care si-a depus la sediul primariei oferta de cumparare, intentionind sa le transforme in ateliere de pielarie. (C.B.) Opt la suta din romani vor legitimatie de maghiar Institutul de sondaje si marketing din Tirgu-Mures a efectuat in judetul Mures un sondaj referitor la optiunile pentru legitimatia de maghiar. Din testul efectuat a rezultat ca 8,2 la suta din romani vor solicita acest act, in timp ce 27 la suta dintre maghiari nu sint interesati de respectiva legitimatie. ADRIANA MACSUT Ceva mai putini someri Rata somajului din judetul Hunedoara a scazut, in luna iulie 2001, cu 3% fata de valoarea inregistrata in luna iunie si cu 12a fata de cea inregistrata in aceeasi perioada a anului trecut, transmite Mediafax. Reprezentantii Agentiei Judetene de Ocupare si Formare Profesionala (AJOFP) Hunedoara au declarat, ieri, ca numarul persoanelor aflate in evidenta si plata s-a ridicat la 34.000. Dintre acestia, peste 18.000 au beneficiat de indemnizatie de somaj, 386 au primit ajutor de somaj, peste 15.000 de someri fiind neindemnizati. (D.B.T.) Fetita lovita de ARO O fetita de doi ani si opt luni a fost internata, duminica seara, in stare grava dupa ce a fost accidentata de o masina condusa de un sofer fara permis, transmite Mediafax. Daniela Rus Darmaris se juca pe un podet din municipiul Bistrita, cind a fost lovita de un Aro 243, condus de Dumitru Muti, 35 de ani, care nu avea permis de conducere. Fetita a fost internata de urgenta, iar cercetarile continua cu autorul in stare de libertate. (D.B.T.) Ultima tigara Petre Criscan, din Satu Mare, a fost internat la Sectia Anestezie, Terapie Intensiva a Spitalului Judetean Timisoara cu arsuri de gradele II, III si IV pe mai mult de jumatate din suprafata corpului. Barbatul este de nerecunoscut dupa ce fata, miinile, picioarele si toracele i-au ars ca o faclie. El fusese gasit arzind in apropierea unui SRL din Timisoara unde lucra ca paznic. Se pare ca din greseala, cind a vrut sa mute o galeata cu diluant de pe un raft, si-a turnat-o pe cap si peste haine. Nu a dat importanta acestui fapt, a lasat deoparte recipientul si, nervos, a dat sa-si aprinda o tigara, moment in care hainele impregnate cu diluant au luat foc. GEORGETA PETROVICI Obligatiuni municipale Dupa Mangalia, orasul Tirgu-Mures este cel de-al doilea din Romania care va emite obligatiuni municipale. Potrivit hotaririi Consiliului local, se vor emite obligatiuni in valoare de 20 de miliarde lei, lansarea acestora pe piata facindu-se in conformitate cu Legea finantelor publice locale. (A.M.) Castelul Corvinestilor nu va fi retrocedat Primarul Hunedoarei, Remus Maris, ne-a declarat ieri ca solicitarea de retrocedare a Castelului Corvinestilor este lipsita de fond si, ca atare, nu i se va da curs. "Cererea de retrocedare a Castelului Corvinestilor nu este intemeiata, iar solicitantii nu au acte prin care sa dovedeasca ca ar putea fi proprietarii castelului", afirma Maris. In urma cu citeva zile, un pensionar din Tirgu-Jiu, care pretinde ca este descendent al lui Matei Corvin si mostenitorul Castelului Corvinestilor de la Hunedoara, a depus o cerere de retrocedare la Primaria Hunedoara. Potrivit celor declarate de primar, solicitantul castelului nu a depus actele doveditoare si, chiar daca acest lucru s-ar fi intimplat, tot nu ar fi putut sa devina proprietarul edificiului pentru ca acesta nu se incadreaza in prevederile Legii 10, privind retrocedarea imobilelor preluate abuziv de regimul comunist. (S.B.) Actiunile lui Romeo Beja nu au succes in Valea Jiului Membrii Ligii "Miron Cozma", organizatie condusa de Contantin Cretan si Romeo Beja, ameninta cu ample proteste de strada in cazul in care Miron Cozma nu va fi eliberat pina la data de 15 septembrie. Cretan afirma ca a strins deja 325 de mii de semnaturi pentru eliberarea lui Cozma si ca actiunea va continua in judetele din Moldova si in nordul tarii, la Baia Mare. Paradoxal, aceste actiuni nu se bucura de succes tocmai in Valea Jiului, zona de care se "ocupa" Romeo Beja, care a fost dat afara din sindicatele miniere si s-a ales si cu contractul de munca desfacut. Prin urmare, toate protestele urmeaza a se desfasura in judetul Gorj. Vasile Savu presedintele Ligii Sindicatelor Miniere, ne-a declarat ca minerii din Vale nu se raliaza la aceste actiuni de vandalism si cere organelor in drept sa isi interzica asemenea miscari prin care se incearca destabilizarea Vaii Jiului. MARIUS MITRACHE LOTO SRI Angajatii Loteriei Romane Sibiu trebuie sa-i spuna sefei ce vorbesc cu familia Directorul Centrului Loteriei Romane din Sibiu, Delia Dolomet, le-a cerut angajatilor, printr-o nota interna, sa consemneze intr-o fisa continutul convorbirilor telefonice. Lucratorii din cadrul Loteriei se simt lezati pentru ca li se cere sa dea o astfel de nota pentru orice apel efectuat sau primit. Ei se simt anchetati si spun ca sefa lor a mostenit deprinderi anchetatorii de la Serviciul Roman de Informatii, unde a lucrat inainte de a cistiga postul de director al Loteriei Romane din Sibiu. Intregul colectiv a trimis presei un comunicat prin care isi exprima nemultumirea fata de atitudinea directorului Delia Cristina Dolomet. "Nu stim ce vrea, de fapt, prin astfel de masuri, pentru ca nota telefonica spune altceva. Ea vorbeste la telefon mai mult decit intregul personal", ne-a declarat Mihai Cristescu, angajat al Loteriei Romane din Sibiu. Semnalarea convorbirilor se face si cu ajutorul unui calculator care verifica declaratiile angajatilor. La rindul ei, printr-o declaratie scrisa oferita presei, directorul Delia Dolomet spune ca masurile luate de ea sint spre binele institutiei, care a ramas citeva luni fara conducere. "Nota interna este foarte normala si angajatii nu stiu sa se supuna unor reguli absolut necesare. Eu nu le-am cerut sa-mi faca cunoscut continutul convorbirilor private pe care le au. Liniile noastre telefonice functioneaza printr-o intelegere a RomTelecomului, iar noi am decis sa expunem acel calculator si ca reclama", ne-a declarat directorul Loteriei Romane Sibiu, Delia Cristina Dolomet. Conducerea Loteriei Romane Brasov ne-a declarat ca nu cunoaste nimic despre aceasta masura interna luata de catre Delia Dolomet, chiar daca angajatii sibieni sustin ca au anuntat isprava si la Bucuresti. De asemenea, ei spun ca directoarea "este insuportabila" si ca doi angajati au plecat de cind a sosit ea la conducerea filialei sibiene a Loteriei Romane. "Noi credem ca aceste masuri nu se potrivesc cu regulile dintr-o institutie civilizata", au mai precizat angajatii Loteriei Romane Sibiu. FELIX DAMIAN Si-a dat foc pentru ca n-are locuinta Daca n-o sa primeasca o casa, Mihai Bordea spune ca se va arunca de pe primarie Mihai Bordea, 29 de ani, din Baia Mare, si-a dat foc simbata, in fata barului "Calypso". "Am luat benzina, am turnat-o pe mine si mi-am dat foc. Stam intr-un WC din blocul devastat de pe Uranus pentru ca ne-au evacuat din locuinta de pe Horia. Ne ploua, ne este frig si nu mai putem suporta. Vrem si noi o locuinta", ne-a declarat barbatul aflat in suferinta pe patul Spitalului Judetean Baia Mare, unde a fost internat cu arsuri de gradul II si III pe o suprafata de 30% din corp. La scurta vreme dupa ce si-a dat foc, el s-a aruncat intr-o balta pentru a stinge flacarile care il cuprinsese cu repeziciune. Mihai sta in concubinaj de 12 ani si are doi copii, o fetita de zece ani si un baiat de sase. Munceste ocazional, iar concubina nu are nici un loc de munca. Dupa iesirea din spital, doreste sa-si puna in aplicare un plan mai vechi, daca primaria nu-i va onora doleanta, si anume acela de a se arunca de pe cladirea institutiei conduse de primar. ADRIAN RUSU Rahat si cacao pentru bolnavii din Zalau Spitalul Judetean Salaj, aflat in plina campanie de aprovizionare, solicita de la cei interesati oferte de pret, conditii de transport, garantii de calitate, conditii de plata, cont la Trezorerie, pentru diferite alimente. Iata care este necesarul lunar, Hellas pentru hrana persoanelor spitalizate in aceasta unitate, in viziunea conducerii spitalului: biscuiti, 3.000 pachete la 150 g; boia de ardei-220 pachete la 100 g; bulion-660 cutii la 420 g; cacao-100 pachete la 100 g; ceai-300 pachete; conserva carne porc-1.600 bucati la 145 g; eugenia-3.000 bucati; faina alba-350 kg; faina malai-600 kg; fasole verde-800 borcane la 720 g; marmelada-900 kg, gris-100 kg; Hellas-250 flacoane de 1 litru; margarina-2.400 cutii la 500 g; mazare-1.100 borcane la 720 g; orez-700 kg; oua-2.700 bucati; otet-140 litri; pate ficat-1.000 bucati la 100 g; piper-220 pachete la 5 g; zahar-850 kg; zahar vanilat-200 pachete; ulei-800 litri; tocana legume-600 borcane la 420 g; sare macinata-350 kg; napolitane-2.500 bucati, si rahat-250 kg. In continutul "solicitarii" se spune ca "spitalul va putea achita contravaloarea produselor in maximum 40 de zile". CAMELIA BUHASCHI Copil disparut in Paring Peste 50 de persoane cauta un minor, disparut, in urma cu o saptamina, in masivul Paring. Iosif Galatan, in virsta de 6 ani, a plecat in seara de 28 august din cabana parintilor sai, situata in Gura Plaiului, la aproximativ 2 km in amonte de Cabana Rusu. Minorul mai fugise de doua ori de acasa, motiv pentru care parintii, care mai aveau opt copii, nu s-au alertat imediat. In ziua in care a disparut, baiatul i-a spus mamei sale ca merge pina in vale, sa vada cum aterizeaza un elicopter pe care il vazuse survolind zona. Abia dupa trei zile, dupa ce l-au cautat pe la stinele din apropiere, parintii au anuntat Politia municipiului Petrosani. Pentru actiunile de cautare, IPJ Hunedoara a mobilizat 21 de politisti, 25 de jan-darmi si 13 localnici. In mod inexplicabil insa, nu a fost contactata echipa salvamont din Paring. Pina la inchiderea editiei, echipele de salvare cautasera, fara succes, pe o suprafata de 15 kilometri patrati. Cautarile sint ingreunate si de ploaia abundenta care a cazut in zona, motiv pentru care echipele de cautare cred ca sansele ca minorul sa fie gasit in viata sint minime. MARIUS MITRACHE Patru urmariti general in filiera Ecuador In cazul retelei de traficanti de stupefiante descoperita la Oradea au fost emise sase mandate de arestare, doi dintre acuzati aflindu-se in arestul politiei, iar ceilalti patru fiind dati in urmarire generala, sustin surse din cadrul Parchetului de pe linga Tribunalul Bihor, citate de Pro Tv Oradea. Parchetul nu a dezvaluit inca numele celorlalte cinci persoane implicate in acest caz alaturi de Delia Popa. Potrivit acelorasi surse, trei dintre cei implicati sint barbati, iar trei, femei. In arest se afla, impreuna cu fosta secretara a unui senator PSD, unul dintre distribuitori. Delia Popa a fost casatorita cu un roman din localitatea bihoreana Dusesti care a emigrat in Ecuador, unde a intrat in lumea interlopa a traficantilor columbieni de droguri. Procurorii presupun ca acesta expedia drogurile ascunse in colete postale. Persoana respectiva ridica pachetele si vindea stupefiantele, inclusiv in unele scoli si discoteci din Oradea. Banii proveniti din vinzarea drogurilor erau expediati de Delia Popa pe numele fostului ei sot, in Ecuador . (D.B.T) Referendum la CSR Liderul Sindicatului "Vatra" din Combinatul Siderurgic Resita, Iancu Muhu, s-a intilnit ieri dimineata cu angajatii societatii, informeaza Rompres. El le-a comunicat oamenilor rezultatul intrevederii de simbata, de la Bucuresti, dintre ministrul APAPS, Ovidiu Musetescu, si reprezentantii Combinatului. Liderii de sindicat din CSR, prezenti la Apaps au considerat toate discutiile un esec total. Astfel, Iancu Muhu a propus un referendum printre angajatii CSR, din care sa reiasa daca protestele vor fi sau nu continuate. Liderii de sindicat sint nemultumiti de faptul ca muncitorii din combinat nu reactioneaza la situatia creata in CSR pentru ca, spun ei, in acest fel nu se va rezolva problema cu care se confrunta siderurgia resiteana. (D.B.T.) Aeroportul risca sa piarda Aeroportul International Arad, aflat in subordonarea administrativa a Consiliului Judetean, se confrunta in prezent cu lipsa personalului autorizat in vederea eliberarii unor avize sanitar-veterinare pentru marfa care soseste pe calea aerului. Din acest motiv, aceste curse sunt dirijate spre aeroportul din Timisoara. "Am obtinut avize din partea Ministerului Finantelor si din partea Politiei de Frontiera, Singurul aviz care se lasa asteptat, in mod absolut inexplicabil, este cel pe care trebuia sa il primim din partea M.A.A.P. Situatia trebuie reglementata pina cel tirziu la data de 20 septembrie a.c., data la care se va schimba orarul curselor aeriene, in caz contrar existind riscul ca Aeroportul International din Arad sa piarda cursele aeriene de Ancona, respectiv de Stuttgart", a declarat vicepresedintele CJ Arad, ing. Gheorghe Falca. (D.B.T.) Sediu pe spinarea contravenientilor Inspectorul-sef al OJPC Maramures, Elena Carausan, a cerut ieri ca toti contravenientii sa presteze activitati in folosul comunitatii, in sensul participarii acestora la construirea unui nou sediu OPC: "Noua ne-ar conveni ca ei sa faca un sediu nou al OPC; astfel, s-ar lecui". Inspectorul-sef OJPC a mai spus ca nu stie cum vor reactiona patronii in momentul in care instantele vor incepe sa ia astfel de hotarari. ADRIAN RUSU Primatul Austriei, in Romania Cardinalul Cristoph Schonborn, arhiepiscop de Viena si primat al Austriei, a facut ieri o escala la Cluj, in drum spre Durau, unde va sustine, impreuna cu mitropolitul Daniel al Moldovei, un seminar cu tema "Iluminism si isihasm". Cardinalul Schonborn a declarat ca vizita se doreste o cale de apropiere intre bisericile catolice si ortodoxe romanesti, despre care stie ca se afla intr-o relatie incordata. La 56 de ani, arhiepiscopul de Viena Cristoph Schonborn este cel mai tinar cardinal catolic. MIHAI BACALU Hepatita la Dumitra Satul bistritean Dumitra se confrunta cu un focar de hepatita, transmite Mediafax. Medicii spun ca in ultima perioada s-au inregistrat 24 de cazuri de imbolnaviri de hepatita, numar record, avind in vedere ca in anii trecuti aici se inregistrau doar doua-trei cazuri. Ieri, o alta persoana suspectata de hepatita din Dumitra a fost internata in Sectia Boli Infectioase a Spitalului Judetean Bistrita-Nasaud. Aida Colda, medic primar epidemiolog in cadrul Directiei Judetene de Sanatate Publica Bistrita-Nasaud, a declarat ca, dintre bolnavi, marea majoritate sint copii cu virste cuprinse intre 2 si 17 ani, un singur adult din Dumitra, in virsta de 24 de ani, imbolnavindu-se si el. (D.B.T) Un botosanean cu pareza spastica din nastere a petrecut 32 de ani legat de un fotoliu Ion Cojocaru, din comuna botosaneana Romanesti, si-a revazut familia de curind, dupa 32 de ani, din cauza unei boli extrem de rare, pareza spastica. Revederea lui Ion cu familia lui din Romanesti a fost posibila cu sprijinul unor englezi. Ion este internat la Caminul spital din Ionaseni, unde este tinut legat de miini pentru a nu se rani din cauza miscarilor. Englezii care l-au ajutat pe Ion vin la Ionaseni in fiecare an sa-i sprijine financiar si moral pe pacientii internati la camin. "Mama a taiat o gaina si-am mincat pina m-am saturat" "Mama a plins tare mult cind m-a vazut. A taiat o gaina si am mincat pina m-am saturat", spune Ion despre ziua in care s-a reintilnit cu familia lui. "Din intimplare, am aflat ca familia lui Ion locuieste in satul meu natal si am luat legatura cu mama lui, Maria Cojocaru", spune directoarea caminului, Angela Curelaru. Ea adauga ca, initial, aceasta a refuzat orice discutie despre fiul ei, dar mai apoi a acceptat ca el sa fie adus acasa pentru o zi. Revenit in camin, Ion vorbeste numai despre "familia lui". Asteapta ca mama lui sa se tina de promisiunea ca, intr-o zi, sa-l duca acasa pentru o saptamina. La camin, Ion sta imobilizat intr-un fotoliu, cu miinile legate tot timpul, pentru a nu se rani prin miscari necontrolate. Muschii si incheieturile ii sint atrofiate de boala. In Romania nu exista nici pina astazi un tratament fie si de ameliorare pentru afectiunea fizica pe care o are. Ion a fost internat de familie intr-o Casa de Copii din Botosani, la doi ani de la nastere, in 1981. Un timplar i-a promis cu ceva timp in urma ca ii va face un fotoliu in care sa stea mai bine. Nu s-a tinut de cuvint. "Acus e toamna si scaunul meu nu e gata. M-a pacalit nenea timplarul", spune Ion. El vorbeste cu dificultate din cauza danturii afectate de boala. Intelege ce i se spune. Vorbeste, din cind in cind, cu personalul caminului. Ceilalti pacienti il ocolesc. De prieteni, nici nu poate fi vorba. In rest, zilele trec la fel de incet pentru tinarul Ion Cojocaru, care nu a mers niciodata pe picioarele lui din cauza parezei spastice. CRISTIAN DIMOFTE Medicii de la Clinica de Cardiologie Timisoara incearca sa salveze viata unui nou-nascut Andreea, operata pe cord la numai sapte zile Andreea-Maria Rizescu, o fetita nascuta in urma cu sase zile la Bucuresti, va fi operata miine dimineata la Timisoara. Ea s-a nascut cu patru malformatii severe ale inimii, fapt care i-a indreptatit pe medicii de la Spitalul Municipal Bucuresti sa ii acorde maximum doua luni de viata in cazul in care nu e tratata. La cea mai mica miscare, Andreea-Maria se invineteste pe tot corpul. Fetita a venit pe lume cu vasele mari ale cordului transpozitionate (inversate), are canalul arterial al inimii permeabil, la care se adauga doua defecte septale-interventricular si interatrial. Micuta, adusa duminica de urgenta de la Bucuresti cu un avion, este unicul copil al familiei Rizescu. Fetita a ajuns la Timisoara la Clinica de Cardiologie, unde va fi supusa unei serii de investigatii laborioase care sa confirme sau sa infirme diagnosticul pus de medicii din Capitala. Ei au optat pentru clinica din municipiul de pe Bega pentru ca aceasta si-a facut deja un bun renume in tratarea cazurilor extreme. In urma cu o luna, aici a fost operat, in premiera nationala, alt nou-nascut suferind de o malformatie asemanatoare a cordului. Dr. Ion Socoteanu, seful Clinicii de Cardiologie Timisoara, care si-a intrerupt luni de dimineata concediul, special pentru a se putea ocupa de cazul micutei Rizescu, ne-a declarat: "Andreea-Maria are in prezent o stare relativ buna. Dar malformatia in sine, daca evolueaza, risca sa ii provoace moartea, astfel ca lucram cu ea contracronometru". Daca nu va fi tratata in timp util, din cauza malformatiilor, fetitei i se poate oricind declansa o bronhopneumonie sau, in cel mai rau caz, i se poate opri inima. GEORGETA PETROVICI Trenul regilor, regele trenurilor Orient Express a fost oprit de Cortina de Fier dupa ce a scapat din doua razboaie mondiale Timp de 94 de ani, luxosul tren Orient Express a transportat printi si diplomati, pungasi marunti si spioni celebri, devenind unul dintre decorurile preferate ale autorilor de romane politiste si ale filmelor de aventuri. Cartile Agathei Christie si ale lui Graham Greene, precum si filme clasice, cum ar fi "Din Rusia, cu dragoste" sau "Crima din Orient Express", reinvie cu nostalgie legenda trenului care a incetat sa mai circule in urma cu mai bine de trei decenii. 7 tari in 3 zile Romantica poveste a Orient Express-ului a inceput pe 4 octombrie 1883, la Paris. Peste 3 zile, 9 ore si 40 de minute, pasagerii sai ajungeau la Istanbul. Primul tren transcontinental din lume traversase o Europa pe atunci fragmentata, in care nu exista inca nici macar un sistem al fuselor orare. Aceasta remarcabila realizare i-a apartinut unui singur om, Georges Nagelmackers, care a reusit sa convinga regi si birocrati sa permita pasagerilor sai sa calatoreasca in conditii deosebite de-a lungul celor sapte tari traversate de Orient Express, fara a mai schimba trenurile. Cele 12 vagoane de dormit si trei vagoane restaurant au fost produse in Anglia, intre anii 1922 si 1930, fiind inscriptionate cu litere aurii. Vagonul cu numarul doi este cel in care s-a produs crima din romanul Agathei Christie. Regi, amante si spioni Vagoanele luxoase de clasa I, cusetele de dormit si vagoanele-restaurant faceau din acest tren un adevarat hotel pe roti. Serviciul de inalta calitate si "bucataria cosmopolita" atrageau mai totdeauna pasageri din rindul demnitarilor acelor vremuri, precum Tarul Boris al Bulgariei, Leopold al II-lea al Belgiei, ducele de Windsor si membri ai dinastiei de Habsburg. Potrivit zvonurilor care circulau la acea vreme, regele Carol al II-lea al Romaniei calatorea deseori cu Orient Express-ul, ale carui vagoane erau "cuibusorul" unei aventuri amoroase clandestine de lunga durata. Numerosi mesageri regali si spioni, printre care si faimoasa Margaretha Zelle, cunoscuta sub numele de Mata Hari, alegeau Orient Express-ul datorita serviciului ireprosabil si discretiei personalului. Scapat de nazisti, oprit de comunisti Orient Express-ul a supravietuit ambelor razboaie mondiale, insa, cu timpul, din ce in ce mai putini pasageri primeau permisiunea de a trece granitele Blocului de Est. In "anii de glorie" ai socialismului, pasagerii, din ce in ce mai putini la numar, erau intimpinati la granita comunista de chipurile incruntate ale granicerilor, care cautau pe sub banchete si in "podul" vagoanelor marfa de contrabanda, facindu-si loc cu lovituri de picioare aplicate televizoarelor si masinilor de spalat pe care muncitorii romani care se intorceau din Occident si le aduceau acasa. Pe 20 mai 1970, ultimul tren direct de la Paris la Istanbul a plecat cu 20 de minute intirziere. Trenul a fost scos din circulatie pentru a fi restaurat conform schitelor de la inceputul secolului. Renascut din propria-i cenusa Povestea Orient Express-ului nu se opreste insa aici. Din 1982, un nou Orient Express calatoreste intre Londra si Venetia. VSOE (Venice Simplon-Orient Express) este un tren privat, proprietatea lui James Sherwood, care a restaurat vechile vagoane ale trenului original, cu lambriuri din lemn si alama si finisaje Lalique. Noua tapiterie rezistenta la foc a fost recreata dupa modelul original. Norocosii pasageri ai noului Orient Express pot aprecia opulenta in stil art deco a vagonului-restaurant, in care un pianist reinvie atmosfera inceputului de secol XX. Este insa posibil ca pina si acest traseu scurtat sa fie anulat. Desi trenul circula pe un alt traseu decit cel original, si anume doar pe distanta Londra-Venetia, ajungind ocazional pina la Roma, Praga, Budapesta sau Bucuresti, iluzia este perfecta: eleganta si luxul care sint atributele Orient Express-ului exista inca. Bucuresti, 1998: 20 de minute intirziere, la fel ca in 1970 Pentru prima oara dupa caderea comunismului, celebrul tren Orient Express a patruns din nou in Romania pe data de 5 septembrie 1998. Celor 130 de calatori, in special americani si canadieni, care au platit cu 4000 de lire sterline biletul, compania le-a rezervat pentru turul inaugural o serie de surprize. In Romania, Orient Express-ul a intrat in cursul noptii de 4 spre 5 septembrie, la ora 23,30, prin Vama Curtici. De aici, sirul luxos de vagoane s-a indreptat spre Sinaia, unde turistii au putut vizita Castelul Peles. Cu o intirziere de 20 de minute, trenul a oprit in gara Baneasa, folosita pe timpuri de familia regala si, mai apoi, de liderii Partidului Comunist. O formatie de muzica populara, ai carei componenti purtau costume traditionale, i-a intimpinat pe calatori cu piine si sare la Ieri, calatorii din Orient Express s-au inghesuit sa vada Pelesul Unul dintre cele mai vestite trenuri de epoca - Orient Express - a oprit ieri dimineata in Gara Sinaia, la ora 7.45. Toti calatorii, care au venit in special din Austria, au tinut sa viziteze, cit trenul stationa in Sinaia, adica mai bine de sase ore, Castelul Peles. La ora 14.00, Orient Express-ul a plecat spre punctul terminus al calatoriei - Istanbul. VIOLETA STOICA LIVIA CIMPOERU [43][pl.dll?rid=expresro] 