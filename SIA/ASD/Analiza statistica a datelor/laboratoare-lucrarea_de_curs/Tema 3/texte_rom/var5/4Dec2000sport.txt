 In exclusivitate pentru "Evenimentul zilei", fostul international spune lucrurilor pe nume Raducioiu: "In Romania, fotbalul nu e profesionist" Divizia A l-a recuperat, dupa 10 ani de exil, pe Florin Raducioiu, copilul teribil al fotbalului romanesc. Suporterii au vrut sa-l revada pe cel care a innodat picioarele columbienilor la World Cup '94, insa nimic n-a mai fost ca altadata. Revenit la echipa sa de suflet, Dinamo, "Marele Blond" a fost postat de Dinu in spatele virfurilor, unde arata ca un pusti ratacit prin ograda vecinilor. Desi fizicul nu l-a tradat, Raducioiu n-a mai ridicat lumea in picioare, iar golurile si actiunile sale fulminante le mai gasim doar in cartea de istorie. Despre cum a regasit fotbalul autohton dupa un deceniu, precum si alte intimplari din viata singurului jucator roman care a ajuns la AC Milan puteti citi in interviul dat in exclusivitate cotidianului "Evenimentul zilei". "Simt ca mai exista blaturi!" Cum a fost despartirea de campionatul romanesc? Imediat dupa terminarea Campionatului Mondial din Italia, Bari m-a transferat rapid, fara sa stea prea mult pe ginduri. Jucasem cu nationala doua partide la Bari, iar cei de acolo m-au vrut foarte mult. Am plecat intr-o lume noua, in Italia. Eram, practic, un pusti. Nu stiam limba italiana, nu cunosteam pe nimeni acolo. Bari a angajat un traducator care se tinea scai de mine. Ma insotea chiar si in vestiar. Cum ai regasit Romania dupa 10 ani? Sint multe lucruri schimbate. Hotelurile, barurile au luat o fata noua. Cu toate acestea, situatia putea fi mai buna. Este prea multa disperare in tara, asta-i impresia mea, iar mentalitatea este si ea foarte paguboasa. De ce ai revenit totusi? Am fost impins de curiozitate! Trebuie sa recunosc ca acum am probleme de adaptare. Am nostalgia Vestului! Ma penalizeaza si faptul ca stau departe de familie. In Romania, fotbalul nu e profesionist. De asemenea, asa-zisul profesionism al jucatorilor este foarte scazut. Intr-adevar, blaturile sau meciurile trucate, cum li se mai spune, s-au mai redus, insa eu simt ca ele mai exista! Fotbalisti buni sint, problema o reprezinta antrenorii. Nu aduc nimic nou in sistemul de pregatire. Ne trebuie antrenori noi, gen Bölöni, care au pregatit in Occident. "Lucescu este cel mai bun antrenor roman din toate timpurile" Care este antrenorul la care tii cel mai mult? Fara doar si poate, nea Mircea (n.r. - Lucescu). Este cel mai bun antrenor roman din toate timpurile. Tin foarte mult la el. Sa pregatesti pe Inter nu e putin lucru. Cine n-ar vrea sa antreneze, doar si citeva minute, pe Inter? Halagian? N-are cum! Va ramine doar un vis pentru el fiindca, pur si simplu, e imposibil! Sint mai mult decit sigur ca nea Mircea va ramine singurul roman care a antrenat vreodata in Serie A. Este indragostit de acest campionat. In anii Ô80, citea in autocar "Gazzetta dello Sport" si "Corriere dello Sport". Care a fost cea mai buna perioada a carierei tale? Cea de la Brescia, sezonul '92-'93, cind am marcat 13 goluri. Nu erau multe, dar erau importante. Alaturi de Mateut, Sabau si Hagi am facut lucruri mari. Unde crezi ca ai gresit de n-ai ajuns mai sus? Dupa Mondialul din '94 am facut o mare greseala. Am plecat din Italia pentru a juca in Spania. Practic, n-aveam de ales. Am fost intr-un fel obligat sa fac acel pas. Eu n-am vrut sa plec din Italia. "Hagi era inspiratia mea" Mai sustii ca Hagi trebuie clonat? Hagi a contribuit la 70-80 la suta din realizarile mele. M-a sprijinit in momentul de virf al carierei mele. Hagi era inspiratia mea. Ma punea fata in fata cu portarul, asa cum numai el stie. Bineinteles, eu trebuia sa dau gol pentru ca nu oricine stie sa dea gol. Daca ne uitam pe casete, din cele 20 de goluri date la nationala, 15 sint din pasele lui. Daca nu as fi renuntat in Ô96 la nationala, cred ca as mai fi dat 20 de goluri, cu Hagi alaturi de mine. La Bresia, la fel. Daca il vad acum pe Gica, ne imbratisam si luam cina impreuna. Am ramas in relatii bune cu el. "Stateam in camera cu Brian Laudrup" Cum a fost perioada AC Milan? Senzationala. Stateam in camera cu Brian Laudrup. Era acolo o constelatie de vedete. Van Basten nu mai juca, incercind sa-si revina dupa accidentarea suferita la glezna. Era un baiat simplu. Imi aduc aminte ca am jucat cu nationala in Faroe, unde am batut cu 4-0, iar eu am marcat toate golurile. Cind am venit in vestiar, la Milanello, primul care m-a felicitat a fost marele Van Basten. Cum e sa joci impotriva lui Boroncoi, dupa ce l-ai infruntat pe Baresi? (Ride) Baresi nu vorbea deloc. Era foarte tacut, dar in teren era ca un leu. Nu am vazut un jucator sa se pregateasca, la 34 de ani, cu determinarea cu care o facea Baresi. Mamma mia, ce fotbalist! Sebastiano Rossi era mai scirbos. Era cam increzut, prea plin de el. Inaintea unor meciuri importante, in cantonament vedeai ca aterizeaza un elicopter. Venea Silvio Berlusconi (n.r. - finantatorul "Diavolului") sa ne incurajeze. Un om de o inteligenta extraordinara. AC Milan e o alta lume. Ai schimbat cam multe echipe... Nu sint singurul jucator care a facut acest lucru. La Espanyol am stat doi ani. In Anglia, la West Ham, m-am dus din pura curiozitate, dar si la insistentele lui Ilie Dumitrescu. Am gresit si atunci, pentru ca acolo se joaca foarte dur. Nu regret nimic, nici macar episodul Stuttgart. Mi-am imbogatit cultura, am invatat germana si engleza. "Am vrut sa ma fac tenisman" Daca te-ai trezi din nou copil, te-ai mai face fotbalist? Nu, nicidecum. Eu am vrut sa ma fac tenisman, dar, intr-o zi, tata m-a luat de mina si m-a dus la o selectie la Steaua. Imi aduc aminte ca nu s-a prezentat antrenorul in ziua respectiva, asa ca am incercat, 24 de ore mai tirziu, la Dinamo. Acolo, totul a mers bine. Practic, accidental am ajuns fotbalist. Te-ai casatorit cu o italianca, intr-o perioada in care romancele "mureau" dupa Raducioiu. Asta a fost situatia. Am stat mai mult in Italia. Pe Astrid (n.r. - sotia atacantului) am cunoscut-o in tribuna. Era in octombrie Ô92, la un meci Brescia - Cagliari. Eram accidentat. Astrid era angajata unei firme de publicitate. Avea in subordine patru-cinci fete care ofereau cafea celor din tribuna oficiala. Am vazut-o, mi-a placut, iar apoi, dupa meci, un prieten mi-a facut cunostinta cu ea. De atunci, sint indragostit de ea. DANIEL CONTESCU Tinarul arbitru dezminte ca ar fi ofiter "Nu sint angajat in SRI", precizeaza Alexandru Tudor Alexandru Tudor, arbitrul care a oficiat la centru in partida Dinamo-Rapid 2-1, din sferturile de finala ale Cupei Romaniei la fotbal, a fost atacat vehement de oficialii echipei invinse, care l-au acuzat ca i-a ajutat pe "ciinii rosii" sa cistige. Conducatorii giulestenilor si-au argumentat afirmatiile nu numai prin penalty-ul acordat, in opinia lor, gratuit pentru Dinamo in repriza secunda, cit si prin faptul ca Tudor ar fi ofiter angajat in SRI. Tinarul cavaler al fluierului a refuzat, ieri, sa faca vreun comentariu: "Am vorbit cu domnul Pantea si dinsul mi-a spus sa ma abtin de la orice replica pina miine (n.r. - azi), dupa ce va fi analizat jocul de oamenii abilitati de federatie". Acuzatiile rapidistilor l-au amuzat pe Tudor: "Nu sint angajat in SRI, n-am nici o legatura cu aceasta institutie. De fapt, daca as fi fost, intr-adevar, ofiter sub acoperire la vreun serviciu de informatii, pot fi siguri domnii de acolo ca nu ar fi aflat acest lucru niciodata. Eu lucrez la firma tatalui meu, care are ca obiect de activitate comertul. Si pentru a lamuri definitiv lucrurile, precizez ca nu comercializam nici produse «Samsung», nici bastoane, nici microfoane, nici altceva care sa aiba legatura cu Dinamo sau cu Rapid. Atit pot sa declar, deocamdata". Se pare ca prestatia lui Alexandru Tudor la meciul Dinamo-Rapid a fost una apreciata de observatorul intilnirii, Aron Huzu, dar si de ceilalti oameni din Comisia Centrala de Arbitraj. Bucuresteanul are mari sanse sa fie absolvit de vina dupa acest joc, in ciuda presiunilor facute de rapidisti pentru a obtine suspendarea lui. MATEI UDREA Satul sa frece banca de rezerve, Bogdan Lobont vrea sa plece de la Ajax Bogdan Lobont trece printr-o perioada critica la echipa sa de club, Ajax Amsterdam. Considerat cel mai indreptatit urmas al lui Stelea intre buturile nationalei de fotbal, ex-rapidistul a fost achizitionat de olandezi la sfirsitul anului trecut, dar numarul meciurilor jucate sub tricoul "lancierilor" poate fi numarat pe degete. Satul sa frece banca de rezerve, Lobont a anuntat conducerea de la Ajax ca vrea sa plece la alt club. "O decizie definitiva voi lua dupa vacanta de iarna. Nu vreau sa ma grabesc in nici un fel, sa nu se spuna ca fug de greutati. Voi astepta sa treaca anul, dupa care ma voi hotari, in functie de evolutia lucrurilor. In orice caz, am sa joc. Indiferent ca o voi face la Ajax sau la alt club", este hotarit Bogdan. Romanul s-a plictisit si de amagirile mai-marilor de la formatia din Amsterdam: "Am vorbit cu ei si i-am anuntat ca, daca tot nu am loc in echipa, vreau sa plec in alta parte, definitiv sau doar sub forma de imprumut. Mi-au spus sa le las trei zile ragaz, sa se gindeasca, dupa care m-au anuntat ca nici nu se pune problema unui transfer. Nu vor sa-mi dea drumul. Mi-au explicat ca-si pun sperantele in mine, ca eu sint portar modern, jucatorul viitorului, ca asa si pe dincolo, dar toate astea nu ma incalzesc deloc. Habar n-am cind voi prinde si eu loc de titular. Grim (n.r. - portarul titular la Ajax) are 35 de ani. Anul trecut anuntasera toti ca o sa se retraga, ca a aparat prost. Dar el a continuat. Acum se pune iar problema sa renunte la activitatea competitionala, dar el este printre cei mai vechi aici, iar decizia pe care o va lua atirna greu". Dupa meciul de campionat disputat de Ajax ieri, la ora 14.00, Lobont urma sa se imbarce la ora 18.15 intr-o aeronava cu destinatia Alger. "Bineinteles, si azi tot pe banca voi fi", bombanea ieri, la prinz, tinarul portar. "Situatia asta ma pune intr-o postura dificila si fata de domnul Bölöni. Sint foarte bucuros ca dinsul are inca incredere in mine, ca ma sprijina si ma cheama la actiunile echipei nationale. Abia astept sa ajung in Algeria. M-am saturat de atmosfera de aici. Ploua continuu, bate vintul si toata ziua n-ai altceva de facut decit sa dormi, sa te uiti la televizor sau sa citesti". MATEI UDREA Halagian ar putea lasa Ceahlaul cu ochii-n soare Florin Halagian, antrenorul echipei de fotbal Ceahlaul Piatra Neamt, trebuie sa dea un raspuns, pina pe 15 decembrie, daca va mai pregati formatia de la poalele Pietricicai. Armeanul are prevazuta in contract o clauza potrivit careia, dupa terminarea primelor 15 etape, se poate retrage de la cirma echipei. Incertitudinea la nivelul echipei este foarte mare, tehnicianul nedezlegind deocamdata enigma l Jucatorii Costel Enache, Costel Ilie si Vali Avadanei, studenti in anul I la IEFS Iasi, au sustinut simbata, la Piatra-Neamt, examene orale la obiectele Gimnastica de baza si Informatica. Cind au intrat in sala de concurs, profesorul i-a intrebat pe cei trei: "Voi in ce an sinteti?". "In 2000!", a raspuns sec unul dintre fotbalisti, prea putin familiarizat cu termenii scolari. Avadanei a fost cu greu convins sa prezinte un program Windows, subiectul care ii picase pe biletul extras: "Doamna profesoara, eu va spun, daca vreti, pe ce parte dribleaza Vladoiu si Radu Niculescu, nu despre soft-uri si hard-uri" l Ionut Covrig, Tiberiu Serban, Marian Purica si tatal acestuia din urma, Iordache (antrenor secund la Ceahlaul II), si-au facut o echipa cu care intentioneaza sa participe la un turneu de sala in orasul Buhusi, intrecere la care un sponsor olandez a pus la bataie sume importante de bani. Echipa celor patru pietreni poarta numele "Asasinii" l Vali Avadanei urmeaza sa se opereze, in aceasta saptamina, la o clinica din Bacau, de o deviatie de sept. ( D.C. ) FC National, fara apa si curent Iorgulescu sustine ca "BNR cere plata chiriei pe ultimii trei-patru ani" Pina cu putin timp in urma, echipa FC National era privita cu invidie de majoritatea gruparilor din prima divizie fotbalistica, fiind socotita solida din punct de vedere financiar. Intre timp, situatia s-a schimbat radical, clubul din Parcul cu Platani fiind inglodat in datorii pina peste cap. Asa a fost posibil ca antrenamentul de simbata al "bancarilor" sa fie anulat din cauza faptului ca arena din Cotroceni a ramas fara apa si energie electrica! Furnizarea acestora a fost sistata de RGAB si CONEL deoarece FC National n-a achitat facturile de plata de luni intregi. "Problema n-ar fi ca nu s-a facut antrenamentul de simbata. Sedinta de pregatire poate fi recuperata oricind pentru ca, oricum, sezonul s-a terminat. Adevarata problema e alta. In joc este soarta unui club care a facut istorie in fotbalul romanesc", ne-a declarat presedintele Gino Iorgulescu. Foarte suparat, fostul candidat la sefia Ligii Profesioniste de Fotbal a mai precizat ca zilele acestea va avea loc o sedinta extrem de importanta a Consiliului de Administratie, in urma careia se va sti incotro o va apuca Nationalul. "S-a spus despre noi ca am fi un club departamental, insa iata ca Banca Nationala ne cere plata chiriei pe ultimii trei-patru ani. Asa se intimpla atunci cind ajungem la mina unui guvernator si a doi viceguvernatori interimari", a mai adaugat Iorgulescu. Necazurilor legate de problemele strict administrative li se adauga cele pricinuite de banii pe care FC National trebuie ii inapoieze jucatorilor Radu Niculescu si Gabi Popescu, cei doi fotbalisti imprumutind clubul cu o suma destul de mare in urma cu doua luni, pentru a se putea achita contractele altor sase "bancari". Tot in sedinta Consiliului de Administratie se va analiza si comportarea nesatisfacatoare a echipei in tur. Mai mult ca sigur, Marius Lacatus va fi inlocuit din functia de antrenor. SILVIU TANASE Un roman face legea in tara campioanei mondiale si europene Moldovan impinge FC Nantes pe primul loc in Hexagon Copiii din cartier il vineaza pentru autografe Viorel Moldovan a marcat un nou gol in campionatul francez, deschizind scorul in partida FC Nantes - Guingamp, scor 2-1. Atacantul roman a inscris in minutul 29, iar in urma acestui rezultat echipa "canarilor" a trecut pe primul loc in clasament, in fata celor de la Sedan, care au spulberat formatia PSG, 5-1. Cele doua echipe sint separate de golaveraj, dar FC Nantes are de disputat un meci-restanta cu Bastia. "Vio-gol" a ajuns la sapte goluri marcate in 19 etape, in timp ce in Cupa UEFA a punctat de patru ori. "Vin copiii din cartier la poarta casei, sa le dau autografe . Am primit o basculanta de scrisori. Nici n-am timp sa le deschid. Lumea e foarte multumita la Nantes. I-am invins pe cei de la Guingamp fara cinci titulari". Despre meci, bistriteanul a afirmat: "Terenul era desfundat, greu pe anumite portiuni. Am fost schimbat cu Da Rocha, in minutul 82. Spectatorii m-au aplaudat calduros. Eu n-am jucat spectaculos. De fapt, ce ne trebuie spectacol? Cine vrea spectacol, sa se duca la teatru. Datoria mea este sa dau gol". In clasamentul golgeterilor, Moldovan ocupa pozitia a patra, cu sapte reusite, la egalitate cu brazilianul Sonny Anderson (Olympiques Lyon) si francezul Nicolas Anelka (PSG). BOGDAN GHEORGHE Soarta lui Dinu se decide joi Cornel Dinu calarea asta-vara un cal alb pe care-l mina spre un obiectiv indraznet: Cupa, campionatul si calificarea in Liga Campionilor. A venit insa Olisadebe si a retezat o treime din visul de argint al calaretului. S-au revoltat, apoi, Steaua, Otelul si Petrolul, asa ca demiterea antrenorului n-a mai mirat pe nimeni. Moartea lui Hildan a nascut gestul superb de solidaritate al jucatorilor care l-au cerut pe Mister inapoi. Conducerea a ajustat obiectivul la dimensiuni rezonabile: un loc pe podium si calificarea in semifinalele Cupei Romaniei. Finalul de sezon il gaseste pe Mister cu 51 la suta realizari: eliminarea Rapidului si un punct distanta de FC Arges, medalia de bronz a turului. Cum profesionismul nu iarta, ar urma, firesc, renuntarea la Dinu. Victoria in fata rivalilor din Giulesti a mai limpezit insa apele in Soseaua Stefan cel Mare. Nicolae Badea, presedintele Consiliului de Administratie de la FC Dinamo (for care se va intruni joi pentru a lua in discutie viitorul bancii tehnice), a declarat, la finele jocului cu Rapid, ca Dinu nu are de ce sa se simta "vinat" de conducerea administrativa. "Puteam sa-l demitem dupa infringerile suferite in fata Poloniei Varsovia si a Stelei", a mentionat omul de afaceri. Surse din interiorul Consiliului de Administratie apreciaza ca Procuroru' va ramine la cirma corabiei dinamoviste. ALIN PAICU Flash Ganea l-a pocnit pe Seitz! Atacantul roman Ioan Viorel Ganea, care evolueaza in 1.Bundesliga, la VfB Stuttgart (echipa aflata in prezent pe locul 17), si-a iesit din fire, la finalul partidei din etapa trecuta. Dupa incheierea meciului Werder Bremen-VfB Stuttgart (1-0), Ganea, care a evoluat 90 de minute, a avut o altercatie cu Jochen Seitz, celalalt atacant, pe care l-a pocnit in plina figura. Gestul reprobabil a fost imediat taxat de conducerea clubului svab, care l-a avertizat pe roman si l-a amendat cu suma de 10.000 de marci. Temperamentul vulcanic al internationalului nostru i-a mai jucat un renghi acestuia, cu doi in urma, cind a avut o iesire asemanatoare, fata de antrenorul de atunci al Rapidului, Dumitru Dumitriu. Ganea era cit pe-aci sa-l faca una cu pamintul pe Titi, daca nu ar fi intervenit imediat persoane care se aflau prin preajma. ( M.B. ) "Tricolorii", la "Mimoza" Reprezentativa divizionara de fotbal a Romaniei, plecata simbata pentru un turneu de doua meciuri in Africa, va intilni miine seara echipa nationala a Algeriei. Scopul declarat al selectionerului Ladislau Bölöni in aceasta actiune este "descoperirea a trei-patru elemente pe care sa poata conta nationala in viitor". Romanii au fost asteptati la hotelul "Mimoza", din Anaba, de Mircea Radulescu, antrenorul nationalei algeriene. Complexul de la Anaba gazduieste, de fapt, ambele echipe, care au programate chiar si antrenamentele in acelasi timp, pe terenuri alaturate. Interesul pentru echipa "tricolora" este foarte mare in Algeria. Federatia din aceasta tara a trecut in program si un dineu la care urmeaza sa ia parte intreaga delegatie romana. In afara partidelor de miine, cu prima echipa a Algeriei, si de simbata, cu selectionata divizionara a acestei tari, este foarte posibil ca Romania sa mai dispute cel putin inca un test. Radulescu a mediat, la solicitarea lui Bölöni, un amical cu formatia locala USM Anaba (ai carei jucatori sint porecliti "Diavolii rosii"). Selectionerul roman are de gind sa-si supuna elevii la examene fizice, dar si la citeva teste psihologice. ( T.U. ) Stelea - cea mai mica nota Adrian Ilie a evoluat in ultimele 21 de minute ale partidei Valladolid-Valencia (0-0), inlocuindu-l pe Juan Sanchez, partida in urma careia "liliecii", asa cum sint porecliti colegii internationalului roman, au pierdut fotoliul de lider in Primera Division. Espanyol Barcelona, fara Costel Gilca, neconvocat din cauza unei accidentari, a pierdut acasa, 0-2, in fata celor de la Deportivo La Coruna. In Segunda Division, Atletico Madrid a dispus cu 3-0 de Salamanca, iar Bogdan Stelea si Catalin Munteanu au fost titulari, ultimul evoluind insa doar in prima repriza. "Arnold" a primit cel mai mic calificativ in cotidianul "El Mundo Deportivo", chiar daca antrenorul sau l-a laudat. Elche a remizat pe propriul teren, 1-1, cu Levante, iar Dennis Serban a fost cel mai periculos jucator al gazdelor, conform presei spaniole. ( D.N. ) Lucescu tureaza motoarele Galatasaray Istanbul a invins simbata, 3-1, pe terenul celor de la Ankaragucu, intr-un meci contind pentru etapa a 15-a din campionatul Turciei. Antrenorii Mircea Lucescu si Gabi Balint i-au avut in "unsprezecele" de start pe Gica Popescu si pe Hagi, ultimul fiind inlocuit in minutul 62 cu Faruk Atalay. Golurile Galatei au fost marcate de Hasan Sas (min. 8), Emre (min. 11) si Jardel (min. 90), respectiv Guney (min. 36). Tot simbata, Besiktas, ocupanta primului loc, a fost invinsa acasa de Genclerbirligi, scor 0-3. In urma acestor rezultate, Besiktas ramine pe primul loc, cu un avans de doua puncte, care ar putea fi surmontat in meciul-restanta pe care Galata il are de disputat. Astazi, Lucescu incepe pregatirea meciului de miercuri, din Liga Campionilor, cu Paris Saint Germain. Echipa franceza va sosi la Istanbul fara antrenorul Philippe Bergeroo, demis simbata, dupa esecul suferit la Sedan, unde parizienii au fost invinsi cu 5-1. Ieri, la cirma formatiei din capitala Frantei a fost numit Luis Fernandez, cel care a fost la un pas sa preia Galata asta-vara. ( B.G. ) 