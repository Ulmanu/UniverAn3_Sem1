 Crima pasionala in Ferentari: Homosexual, ucis cu trei lovituri de cutit Mortul din garsoniera Dupa-amiaza zilei de marti, 2 ianuarie, parea a fi una obisnuita pentru locatarii blocului nr. 3, din str. Iacob Andrei 31, din cartierul Ferentari. Putin dupa ora 18.00, linistea blocului a fost tulburata de tipete ascutite: "Ajutor, sariti! E un mort in casa". Alertati, vecinii au iesit pe hol. Gituita de emotie si spaima, o femeie trecuta de prima tinerete abia mai putea sa ingaime: "In casa la nea Olteanu e un mort!". Consternati, vecinii au intrat in locuinta cu pricina (o garsoniera sordida). Inauntru zacea cadavrul lui Ion Chirila. Corpul neinsufletit prezenta mai multe lovituri de cutit. Imediat a fost sesizata politia. "Toata casa era plina de singe" Persoana care l-a descoperit pe Chirila este o ruda a fostului proprietar al garsonierei, Marin Olteanu. Aceasta a vrut sa-i faca o vizita-surpriza lui Olteanu, fara sa stie ca acesta isi vinduse casa. "Biata femeie, abia mai respira. La inceput a crezut ca mortul e Olteanu. Ma si mir ca nu a facut un soc", ne-a declarat una dintre vecinele victimei. Dupa sosirea politiei, vecinii au fost solicitati sa il identifice pe Chirila. "Cind am intrat in casa mi s-a facut rau. Totul era plin de singe. Era singe si pe masa, si pe jos, si pe televizor, iar mortul era cazut linga pat", ni s-a confesat Radu Mihai, un alt vecin. Vecinii spun ca Ion Chirila era un cunoscut homosexual si ca in casa acestuia se petreceau frecvent orgii sexuale. Se mai stie, de asemenea, ca victima a locuit, o perioada de timp, impreuna cu un alt barbat, mai tinar. Cercetarile sint continuate de catre politistii Serviciului Omoruri si de procurorul criminalist Elena Gavadia. DANIEL NEAMU MARIUS GUTA La Iasi, petrecere ca in comuna primitiva La Iasi, Revelionul 2001 a semanat cu un razboi, caruia fortele de ordine i-au tinut piept din greu, fiind adeseori depasite de amploarea evenimentelor. Cartierele marginase ale orasului au fost la cheremul gastilor. Consumul excesiv de alcool si abuzurile alimentare au bagat in spital sute de persoane. Bubuiturile miilor de petarde si sirenele masinilor Salvarii, politiei si pompierilor au intregit atmosfera de asediu in care s-a regasit Iasiul la cumpana dintre ani. Tramvaie deturnate si taxiuri atacate cu petarde, ultimele distractii ale "baietilor de baieti" In serile de 30 si 31 decembrie, scarile blocurilor au vuit continuu de mii de petarde. Zeci de persoane au fost atacate in plina strada, batute si jefuite.Taximetristii de la toate firmele din oras au refuzat comenzile catre cartierele Dacia, Dancu, Galata si Frumoasa, de frica baietilor de cartier. "Nu se putea ajunge acolo. Am avut colegi care au incercat, dar la intrarea in cartiere, baietii sareau pur si simplu pe masina. Aruncau petarde si bombe cu carbid, avariind multe autoturisme. Chiar un coleg de-al nostru s-a pomenit cu o petarda imensa pe capota care a explodat si i-a gaurit tabla, iar firma a zburat in mii de bucati. Cred ca nici politia nu a avut tupeu sa intre in Dacia sau Dancu pentru a-i calma pe acesti nenorociti", ne-a spus Nicu Ajoichitei, taximetrist particular. Majoritatea locatarilor s-au plins ca nu au avut un minut de liniste din pricina bubuiturilor si urletelor din scarile blocurilor. Tot in seara de 31 decembrie, un tramvai al RATC Iasi a fost deturnat in cartierul Dacia, unde vatmanul a fost obligat sa opreasca. Vagonul a fost atacat cu petarde, geamurile sparte si scaunele smulse. Cu greu, tramvaiul s-a putut pune in miscare. Angajatii regiei de transport au refuzat sa mai faca curse in cartiere. Conducerea RATC nu a dorit sa comenteze incidentul. Batalia de la Podu Iloaiei, razboi intre clanurile tiganesti Politistii ieseni s-au confruntat cu o adevarata recrudescenta a violentei tiganesti in Podu Iloaiei, o comuna de linga Iasi. Mai multe familii de tigani au atacat casele lui Florin Balauta, Neculai Dinu si Ion Radeleanu. Citeva zeci de persoane, inarmate cu sabii, bite de base-ball si cutite, le-au stricat acestora locuintele. Tiganii care au descins la Podu Iloaiei fac parte din clanurile care controleaza cartierul iesean Pacuret. Au fost insa si bastinasi. Politistii au reusit sa retina cea mai mare parte din combatanti. O masina burdusita cu tigani a fost oprita chiar in Iasi, acestia fiind doar amendati pentru tulburarea linistii publice, iar alt autoturism a fost oprit in Podu Iloaiei. Anchetatorii au gasit in autoturismul BT-01-XEM un adevarat arsenal: bite de base-ball, pumnale si sabii. "Incasari" record ale hotilor de buzunare si de autoturisme Inainte de Sarbatori, hotii de buzunare au facut prapad. Biroul de presa al IPJ Iasi ne-a oferit citeva dintre exemplele cele mai "grase". Costica Pascu (43 de ani), Alexandru Munteanu (33 de ani) si Manole Ioan (31 de ani), toti din comuna Cotnari, au fost atacati si tilhariti la drumul mare de fratii Dascalu si Constantin Danila. Valoarea prejudiciului, constind in bani si bunuri, s-a ridicat la 2,5 milioane de lei. Bogdanel Comanisteanu (21 de ani) din Iasi a fost "usurat" de 3 milioane de lei in timp ce mergea cu tramvaiul intre Baza 3 si Piata Unirii. Hotii i-au taiat geaca si i-au luat toti banii. Lilianei Lazar (39 de ani), in timp ce se afla cu masina la statia Peco Conest, i-a fost furata geanta cu 7 milioane de lei de pe bancheta. La politie s-au inregistrat, in perioada 30 decembrie 2000 - 2 ianuarie 2001, peste 500 de atacuri si tilharii. Tot in aceasta perioada a fost consemnat si un numar foarte mare de autoturisme furate sau sparte, valoarea distrugerilor depasind un miliard de lei. CATALIN DUMITRESCU Francisc Stof si-a omorit in bataie concubina si a petrecut Revelionul linga cadavru Francisc Stof a fost ieri arestat preventiv, fiind acuzat de uciderea concubinei sale, cu care a impartit 17 ani de viata. Brasoveanul, in virsta de 67 de ani, a omorit-o pe Maria Grosu in noaptea de Revelion si a continuat sa se distreze singur linga cadavru, pina pe 2 ianuarie, cind fiul victimei a descoperit nenorocirea. Virgil Patrascanu, fiul Mariei Grosu dintr-o casatorie anterioara, a venit pe 2 ianuarie, din comuna Dabita, judetul Iasi, la Brasov, sa-si viziteze mama, cu care nu a putut vorbi in noaptea de Revelion. Cind a batut la usa apartamentului, i-a deschis Francisc ametit de bautura. Brasoveanul i-a urat bun venit si la multi ani fiului concubinei sale, dupa care l-a anuntat senin ca mama lui a murit de doua zile. Virgil a intrat in casa si a gasit-o pe Maria zacind moarta in mijlocul camerei. Francisc Stof i-a spus ca femeia a murit dupa ce a alunecat si a cazut in casa. Baiatul nu l-a crezut deoarece trupul neinsufletit al femeii era plin de vinatai si singe. Virgil Patrascanu a anuntat politia. Echipa de politisti care a descins la apartamentul de pe strada Dobrogeanu Gherea, numarul 81, a constatat ca victima a fost omorita in bataie de concubinul ei, care a lovit-o in nestire cu pumnii si cu picioarele. Cadavrul femeii a fost transportat la Laboratorul de Medicina Legala Brasov, unde va fi supus autopsiei. Vecinii celor doi concubini povestesc ca Francisc Stof isi batea nevasta de cind s-au mutat in acel apartament, de mai bine de 16 ani. Locatarii de pe Dobrogeanu Gherea spun ca deseori l-au avertizat pe Francisc ca il vor da pe mina politiei daca-si mai bate nevasta. De fiecare data acesta promitea ca se potoleste, insa de cite ori se imbata o lua pe femeie la bataie. Francisc Stof a recunoscut ca a batut-o pe Maria abia dupa ce a fost audiat de procurori. CAMELIA CSIKI Tinerii taranisti bihoreni s-au batut cu leviere si sticle de sampanie In noaptea de Revelion, la sediul PNTCD din Oradea s-au dat lupte crincene. Peste 40 de tineri petrecareti s-au batut cu leviere si sticle de sampanie. Unii spun ca bataia a inceput de la femei, altii zic ca de la ideologii. Imediat dupa ora 1.00 a noului mileniu, trei tineri, membri ai PNTCD Bihor, au ajuns la spital cu traumatisme grave. Cristian Rusu, 20 de ani, a fost internat la Spitalul Judetean din Oradea cu diagnosticul hematom frontal, iar Mircea Radu Iovan, 23 de ani, si Ioan Nicolae Popovici, 24 de ani, au fost spitalizati cu traumatisme cranio-faciale si comotie cerebrala. Fierbinteala juniorilor taranisti a fost stinsa cu citeva amenzi date de politisti. Tamas Szabo, 21 de ani, si Adrian Bogle, 22 de ani, au fost sanctionati contraventional cu cite 400.000 de lei, fiecare. Taranistii internati la spital au refuzat sa depuna marturie. "A fost o problema de-a noastra interna, pe care o s-o rezolvam intre noi", a spus unul dintre pacientii internati la Spitalul Judetean. MIRUNA IONESCU Tragedie la Plopsoru - Gorj Tata si fiu - striviti de un tir cu bere Un grav accident de circulatie produs pe raza localitatii Plopsoru, judetul Gorj, s-a soldat simbata cu doua victime, tata si fiu. Marian Uidila (31 de ani) se afla intr-un autoturism Dacia impreuna cu fiii sai, Narcis (cinci ani), Emil (patru ani) si nepotul Dragos Purdescu, de cinci ani. Acestia doreau sa-l duca pe Dragos acasa, dar au avut ghinionul ca masina sa nu porneneasca la timp, fapt ce a dus la tragedia de pe DE 79. Uidila si-a strigat rudele sa vina sa impinga masina, dar acestea s-au speriat vazind ca din spate vine un tir apartinind UtraTrans SRL, incarcat cu bere. Autovehiculul, condus de Sabin Marius Raduletu, transporta 600 de navete cu bere si a lovit violent masina in care se aflau cele patru persoane, dupa care s-a rasturnat in sant. In cadere, a prins sub el si o parte din Dacie, provocind moartea imediata a lui Narcis Uidila si ranirea grava a tatalui sau, care se afla in moarte clinica la un spital din Bucuresti. Ceilalti doi minori au suferit rani usoare si se afla si ei internati in spital. Soferul tirului spune ca ar fi putut evita accidentul daca cei care impingeau Dacia nu s-ar fi speriat si s-ar fi imprastiat pe sosea. El a declarat ca avea doar 40 de kilometri la ora, dar, din cauza cetii si a carosabilului umed, nu a putut evita accidentul. Politistii sint insa de alta parere, apreciind ca viteza cu care acesta rula pe sosea era mult mai mare pentru ca distanta pe care a frinat masura aproape 120 de metri. Cercetarile politistilor si procurorilor continua. CLAUDIA TIPLUICA Ioan Cret si-a omorit fiul cu o coada de topor Un copil in virsta de 14 ani, din comuna Jebel, judetul Timis, a fost omorit in noaptea de 2/3 ianuarie de propriul tata. Barbatul si-a batut copilul cu o coada de topor pina cind acesta a cazut lat. O familie lovita de soarta Familia Cret locuia pe o strada noroioasa din comuna Jebel, judetul Timis. Capul familiei, Ioan Cret, 57 de ani, a fost nevoit sa aiba grija de cei trei copii, un baiat si doua fete, dupa decesul sotiei sale. Femeia lucra la Comtim, iar intr-o zi, in urma cu 13 ani, pe cind baietelul cel mic, Ionel Marian, avea numai un an, dupa ce a coborit din autobuzul care o aducea de la munca, a fost lovita in plin de un camion. A murit pe loc. De atunci, Ioan Cret a muncit pentru a-si intretine decent familia. In ultima vreme, pentru Ioan Cret a aparut insa o problema. Fiul sau o luase pe o cale gresita. Disparea cu zilele de acasa si, mai grav, incepuse sa fure. Ionel avea 14 ani si se inhaitase cu toti golanii din sat. I-a furat tatalui sau bani si apoi un inel, pe care l-a vindut cu 15.000 de lei. Se pare ca Ioan Cret a incercat de citeva ori sa discute cu fiul sau, dar fara succes. Copilul, satul de certuri, fugea de acasa si se intorcea numai noaptea, pe furis, ca sa nu fie vazut de tatal lui. In noaptea de 2/3 ianuarie, neintelegerile din familia Cret au luat o turnura tragica. Ioan Cret s-a intors pe 2 ianuarie de la una dintre fiicele sale, casatorita la Aiud. Nu-si mai vazuse fiul de trei luni. Putin inainte de miezul noptii a auzit galagie in curte si a iesit sa vada ce se intimpla. Ionel se intorsese acasa. Omorit cu coada de topor Copilul a sarit gardul si s-a indreptat spre o camera din fundul curtii, dar a dat de tatal sau. "Pe la ora 11.00-12.00 noaptea am auzit tipete si scandal la vecini in curte", ne spune Marinel Moldovan, vecinul familiei Cret. "Nu stiam ce se intimpla. Pe la ora 2.00 a venit vecinul si m-a chemat. Mi-a spus ca nu stie ce are copilul ca nu mai misca. Cind am intrat la ei in curte, ala micu', Ionel, nu mai sufla. Era mort. Pe linga el am vazut singe". Ioan Cret si-a batut fiul cu o coada de topor pina cind copilul a cazut lat. Realizind ca situatia e grava, barbatul si-a chemat vecinii, dar pentru Ionel era prea tirziu. Politistii din comuna, chemati de vecini, l-au retinut imediat pe Ioan Cret. Acesta a recunoscut ca si-a batut copilul, dar a spus ca nu avea de gind sa-l omoare. Ioan Cret va fi prezentat Parchetului cu propunerea de arestare preventiva pentru omor. Casa familiei Cret din Jebel a devenit pustie. O fetita de 15 ani, ramasa fara parinti si fara frate, a fost luata in grija de vecini. Acestia se chinuiau ieri sa faca rost de un sicriu pentru a-l inmorminta pe Ionel. TUDOR FLUERAS La Buzau, un minor si o tinara au fost violati in tren de Colindatori perversi Parchetul de pe linga Judecatoria Buzau a emis simbata mandate de arestare pe numele a doi tineri vrinceni cercetati pentru comiterea infractiunilor de viol, relatii sexuale intre persoane de acelasi sex si perversiuni sexuale. In dimineata de vineri, in jurul orei 5.00, Marcel Vlad (25 de ani) si Vasile Musat (22 de ani), aflati cu colindul prin tara, s-au urcat in trenul personal 5012, care pleca din Rimnicu Sarat, in directia Buzau. La scurt timp dupa ce garnitura feroviara s-a pus in miscare, cei doi l-au acostat pe minorul Grigore Constantin Eftimie, in virsta de 13 ani, din localitatea Topliceni si, fara a-i face vreo urare, i-au sustras suma de 65.000 de lei. Nemultumiti de banii pe care i-au furat pustiului, colindatorii l-au dus in cabina wc si l-au supus la perversiuni sexuale, dupa care l-au abandonat. Dupa ce au coborit in statia Buzau, pedofilii n-au zabovit decit vreo doua ore, apoi au luat urmatorul tren inapoi spre Rimnic. In Personalul 5009, Vasile si Marcel au ochit-o pe Rodica Lancea, 23 de ani, din comuna Suraia, judetul Vrancea, si fara prea multe vorbe, au violat-o si au supus-o la perversiuni sexuale. Dupa consumarea violului, cei doi au incercat sa o vinda pe tinara, cerind pe ea 50.000 de lei. Ajungind la concluzia ca suma pe care o solicitau era prea mare, au renuntat sa mai ceara bani si au violat-o pentru a doua oara. Infractorii au fost prinsi si retinuti de politistii TF Rimnicu Sarat in urma sesizarii facute de minorul Constantin Eftimie la postul de politie aflat in statia feroviara Buzau. MARIUS FAIFER Tsutomo prins cu marijuana Politistii de frontiera au prins, marti, pe Aeroportul Otopeni, un cetatean japonez care avea asupra lui mai multe tigari si pliculete cu marijuana. La controlul de frontiera, politistii au observat ca asiaticul avea un comportament nefiresc. L-au perchezitionat si au gasit, intr-un buzunar, un pachet de tigari Marlboro in care erau strecurate si noua tigarete cu marijuana. Acelasi drog a fost gasit si in doua pliculete, care cintareau 12 grame. Potrivit Inspectoratului General al Politiei de Frontiera, japonezul Tsutomo Tokikava, care intentiona sa ajunga la Amsterdam, a fost predat Inspectoratului General al Politiei pentru cercetari. (A.G.) Straini prinsi cu cinepa-n sac Canadianul Wetran a petrecut Revelionul in arestul Politiei Vilcea Dupa tentativa de atentat cu bomba de la Craiova, politistii de la Biroul Transporturi Feroviare Vilcea au cautat petarde si eventuale bombe prin toate bagajele calatorilor din Gara Rimnicu-Vilcea. Stradaniile lor nu au fost zadarnice doar ca, in loc de bombe, au descoperit droguri in rucsacul cetateanului canadian Pratt William Wetran, 44 de ani. Acesta avea intr-o punga 19 grame de canabis pentru consum propriu si folie pentru confectionat tigari. Pratt intrase in Romania pe 21 decembrie pentru a-si vizita mai multi prieteni. A ajuns la Rimnicu-Vilcea in ziua de 28 decembrie 2000, iar noaptea si-a petrecut-o la o prietena, pe care a convins-o pina la urma sa fumeze si ea tigari cu canabis. In seara de 29 decembrie, canadianul intentiona sa plece cu trenul spre Sighisoara, la alti prieteni. Infatisarea lui i s-a parut suspecta plutonierului-major Constantin Costache care i-a perchezitionat bagajele. Ca urmare, canadianul si-a petrecut noaptea de Revelion in arestul politiei, unde a fost retinut pe baza de ordonanta. Urmeaza sa fie cercetat in continuare in stare de libertate. Se pare ca William Pratt isi alegea "prietenii" dintre artisti plastici. MIRELA MANU Soldatul Valerica a furat 20 de grenade ca sa le vinda in Ucraina La un control de rutina, efectuat in noaptea de 27-28 decembrie 2000 de patrula de militari a UM 01183 din Plenita, judetul Dolj, un soldat a observat ca sigiliul de la una dintre magazii este rupt. Au fost anuntate imediat politia, SRI si Parchetul Militar, operatiunea fiind coordonata de generalul de brigada Neculai Balmareanu, loctiitorul comandantului Corpului I Armata, din Bucuresti. In urma cercetarilor, anchetatorii au aflat ca soldatul Valerica Tudosa fusese vazut in urma cu citeva zile cu mai multe grenade asupra lui. Valerica a recunoscut ca a sustras 20 de grenade din depozit, indicind chiar si locul unde le-a ingropat. Dupa ce le-au recuperat, anchetatorii au dispus sa se inventarieze intregul arsenal depozitat in unitate pentru a se stabili daca au mai avut loc si alte sustrageri de armament sau munitie. Soldatul Valerica Tudosa, 21 de ani, are domiciliul in Ploiesti, insa locuieste in judetul Botosani, cu mama sa. "Intrucit soldatul urma sa se libereze in luna februarie si pleca la Botosani, banuim ca cele 20 de grenade ar fi ajuns pe piata neagra din Ucraina sau Republica Moldova, unde pretul uneia este de 300 de marci", ne-a declarat procurorul militar Marius Vaetis. Soldatul este acum in arest, fiind cercetat pentru furt calificat, incalcarea regimului armelor si munitiei, incalcare de consemn si parasirea postului, riscind o pedeapsa de pina la 15 ani. UM 01183 Plenita urmeaza sa fie desfiintata in anul 2003, fiind pe lista de restructurare a armatei. ION SPANU Mort dintr-o supradoza Dan Sandulescu, fiul fostului subprefect PDSR de Constanta, in virsta de 22 de ani, a fost gasit mort, la sfirsitul anului trecut, in apartamentul parintilor de pe bd. Tomis nr. 332. Linga el, pe covor, s-a gasit o seringa de unica folosinta. Potrivit raportului criminalist, Dan Sandulescu avea pe brate peste 12 intepaturi de ac de seringa. Rezultatele necropsiei, realizata pe 31 decembrie la Morga cimitirului, releva posibilitatea decesului in urma socului provocat de injectarea in vena a unui amestec de romhipnol dizolvat in alcool. DAN MIHAESCU Calina Flutur si-a impuscat barbatul si l-a ingropat in gradina Calina Flutur, 30 de ani, din comuna Moisei, judetul Maramures, a fost arestata marti, 2 ianuarie a.c., pentru ca si-a impuscat sotul in cap. La postul de politie din localitate, femeia a marturisit ca in data de 18 decembrie 2000 si-a impuscat mortal barbatul, de 33 de ani, cu o arma artizanala gasita in casa. Cei care conduc ancheta au gasit cadavrul ingropat in gradina. La perchezitia facuta in locuinta familiei Flutur, politistii au gasit arma cu care a fost comisa crima, noua cartuse de calibrul 7,92 milimetri, doua tuburi de cartus cu capsa percutanta si un proiectil. Parchetul Tribunalului Maramures a emis pe numele Calinei Flutur un mandat de arestare preventiva, sub acuzatia de omor calificat. "Nu are antecedente penale si nici probleme de natura psihica. Totusi va fi trimisa la Bucuresti pentru expertiza de specialitate. Am stat de vorba cu ea si mi-a marturisit ca in ultima perioada a avut unele neintelegeri cu sotul ei. Din discutie a reiesit ca nici ea nu-si explica gestul pe care l-a facut", a declarat procuroarea Daniela Cristea. Calina a avut o viata de familie linistita. Ea risca o pedeapsa cu inchisoare de la 15 la 25 de ani si va fi cercetata si pentru nerespectarea regimului armelor si munitiilor. In prezent Calina Flutur se afla in arestul Politiei din Viseu, urmind ca in zilele urmatoare sa fie transferata la Baia Mare. ADRIAN RUSU 