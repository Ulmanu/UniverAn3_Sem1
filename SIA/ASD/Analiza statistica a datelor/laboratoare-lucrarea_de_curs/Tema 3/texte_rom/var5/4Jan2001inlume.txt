 Familie de ciudati Janet Jackson, acuzata ca e lesbianca! Sotul vrea 23 de milioane de dolari ca sa nu divulge amanuntele picante Rene Elizondo (36 de ani), sotul cintaretei Janet Jackson, de existenta caruia s-a aflat abia anul trecut, isi acuza nevasta de lesbianism. El sustine ca are amanunte - date, nume, locuri de intilnire si picanterii- despre aventurile cu diverse femei avute in ultimii ani de Janet. Elizondo ii cere surorii lui Michael Jackson, cu care e impreuna de 13 ani, 23 de milioane de dolari, in schimbul tacerii lui. Pe de alta parte, interpreta de culoare il acuza pe Rene ca a inselat-o de numeroase ori si ca se drogheaza din nou, motive pentru care a cerut divortul. Averea actuala a frumoasei Janet (34 de ani) este estimata la 95 de milioane de dolari. TRAIAN BANICA Previziunile britanice ale anului Michael Douglas divorteaza de Zeta Jones si Britney Spears va naste Organizatorii de pariuri din Londra au lansat deja competitia celor mai spectaculoase titluri care vor aparea in presa din Marea Britanie in anul care tocmai a inceput. Conform previziunilor, cea mai probabila stire va fi divortul dintre Michael Douglas (56 de ani) si Catherine Zeta Jones (31 de ani). Cota acestui pariu este pina in prezent de 12:1. Specialistii in astfel de previziuni mai cred ca Britney Spears va deveni mama in acest an, iar cintaretul Robbie Williams se va indragosti si se va insura, in sfirsit. Cit despre Posh Spice, anul 2001 ii va aduce inca un bebelus. Pariorii londonezi mai prevad ca Liz Hurley se va impaca si marita cu Hugh Grant, Britney Spears cea virgina va ramine gravida. Insa iata si citeva idei de stiri care par mai mult nastrusnice, lucru evidentiat si de cotele de pariu inregistrate: va reaparea Regele Rockului, Elvis Presley (5000:1); un OZN va ateriza in fata locuintei primului-ministru britanic (10000:1); o englezoaica va invinge la Wimbledon (1000:1). Un britanic ciudat a pariat cu o lira sterlina contra 10 miliarde ca lumea se va sfirsi la 31.12.2000, stire neconfirmata chiar prin intrarea in mileniul III al omenirii. LIVIU SERBANESCU Animale criminale Sud-africanii umbla cu capra O biata capra a provocat, chiar la miezul noptii de 31 decembrie spre 1 ianuarie, o incaierare in toata regula intre doua triburi din Africa de Sud, "razboi" in care au murit doi oameni si au fost distruse 23 de colibe, transmite Reuters. Bataia a inceput dupa ce un membru al tribului Shangaan a furat o capra de la tribul Xhosas, care a trimis pe urma hotului un grup de luptatori, inarmati cu cutite si arme de foc. Politia a arestat 56 de persoane. Un elefant si-a facut jucarie dintr-un indian Un elefant salbatic a intrat intr-un sat din India si a omorit un localnic, dupa care a refuzat sa se desparta de cadavrul acestuia timp de doua saptamini. Elefantul l-a apucat pe om cu trompa si l-a dat jos din copacul in care se refugiase. In cadere, sateanul si-a fracturat ambele picioare. Infuriat de incercarile celorlalti sateni de a-si scapa de la moarte vecinul, elefantul l-a calcat in picioare si l-a omorit, dupa care l-a luat cu trompa, l-a pus in spinare si a plecat. Avind o reactie de neinteles, elefantul a plimbat cadavrul cu el peste tot, timp de doua saptamini. Mai mult decit atit, animalul a pazit incontinuu trupul neinsufletit si l-a spalat din cind in cind intr-un iaz din jungla. Unul dintre localnici si-a exprimat parerea ca este posibil ca elefantul sa fi avut remuscari si din aceasta cauza sa fi avut un astfel de comportament. In cele din urma, s-a cerut ajutorul padurarilor pentru recuperarea cadavrului si arderea lui, conform ritului hindus. Oaia crescuta pe bloc aduce nenoroc O oaie pe care un egiptean voia sa o sacrifice pentru sarbatoarea musulmana Eid al-Adha l-a omorit pe cel care voia sa ii taie beregata. Egipteanul crestea oaia pe terasa blocului de trei etaje in care locuia, in Alexandria, si o ingrasa pentru sarbatoarea care va avea loc peste doua luni. Cind s-a dus sa ii duca de mincare, oaia l-a impins, facindu-l sa se prabuseasca in gol. Vecinii l-au gasit pe egiptean zacind intr-o balta de singe si avind multiple fracturi. Barbatul a murit la spital. ISABELLA ALEXANDRESCU Tumba cu storcatorul Cei mai curajosi dintre copiii britanici adora sa se "dea" cu tamburul masinilor de uscat rufe cu rotatie lenta, petrecindu-si minute in sir in rotativa, spre disperarea parintilor, care inteleg ca acest foarte periculos joc aparut in Anglia ar putea avea urmari dintre cele mai grave. Imaginile surprinse de camera de supraveghere a unei spalatorii publice din localitatea Tenby, Pembs, demonstreaza uimitoarele aventuri ale micutilor prin cuva de stoarcere a uriaselor masini industriale de uscat. Unul dintre pusti a introdus o moneda in aparat, dupa care a intrat in cuva, iar prietenii sai au inchis usa etansa, asteptind apoi sa-l vada zgiltiit si rasucit de tambur. Dupa cinci minute de "aventura", elevul in cauza a iesit, ce-i drept usor sifonat, insa plin de entuziasm. Politia i-a avertizat pe micuti si pe parintii acestora ca acest joc periculos poate avea un final foarte trist, copiii riscind sa sufere arsuri grave, sa moara prin asfixie sau intoxicati. DIANA EVANTIA BARCA Pedofilul cu forfecuta Un barbat in virsta de 27 de ani din localitatea franceza Cergy, aflata in apropiere de Paris, a sectionat cu un foarfece penisul unui baietel de numai patru ani, pe care-l intilnise intr-un restaurant McDonald's. Baietelul a fost transportat de urgenta la un spital din localitate, iar medicii au incercat sa-i reataseze membrul amputat, insa expertii nu s-au aratat foarte optimisti. Potrivit AFP, agresorul, angajat al unei companii franceze de telefonie mobila, a fost arestat si urmeaza sa fie inculpat sub acuzatia de "provocarea intentionata a unor rani grave si mutilare cu caracter permanent". Intrebat de ce a comis o asemenea barbarie, barbatul a raspuns ca pur si simplu a "simtit un imbold incontrolabil". Potrivit sursei citate, individul a incercat de mai multe ori sa-si mutileze astfel si propriile organe genitale. Hotii care au furat SIDA Doi tilhari beti crita au baut mai multe recipiente cu singe contaminat cu virusul HIV, gasite intr-o furgoneta pe care o furasera de pe aeroportul Porto Velho din Amazonia, transmite AFP, citind informatii aparute ieri in presa braziliana. Esantioanele de singe infectat se aflau inchise intr-o ladita de polistiren si apartineau unui biochimist. Dupa ce efectuase anumite teste, expertul intentiona sa trimita esantioanele pentru analize la Laboratoarele Belo Horizonte, aflate la aproximativ 3.000 de kilometri departare. Cei doi hoti, dintre care unul in virsta de numai 16 ani, au fost arestati ieri, la iesirea din statul amazonian Rondonia. Cei doi sustin ca au baut singele contaminat crezind ca este iaurt, insa, dupa ce au aflat adevarul, au cerut imediat vomitive, sperind ca astfel sa scape cu viata. "Blestemul maimutei din lemn" secera vamesii britanici Vamesii britanici au arestat recent un cetatean ghanez care incerca sa introduca pe teritoriul regatului o statueta din lemn reprezentind o maimuta, "umpluta" cu canabis, insa sculptura capturata s-a dovedit a fi o adevarata piaza rea, bagindu-i in sperieti pe toti oficialii care, intr-un fel sau altul, au avut legatura cu acest caz. "Maimuta diabolica", o sculptura in stil african, cintarea 6,6 kilograme si avea ascunsa, intr-o scobitura facuta in spate, o cantitate de 666 de grame de canabis. Politistii britanici se tem ca proprietarul sculpturii, care a fost arestat, si-a blestemat "opera" deoarece mai multe persoane implicate in acest caz s-au ranit intr-un mod inexplicabil dupa aceasta captura sau au avut parte de ghinioane bizare. "E cu adevarat foarte ciudat! Sculptura a cazut la un moment dat de pe masa, ranindu-l grav pe unul dintre politisti", povesteste David Knott, purtatorul de cuvint al autoritatii vamale britanice. "Maimuta asta a generat un adevarat folclor aici. De fiecare data cind se intimpla ceva rau banuim ca sculptura e de vina", a adaugat acesta. Concernul american Johnson and Johnson a lansat Plasturele contraceptiv Dupa ce a fost inventat plasturele cu nicotina care, aplicat pe piele, ii ajuta pe oameni sa se lase de fumat, dupa cel folosit pentru rau de mare sau pentru afectiuni cardiace, a fost inventat si cel contraceptiv, relateaza AFP. Departamentul farmaceutic al concernului american Johnson and Johnson a depus dosarul de autorizare a comercializarii catre autoritatile sanitare americane pentru plasturele contraceptiv. Plasturele de acest tip, primul din lume, contine o combinatie de hormoni, progesteron si estrogen. Acest sistem de transmitere prin piele asigura organismului o doza continua de hormoni, plasturele fiind valabil timp de sapte zile si putind fi aplicat pe abdomen sau pe fesa. In cursul unei luni, plasturele trebuie schimbat in aceeasi zi a saptaminii, timp de trei saptamini.(C.M.) Cel mai lung tunel din lume va lega Rusia de SUA Un inalt oficial de la Moscova a declarat ca Rusia este gata sa participe la construirea unui tunel care sa lege Federatia Rusa de Statele Unite ale Americii, o lucrare gigantica, al carei cost a si fost estimat la 64 de miliarde de dolari, scrie cotidianul britanic "The Times". Desi aceasta realizare este deosebit de scumpa si va dura 20 de ani, urmind sa lege doar doua dintre cele mai izolate regiuni din lume, tunelul, care va fi sapat pe sub Strimtoarea Bering, poate si va fi construit. Mult mai mare decit Eurotunelul, acest proiect va lega zonele Ciukotka (Federatia Rusa) si Alaska (Statele Unite), implicind totodata si realizarea unui megatronson de cale ferata, lung de 8.000 de kilometri, intre Rusia si Canada, via SUA. Planul a fost deja elaborat si urmeaza a fi prezentat Bancii Mondiale, guvernelor SUA si Rusiei, principalii trei finantatori ai proiectului. Initiativa apartine Rusiei, care este tot mai dornica sa gaseasca noi cai de transport spre vest pentru extractiile sale minerale. Un tunel mai mic, dar foarte dificil de realizat, va incepe sa fie construit anul acesta, urmind sa lege Rusia (via Sahalin) de insula nipona Hokkaido.(C.V.) Chef cu scintei la saltul in mileniul trei Anul Nou sarbatoresc peste Zidul Chinezesc Intreaga lume a spus la revedere anului 2000 si a trecut, cu veselie si petreceri, in noul an, secol si mileniu, in decurs de 24 de ore, in functie de meridian, transmit agentiile internationale de presa. "Avantajata" de fusul orar, Australia a fost prima tara care a trecut pragul dintre ani, marcind intrarea in 2001 cu un gigantic foc de artificii in Sydney. 80.000 de proiectile au fost lansate timp de zece minute in portul Sydney, in aplauzele continue ale celor strinsi sa asiste. Sute de barci cu motor si iahturi au impinzit apele portului si au salutat cu zgomot de sirene fiecare salva de artificii. Filipinele au sarbatorit Revelionul intr-un zgomot asurzitor de salve de arme si pocnitori; in momentul in care China a ajuns la "ora zero", la Beijing a fost lansat un show laser computerizat. Studentii chinezi au incercat sa marcheze Anul Nou intrind si in Cartea Recordurilor printr-un joc de domino extrem de complicat, compus din 3,5 milioane de piese. 2000 de studenti au escaladat, la trecerea dintre milenii, Marele Zid In Japonia, clopotele au sunat de 108 ori, dupa numarul semnelor din calendarul budist, iar japonezii si-au inceput traditionalele vizite la altare. Noapte de vis de la Moscova la Paris Rusia, care se intinde pe 11 fusuri orare, a trecut in 2001 cu citeva amintiri triste - tragedia submarinului Kursk, proliferarea activitatilor criminale si interminabilul razboi din Cecenia. Majoritatea rusilor au sarbatorit Revelionul acasa, dar multi au fost prezenti in centrul Moscovei, pentru a ciocni o cupa de sampanie in aer liber. Noul imn rus, adaptare a vechiului imn sovietic, a rasunat pentru prima oara in Piata Rosie la miezul noptii pentru a saluta venirea anului 2001 Orientul Mijlociu a parasit anul 2000 asa cum a intrat in el, cu sperante desarte in ceea ce priveste pacea dintre israelieni si arabi Ungurii au sarbatorit Revelionul tot cu focuri de artificii, trase din cele patru colturi ale tarii, la Miskolc, Pecs, Szeged si Gyor. La Budapesta, primaria a organizat carnavaluri, concerte si baluri pe marile bulevarde Sirbii au avut un motiv in plus sa se bucure, sperind ca trecerea in Noul An va marca si o viata mai buna, si lipsita de violente, dupa alungarea de la putere a lui Milosevici Polonezii au sarbatorit intr-un mod original Revelionul, organizind baluri la 200 de metri sub pamint, in minele de sare de la Bochnia si Wieliczka, in apropiere de Cracovia, si bataile rasunatoare ale unui orologiu gigant, cu cadranul de 6,3 metri diametru, instalat in Varsovia, la inaltimea record de 165 de metri La Vatican, Papa Ioan Paul al II-lea s-a rugat ca lumea, pe viitor, sa fie mai plina de mila si de grija frateasca Parisul si-a impodobit Turnul Eiffel cu zeci de mii de luminite albastre, care i-a dat un aer feeric, planuind sa transforme centrul pentru o zi intr-o "catedrala a luminii". Cassius Clay a facut KO anul 2000 Statele Unite, care rasufla usurate dupa terminarea sfadei electorale dintre Bush si Gore, se bucura de o zapada de 30 de centimetri grosime. In Times Square din New York erau asteptati sa petreaca 500.000 de americani. Celebrul boxer Muhammad Ali a fost cel care a apasat pe buton, declansind la miezul noptii coborirea uriasului glob de cristal, de 500 de kilograme, amplasat in Times Square. O data cu lansarea artificiilor, au fost eliberate 1360 de kilograme de confeti si 20.000 de baloane. Sud-americanii au trecut in noul mileniu in pasi de dans In Argentina, politia a blocat un bulevard central din Buenos Aires pentru a face loc fiestei tangoului. La Santiago de Chile, sosirea anului 2001 a fost salutata de asemenea cu focuri de artificii, multimea entuziasta transformind bulevardul principal intr-o pista uriasa de dans, in fata palatului guvernamental La Moneda Cuba a sarbatorit Noul An cu petreceri de strada, concerte de salsa, dar si cu propaganda oficiala La Copacabana, plaja cea mai faimoasa din Rio de Janeiro, s-au strins la miezul noptii dinspre duminica spre luni doua milioane si jumatate de persoane, care au admirat un foc de artificii, timp de 18 minute, pentru care au fost consumate 2,5 tone de materiale pirotehnice. ISABELLA ALEXANDRESCU Anul Nou cu foc si para Superpetarde pentru noul mileniu Indiferent unde au petrecut Anul Nou, este sigur ca oamenii din toata lumea au intimpinat noul mileniu cu focuri de artificii si petarde. Menite sa "dea glas" bucuriei trecerii intr-un nou an, petardele au devenit un element nelipsit la sarbatotoarea dintre ani, fiind fabricate in variante din ce in ce mai mari si, din pacate, mai periculoase. Italienii sint si ei mari amatori de artificii, anul acesta locul traditionalelor petarde numite "bomba Maradona" fiind luat de "bomba Tariconi", numele unui culturist care realizeaza o emisiune televizata cu o audienta foarte mare. Pe piata italiana a pocnitorilor au figurat anul acesta multe sortimente noi, cu nume sugestive, cum ar fi "panda", "regina albinelor", "padurea" sau "Vezuviul". Si filipinezii se numara printre cei care intimpina Anul Nou cu petarde, asemenea exemplare enorme, numite "obuze", vinzindu-se in magazinele din Manila. Indonezienii superstitiosi sustin ca pocnetul petardelor alunga duhurile rele in noaptea de Anul Nou. Revelionul isi numara mortii In noaptea dintre ani, in Italia patru persoane au murit si alte 806 au fost ranite mai mult sau mai putin grav in urma manipularii defectuoase a artificiilor sau petardelor. Incidentele cele mai grave s-au produs la Castellammare di Stabia, in apropiere de Napoli, unde explozia unei petarde intr-un apartament a ucis doua persoane si a ranit alte 15. Apartamentul a fost complet devastat de explozie. La Follina, in nordul Italiei, un barbat de 38 de ani a fost ucis de o petarda pe care tocmai o aprindea si care i-a explodat in fata. Aceeasi drama s-a perecut si la Brindisi, unde un baietel a murit ucis de explozia unei petarde. Din cele 806 persoane ranite, 40 sint in stare grava, unele suferind amputari ale degetelor de la miini, iar doi tineri si-au pierdut cite un ochi dupa ce petardele le-au explodat in fata. La Roma, o petarda de mare putere, de aproximativ 50 de grame de explozibil, a spulberat o cabina telefonica Cintaretul maghiar Jimmy Zambo, regele topurilor muzicale din aceasta tara, a murit marti dupa ce si-a tras un glont in cap din greseala, in cursul petrecerii de Revelion. Zambo, 42 de ani, era cu sotia sa si trei prieteni cind a scos pistolul Beretta cu un calibru de 9 mm, pentru a saluta noul an cu focuri de arma. Apoi a scos gloantele si s-a jucat cu pistolul, mimind ca se impusca. Unul a ramas pe teava si cintaretul s-a impuscat Cel putin 92 de persoane au fost ranite de explozia petardelor sau de focurile de artificii la Moscova, unde o jumatate de milion de persoane au sarbatorit in strada trecerea in noul mileniu. La Sankt-Petersburg, un incendiu provocat de o petarda a izbucnit pe acopeisul unei cladiri istorice situata in Piata Palatului, din centrul orasului Ministerul Sanatatii din Philipine a anuntat ca in urma accidentelor provocate de arficicii si petarde in noaptea de Anul Nou o persoana a murit si alte 450 au fost ranite. Sud-americanii, campioni la explozibili Sarbatoarea de sfirsit de an s-a soldat cu aproximativ 200 de morti si 1.200 de raniti in diverse state ale Americii Latine, victime ale petardelor si accidentelor de circulatie, asasinatelor sau altor acte de violenta. Aproximativ 940 de argentinieni au fost raniti de petarde sau dopuri de sticle de sampanie in timpul noptii de Anul Nou, au comunicat autoritatile de la Buenos Aires Doi chilieni si-au pierdut viata si alti circa 63 au fost raniti in urma unui spectacol de artificii organizat in Manipu, un cartier mai sarac al capitalei Santiago de Chile Un brazilian a fost ucis si alti 100 au fost raniti de petardele aruncate in timpul unui spectacol de artificii organizat pe plaja Copacabana, din Rio de Janeiro. Batai de strada in cinstea Anului Nou Locuitorii din Sao Paulo au petrecut un Revelion stropit din belsug cu alcool, sosirea zorilor trezind in ei cheful unei "batai a mileniului". Bataile iscate de betivii care aruncau cu ce le cadea-n mina in participantii la o sarbatoare foarte asemanatoare carnavalului s-au soldat cu ranirea a mai bine de o suta de persoane Si la Basel, in Elvetia, o petrecere de Revelion care a reunit circa 2.000 de turci, albanezi si libieni a degenerat intr-o bataie generala, soldata, din fericire, doar cu ranirea usoara a doi barbati In orasele Strasbourg si Mulhouse, din Franta, petrecaretii au incendiat 75 de masini si s-au batut cu politia, in care au aruncat cu pietre si cocktailuri Molotov. C. MUNTEAN, C. VLAD Revelion excentric Fericirea e o gara Mii de persoane s-au imbulzit duminica dimineata in fata ghiseelor din doua mici gari aflate la periferia capitalei taiwaneze, Taipei, formind cozi interminabile pentru a-si cumpara anumite bilete de tren, care, potrivit credintei locale, urmeaza sa le garanteze sanatate si fericire in noul an. In statia Yungkang, coada atingea nu mai putin de doi kilometri, si era formata exclusiv din persoane care doreau sa-si cumpere bilet pentru localitatea Paoan. Putini sint cei care voiau cu adevarat sa calatoreasca spre aceasta destinatie, majoritatea dorind sa-si achizitioneze biletul cu credinta ferma ca le va aduce "securitate" si "fericire eterna", dupa semnificatia numelor celor doua gari in dialectul local Clopote si pirostrii la sfirsit de 2000 Cel mai mare clopot din lume a fost inaugurat marti in localitatea Zhengzhou, capitala provinciei Henan, din centrul Chinei, primele sunete anuntind zorii celui de-al treilea mileniu. Clopotul Norocului este confectionat din bronz, cu un diametru de 5 metri, are o inaltime de 8,1 metri si cintareste 108 tone. China a intimpinat noul mileniu cu o ampla ceremonie de casatorie in masa, oficiata de un preot local in apropierea Marelui Zid. Cel putin 1.000 de miri si mirese s-au adunat sa spuna "Da" impreuna in fata Marelui Zid, ceremonia fiind oficiata chiar la miezul noptii Cu nimic mai prejos, japonezii au organizat si ei o casatorie in masa, zeci de cupluri grabindu-se sa-si uneasca destinele la inceput de mileniu. Gemenii mileniului Doi gemeni, sanatosi si durdulii, s-au nascut la cumpana dintre ani in Weymouth, Statele Unite, si, desi au venit pe lume la interval de numai 15 minute, diferenta dintre ei este, cu adevarat, de un mileniu. Micutul Aaron s-a nascut la ora locala 11.53, la Spitalul South Shore, in timp ce fratele sau, Luke, a mai asteptat putin, venind pe lume in mileniul trei, la ora locala 12.01. "Este grozav!", a declarat medicul care a asistat aceasta nastere. "Aveti doi prunci gemeni, nascuti in milenii diferite", a adaugat acesta, asezind bebelusii alaturi de mama lor De Anul Nou, autoritatile siciliene au hotarit sa le ofere unor fetite in virsta de trei ani, care au fost incurcate, din greseala, la nastere... parintii adevarati. A fost nevoie de efectuarea analizelor care sa demonstreze care sint parintii biologici ai fiecareia dintre ele. Cele doua fetite s-au nascut la data de 1 ianuarie 1998, in maternitatea din localitatea siciliana Mazara del Vallo. Saritura dintre milenii Un grup de 15 parasutisti din diverse tari au marcat trecerea in noul mileniu sarind de pe celebrul turn Petronas din Kuala Lumpur, considerata cea mai inalta cladire din lume. Sportivi din Statele Unite, Arabia Saudita, Germania, Suedia si Malaezia s-au intrecut aruncindu-se in gol de la diverse inaltimi, respectiv de la nivelul etajelor 88, 73 si 60, si plutind apoi, leganati de parasute, pe distanta celor 451,9 de metri, pina la sol Ecologistii croati au petrecut noaptea dintre ani inchisi intr-o cusca de la gradina zoologica din localitatea Split, in semn de protest fata de situatia catastrofala in care se afla animalele in captivitate din aceasta localitate. Anul Nou, ca un dus rece Aproximativ o suta de polonezi, printre care multe femei si numerosi copii, au salutat prima zi a noului mileniu printr-o baie colectiva in apele reci ale Marii Baltice. Ignorind temperatura de numai 2 grade Celsius, membrii organizatiei poloneze "Clubul focilor" din Gdansk s-au aruncat in apele aproape inghetate, grupul fiind condus de un lider deghizat in temutul Neptun, zeul marii, care a deschis calea cu bine cunoscutul sau trident Germanii au intimpinat si ei Anul Nou cu o baie colectiva in apele inghetate ale unui lac din estul Berlinului Francezii din Biarritz au facut din scaldatul de Anul Nou o adevarata petrecere la pielea goala. Cu citeva ore inainte de Anul Nou, ei s-au balacit in mare tinind fiecare in mina cite o cupa cu sampanie Sampanie s-a baut din belsug si la Minsk, unde citiva barbati s-au avintat in mijlocul unui lac aproape inghetat de la periferia capitalei belaruse La Roma, patru italieni curajosi au ciocnit cite un pahar cu vin, dupa care au plonjat de pe un pod in apele involburate ale riului Tibru, continuind astfel traditia anuala, inceputa in 1946, prin care este sarbatorit Anul Nou La Boston, in Statele Unite, peste 100 de persoane au infruntat cu curaj temperatura scazuta de afara si vintul foarte rece pentru a-si testa rezistenta cu ocazia traditionalului scaldat din ziua de Anul Nou Canadianul Joe Robichaud a sarbatorit Anul Nou facind o baie in mare, in zona portului Halifax. Fotograf profesionist, Joe Robichaud si-a pierdut un picior din cauza cancerului, insa continua sa practice canotajul sportul sau favorit. DIANA EVANTIA BARCA LIVIA CIMPOERU Administratia Bush pregateste Retragerea americana din Balcani Incepind chiar din cursul acestei luni, putin dupa ce se va muta la Casa Alba, presedintele George W. Bush intentioneaza sa ordone retragerea militarilor americani din cadrul fortelor multinationale de mentinere a pacii din Balcani, relateaza "The Sunday Times". Citind surse apropiate noului presedinte, publicatia britanica mentioneaza ca toti cei aproximativ 10.000 de militari ai SUA din Bosnia si Kosovo vor fi retrasi in maximum patru ani, urmind ca in Balcani sa ramina doar unitati de logistica si spionaj. Ideea retragerii contingentului american din Balcani a aparut inca din luna noiembrie, fiind sustinuta de Condoleezza Rice, consilier pe probleme de securitate al presedintelui Bush. Aceasta alternativa a stirnit atunci un adevarat scandal, fiind dezaprobata atit de administratia Clinton, cit si de aliatii europeni ai SUA, in cele din urma Bush, care nu avea inca asigurata victoria in alegerile prezidentiale, fiind nevoit sa dea asigurari ca nu va lua o asemenea masura. Ideea nu a fost insa abandonata si iata ca acum John Hulsman, un analist conservator creditat drept consilier pentru Balcani al noii administratii, declara ca Bush este ingrijorat de "supraintinderea imperiala" a SUA, o sintagma cu mare trecere in sinul la fel de noii echipe de consilieri pe probleme de securitate, referitoare la implicarea Americii in "constructia nationala" din strainatate promovata in timpul presedintiei lui Bill Clinton. Pe de alta parte, Richard Perle, un consilier mai important decit Hulsman, a declarat ca, desi "se pun intrebari" legate de care ar fi adevaratul rol al Statelor Unite in Balcani, Washingtonul nu va opera nici o retragere de trupe fara ca mai intii sa se consulte cu aliatii sai din cadrul NATO. Viitorul secretar american al apararii, Colin Powell, a facut si el aprecieri similare cu Perle. "Nu vom fugi (din Balcani - n.r.). Vom face o evaluare atenta a situatiei, in colaborare cu aliatii nostri, si vom trage concluzii la finele respectivei evaluari", a spus Powell. Generalul american este un opozant cunoscut al folosirii fortelor militare ale SUA in strainatate, cu unele exceptii limitate. Retragerea ar fi "o enorma eroare", avertizeaza Madeleine Albright Secretarul de stat american Madeleine Albright a avertizat viitoarea administratie ca o retragere a fortelor americane din Bosnia (4.500 de militari) si din Kosovo (5.500 de militari) ar fi "o eroare enorma". "Am comite o greseala enorma daca am spune: OK, am terminat-o in Balcani", a declarat sefa diplomatiei americane. Albright a mai mentionat ca "unii cred ca europenii nu-si fac partea lor de treaba, dar ei o fac". "Sint prezenti cu un numar de militari mai mare si ajuta realmente la reconstructia zonelor afectate de conflictele din regiune", a conchis Madeleine Albright. Pe harta conflictelor, Balcanii sint doar "un punct caldut" pentru administratia Bush Fundatia Consiliului pentru Aparare Nationala (NDCF), un organism de analiza independent, a elaborat un studiu din care reiese ca noua administratie trebuie sa-si indrepte atentia asupra a 68 de conflicte armate din afara tarii, cu trei mai multe decit in 1999. Majoritatea acestor conflicte sint "civile, de intensitate medie", purtate cu arme mici si folosind forte de gherila ori terorismul - in fata carora Statele Unite nu sint pregatite sa faca fata. Studiul NDCF se opreste cu precadere asupra Asiei centrale si de sud, unde nivelul instabilitatii a crescut periculos, in principal din cauza situatiei din Afganistan. Studiul mai mentioneaza "state cu probleme" ca Somalia, Congo, Camerun, Sierra Leone, Irak, Laos, dar trateaza sumar situatia din Balcani. CONSTANTIN VLAD Presedintele Moldovei a dizolvat parlamentul Presedintele Moldovei, Petru Lucinschi, a semnat in ultima zi a anului trecut decretul de dizolvare a parlamentului si a fixat data oficiala a alegerilor legislative anticipate pe 25 februarie, relateaza AFP. Parlamentul va fi dizolvat pe 12 ianuarie. Aceasta masura permite reglementarea crizei institutionale create de incapacitatea legislativului de a desemna un presedinte dupa patru tururi de scrutin. Mandatul lui Lucinschi expira pe 15 ianuarie, dar el va asigura presedintia pina la alegerea noului sef al statului de catre viitorul parlament. Decretul urmeaza a fi publicat in a doua decada a lunii ianuarie dupa ce Curtea Constitutionala va confirma dreptul presedintelui de a dizolva parlamentul.(C.M.) Madeleine Albright si-a pus puterea de seductie in slujba SUA Secretarul de stat american Madeleine Albright a declarat intr-un interviu acordat canalului de televiziune ABC ca uneori "a flirtat putin" cu unii dintre omologii sai, relateaza AFP. "Imi place sa fiu femeie si din aceasta cauza flirtez putin si, stiti, nu este greu pentru un ministru de externe sa-mi trimita trandafiri dupa care sa ma sarute pe amindoi obrajii si apoi sa trecem la altele", a declarat secretarul de stat american. "Orice s-ar spune, este un avantaj sa fii femeie. Cred ca mi-am construit reputatia de a fi directa, dar in acelasi timp sint capabila de umanitate", a mai adaugat Albright. De asemenea, ea a adaugat ca din aceasta functie a fost in masura si a promovat interesele femeilor, asa cum succesorul sau, Colin Powell, a anuntat ca va sprijini populatia de culoare. (C.M.) Nemtoaicele, gata de lupta Germania le-a dat onorul primelor femei care au fost primite in unitati combatante ale Bundeswehr-ului, in timp ce pina acum acestea erau primite doar in serviciile auxiliare, transmite AFP. Dintre cele 244 de urmase ale Evei care au avut aceasta ambitie, 151 vor activa in armata terestra, 76 in armata aerului si 17 in marina. 42 dintre ele fusesera chemate deja in a doua zi a noului an la cazarmi, in Augustdorf si Duelmen. Pina in prezent, existau in armata germana 60 de femei in fanfare si 4.350 in serviciile sanitare. Primirea de femei in serviciul combatant se datoreaza unei hotariri a Curtii Europene de Justitie din Luxemburg. Din luna iulie, 1900 de femei si-au depus candidatura pentru intrarea in Bundeswehr. Pina in prezent, 594 au fost supuse testelor de aptitudini, iar 447 au fost deja admise.(I.A.) Romania a pus amindoua miinile pe OSCE Romania a preluat presedintia in exercitiu a Organizatiei pentru Securitate si Cooperare in Europa incepind cu 1 ianuarie acest an. Aceasta pozitie, cea mai inalta incredintata tarii noastre pe plan international in ultimele decenii, i-a fost acordata conform deciziei reuniunii la nivel inalt a OSCE de la Istanbul, din noiembrie 1999. Incredintarea presedintiei OSCE Romaniei reprezinta, dupa cum se arata intr-un comunicat de presa al MAE, expresia increderii comunitatii euroatlantice in maturitatea democratiei romanesti si in capacitatea diplomatiei tarii noastre. Este pentru prima oara ca aceeasi tara detine, concomitent, presedintia OSCE, prin ministrul de externe, Mircea Geoana, si presedintia Adunarii Parlamentare a OSCE, prin Adrian Severin. OSCE este o organizatie internationala ale carei principale obiective sint prevenirea conflictelor, administrarea situatiilor de criza, reconstructia postconflict si promovarea respectarii drepturilor omului. (I.A.) In replica la extinderea NATO, Rusia isi muta arsenalul nuclear in inima Europei Pentru prima data de la sfirsitul razboiului rece, Rusia isi "impinge" arsenalul strategic spre Europa de est, urmind sa amplaseze rachete nucleare intr-o baza militara din enclava Kaliningrad. Potrivit analistilor occidentali, aceasta masura are ca scop sporirea presiunii asupra NATO, organizatie aflata in plin proces de extindere spre est, se arata intr-un material aparut recent in cotidianul american "The Washington Times". Oras-port la Marea Baltica, aflat intre Polonia si Lituania, Kaliningradul este una dintre cele mai importante baze militare navale si terestre din Rusia, incluzind si Cartierul General al Flotei Nordului. Operatiunile de transferare a arsenalului militar in aceasta regiune au fost observate, potrivit serviciilor secrete americane, in luna iunie a acestui an si reprezinta un semn ca Moscova isi va concretiza amenintarile la adresa Aliatilor. Serviciile secrete americane nu au putut identifica tipul armelor transferate spre baza din Kaliningrad, insa, potrivit unor oficiali americani care au preferat sa-si pastreze anonimatul, ar putea fi vorba despre rachete de tip Toka. Moscova a efectuat mai multe teste ale rachetei Toka, cu o raza de actiune de 70 km, la data de 18 aprilie 2000, in apropiere de Kaliningrad. Kenneth Bacon, purtatorul de cuvint al Pentagonului, a refuzat sa comenteze aceste informatii, insa a precizat ca, "plasind arme nucleare tactice in Kalinigrad, rusii si-ar incalca angajamentul de retragere a armamentului strategic din zona baltica si de a permite instaurarea unei zone libere de arme nucleare in aceasta regiune". Rusia testeaza strategic noua administratie americana Oficiali ai armatei ruse au avertizat inca din 1998 ca Moscova ar putea recurge la amplasarea de arme strategice in enclava Kaliningrad, daca republicile baltice vor adera la NATO. Rusia a amplasat deja la Kaliningrad rachete defensive S-300, cel mai avansat sistem de protectie antiaeriana pe care il are in dotare, ca un semnal clar ca intentioneaza sa apere acest teritoriu de un eventual atac. Exercitiile tactice desfasurate la Kaliningrad in vara trecuta sub numele "Vest-99" au inclus simulari ale unui atac NATO asupra acestei regiuni, trupele ruse replicind cu lovituri nucleare si rachete de croaziera lansate de la bordul avioanelor asupra unor tinte din Europa si Statele Unite. Potrivit unor oficiali din cadrul Departamentului american al apararii, decizia Moscovei de a transfera armamentul tactic nuclear in Kaliningrad reprezinta o incercare de a testa reactiile nou instalatei administratii George Bush Jr, in avanpremiera discutiilor care urmeaza sa aiba loc intre cele doua parti pe marginea tratatului de non-proliferare nucleara START III. DIANA EVANTIA BARCA Proiectilele americane cu uraniu se intorc impotriva aliatilor "Sindromul Balcanilor" decimeaza trupele NATO "Sindromul Balcanilor", de care par sa fie afectati unii militari ai statelor europene care au participat la misiunile de mentinere a pacii in fosta republica Iugoslavia incepind din 1992, a devenit un subiect de ingrijorare in ultimul timp, relateaza AFP. Un soldat italian de 24 de ani, care a avut doua misiuni in Bosnia in 1998 si 1999, a murit de leucemie in luna noiembrie, familia sa evocind drept cauza a declansarii bolii expunerea la radiatii legate de utilizarea armelor cu uraniu saracit (cu radioactivitate redusa). Acesta a fost folosit de americani pentru a ameliora puterea de penetrare a proiectilelor si lansate in timpul campaniilor din Bosnia si Iugoslavia. Salvatore Carbonaro, originar din Sicilia, a murit intr-un spital din Pavia, la un an si jumatate dupa ce i-a fost descoperita boala. Decesul acestui soldat ridica la sase numarul militarilor italieni morti dupa ce acestia au revenit din misiuni din Balcani. In fata acestei situatii, premierul italian, Giuliano Amato, a declarat ca intentioneaza sa ceara explicatii NATO in ceea ce priveste pericolul folosirii uraniului saracit. "Este o problema cu adevarat delicata. Solidaritatea indiscutabila cu NATO nu permite nici reticente si nici omisiuni. Nu le vom tolera", a afirmat Amato. Statele vest-europene isi numara mortii De asemenea, in Belgia au murit pina in prezent cinci soldati care au avut misiuni in Balcani, ministrul apararii precizind ca si alti militari se pling de diverse probleme de sanatate, cum ar fi durerile de cap, probleme de concentrare si tulburari ale somnului. Ministrul belgian al apararii, Andre Flahaut, a scris omologului sau suedez, Bjorn von Sydow, a carei tara va exercita presedintia Uniunii Europene in primul semestru al acestui an, pentru a-i propune sa analizeze in comun problemele de sanatate intilnite la militarii care au luptat in Iugoslavia. Alte citeva cazuri de leucemie au fost semnalate la "veteranii" olandezi din Balcani. In Portugalia, presa a semnalat cazul unui militar mort la 24 de ani, la trei saptamini dupa ce a revenit din Kosovo, ceilalti 900 urmind a fi supusi unor examene medicale. Armata germana a dispus la rindul ei examinarea tuturor soldatilor care au luptat in Kosovo. CAMELIA MUNTEAN Noua adolescenti olandezi au pierit in Infernul de la "Micul Rai" Cel putin noua persoane si-au pierdut viata, alte peste 180 fiind ranite din cauza unui incendiu izbucnit in noaptea de Anul Nou intr-o discoteca plina cu tineri, in orasul turistic olandez Volendam. Autoritatile locale afirma ca numarul mortilor ar putea creste, intrucit multi dintre ranitii in infernul din discoteca "Het Hemeltje" ("Micul Rai") sufera de arsuri foarte grave. Pina in prezent au murit noua tineri - sapte barbati si doua femei, cu totii rezidenti locali, de virste cuprinse intre 13 si 22 de ani. Cladirea discotecii, in stil rustic, era din lemn si avea trei niveluri. Focul a izbucnit la ora locala 0.30 (1.30, ora Romaniei), din cauze deocamdata necunoscute. In zona tavanului de la ultimul nivel, au apreciat pompierii, temperaturile au atins valori de 800 - 1000 grade Celsius. Investigatiile preliminare sugereaza ca incendiul s-a declansat din cauza aprinderii ornamentelor bogate ramase de dupa Craciun. Citiva supravietuitori au confirmat aceasta versiune, spunind ca mai multi tineri s-au jucat cu artificii in incinta "Micului Rai", citeva "stelute" aprinzind decoratiunile realizate in mare parte din crengi de brad. Parte din decoratiunile arzinde au cazut peste tineri, care purtau in majoritate haine sintetice, foarte inflamabile. "Oamenii spun ca artificiile au fost cauza, dar inca nu este clar ce a stat la originea incendiului. Investigatia este in curs", a declarat un purtator de cuvint al primariei din Volendam. CONSTANTIN VLAD Naufragiu pe stincile de la Antalya Peste 50 de imigranti au pierit in valuri dupa ce nava georgiana "Pati" s-a rupt in doua Cargoul "Pati", sub pavilion georgian, aflat in drum spre Grecia, a naufragiat luni in largul coastelor mediteraneene ale Turciei, accidentul soldindu-se cu moartea a cel putin opt persoane si disparitia altor aproximativ 45, in conditiile unei furtuni deosebit de puternice. Operatiunile de salvare initiate de autoritatile turce, desi ingreunate mult de furtuna, au permis salvarea a peste 30 de oameni, intre care 6 din cei 10 membri ai echipajului, 10 iranieni si 16 pakistanezi din rindul pasagerilor care, se pare, intentionau sa intre ilegal in Grecia. Vasul "Pati" s-a lovit de stincile din apropierea tarmului Antalyei, rupindu-se in doua. Una dintre jumatati a fost carata de valuri pina la mal. La bordul navei georgiene se aflau cel putin 83 de persoane, 10 membri ai echipajului si 73 de pasageri, originari din Pakistan, Maroc, Iran si Bangladesh. Nava-cargo avea o capacitate de 400 de tone si parasise duminica Portul Kemer, situat in apropierea orasului turcesc Antalya, sfidind conditiile meteorologice extrem de nefavorabile din Marea Mediterana. CONSTANTIN VLAD 