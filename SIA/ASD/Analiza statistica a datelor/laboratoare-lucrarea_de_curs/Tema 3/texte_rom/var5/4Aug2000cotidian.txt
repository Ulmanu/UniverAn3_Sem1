 Antraxul a trecut granita Primul caz de antrax a aparut si in Bulgaria, in satul Bradvari din Dobrogea de Sud, dar directorul serviciului judetean veterinar din Silistra, Venelin Dimitrov, a declarat ca aceasta nu are nici o legatura cu epidemia din Delta Dunarii. Cu toate acestea, autoritatile locale au interzis scoaterea la pasunat a animalelor domestice pe pasunile situate in apropierea granitei cu Romania. De asemenea, s-au instituit controale zilnice la fermele zootehnice, iar controlul fito-sanitar la punctele de frontiera s-a intensificat. In judetele Silistra si Dobrici au fost puse in aplicare masuri preventive recomandate de Organizatia Mondiala a Sanatatii pentru prevenirea antraxului si a holerei. Ministerul bulgar al Sanatatii recomanda populatiei sa nu mai foloseasca sursele de apa neverificate si produse marine neprelucrate termic. PETIO PETKOV, Sofia Un accident banal Florica Cercel a murit intepat de o viespe In comuna Ion Roata, din judetul Ialomita, tinarul Florica Cercel, in virsta de 26 de ani, a decedat miercuri, 2 august, intr-un mod cel putin stupid. In jurul orei 14.00, Florin a fost intepat de o viespe si a intrat brusc in coma. In drum spre spital, a decedat, medicii constatind in urma autopsiei ca moartea a survenit in urma unui soc anafilactic. Autopsia a stabilit ca tinarul avea alergie la veninul de insecte, o singura intepatura fiindu-i fatala. MIHAI ENCIU Revolta spontana a pagubitilor FNI din judetul Suceava Peste 150 de pagubiti suceveni la FNI s-au adunat ieri, in zona fostului sediu al fondului, nemultumiti ca inca nu a fost facut public rezultatul anchetei realizata de catre politie. Investitorii suceveni s-au deplasat la prefectul Vasile Ilie caruia i-au cerut sa intervina pe linga seful Politiei, colonelul Gheorghe Neamtu pentru a da publicitatii situatia reala a investitorilor la acest fond. Doleanta lor va fi rezolvata astazi dimineata la ora 9.00. De asemenea, liderul nemultumitilor FNI din Suceava, Mircea Popovici i-a adus la cunostinta lui Vasile Ilie faptul ca la Suceava s-au facut plati preferentiale dupa incetarea activitatii fondului. El a anuntat ca asteapta sa vada daca CEC-ul va face recurs la hotarirea instantei prin care contractul cu FNI este declarat legal, caz in care 50 de investitori suceveni se vor deplasa la Bucuresti pentru a protesta. In judet exista peste trei mii de certificate de investitor in valoare de 60 de miliarde de lei. TIBERIU AVRAM Epidemie ciudata in Cricau-Alba Agalactia contagioasa da iama in oi si capre Peste 120 de capete de oi si capre din comuna Cricau, judetul Alba, s-au imbolnavit subit de agalactie contagioasa, o boala foarte rara si deosebit de grava. Desi nu se transmite la om, satenii nu mai maninca lapte si brinza. In doar citeva zile, in Cricau s-au imbolnavit peste o treime din animalele aflate in turma satului. Dintr-o data, acestea nu mai dau lapte si au inceput sa schiopateze, sa orbeasca si chiar sa moara. Investigatiile efectuate de medicii veterinari au relevat ca boala a fost adusa in Cricau de doua capre, cumparate din tirg cu citeva saptamini in urma. Proprietarul, Calin Sarac, le-a dat in turma din sat, imbolnavindu-le si pe celelalte, fapt pentru care omul a fost amendat cu 75.000 lei. LUCIAN DOBRATER Top Exploziv pe luna iulie Catinca Roman a adus un premiu "Evenimentului zilei" Mass-media nu intra niciodata in vacanta. Vinatorii de mondenitati nu au odihna. Viata insasi palpita chiar si la 50 de grade Celsius. Am constatat aceste lucruri miercuri seara, la decernarea superlativelor "Top Exploziv", ajunse la cea de-a saptea editie. Cu o intirziere de un ceas si jumatate, sindrofia - gazduita ca de obicei de gradina restaurantului Marul de Aur - a strins la mese VIP-uri de toate culorile. Dupa ce, intr-un tirziu s-a dat iama prin bucate si bauturi a inceput si premierea. Din punctul de vedere al revistei VIP, Bogdan Niculescu-Duvaz este cea mai eleganta persoana publica a lunii iulie. Idila dintre Marian Ionescu si Catinca Roman a facut obiectul celui mai bun reportaj monden aparut in cotidianul "Evenimentul zilei". Premiul pentru productii TV a fost acordat emisiunii "Impact", difuzata de Prima TV. N-o sa credeti, Justinian Radu, prezentatorul emisiunii "Party Time" de la Antena 1, a fost incoronat drept cea mai excentrica persoana publica. La categoria oameni de afaceri, cel ales a fost business-man-ul Dorel Onaca. Spotul cu elefantul-dus - reclama la serviciul Connex Chat - realizat de Agentia Headvertising, a fost premiat la sectiunea cea mai buna productie publicitara. Si pentru ca luna lui cuptor trebuia sa aiba un om-emblema acesta a fost ales ministrul justitiei, Valeriu Stoica, ca o recunoastere a contributiei sale la jocul politic din ultima vreme. OTILIA MIHAILOV Miri dupa gratii Robert Stelian Ianos si Daniela Panait, doi tineri detinuti, s-au casatorit ieri, in premiera, la Penitenciarul Timisoara. Robert are 22 de ani si ispaseste o pedeapsa de sapte ani pentru tilharie si lovitura cauzatoare de moarte, iar Daniela are 20 de ani si are o condamnare de trei ani pentru furt. Cei doi s-au cunoscut in urma cu cinci ani in arestul Inspectoratului de Politie Timis. De atunci, ei nu s-au mai intilnit niciodata, dar au corespondat tot timpul. Robert a fost primul care s-a gindit sa se casatoreasca in detentie, si a cerut-o pe Daniela de nevasta in februarie, chiar de ziua indragostitilor. Daniela a acceptat cererea in casatorie, dar nu a crezut nici un moment ca ea si Robert vor primi permisiunea sa se casatoreasca in penitenciar. Robert si Daniela se vor putea intilni de acum inainte, ca sot si sotie, o data pe luna, dar tot in "casa cu gratii". SERGIU MIAT Calcat de tractor in timp ce dormea linga butucii de vie Un accident de circulatie cu totul neobisnuit s-a produs miercuri seara intr-o vie situata linga comuna Virtescoiu, judetul Vrancea. Mos Valentin Pricope, in virsta de 77 de ani, venise sa vada cum e via pe care o are in tarla si s-a mai invirtit prin zona ca sa nu-i fure cineva agurida. Incalzit dupa un paharel, el a adormit linga butuci si s-a trezit in momentul in care un tractor incarcat cu lemne a trecut peste trupul lui. Soferul tractorului, Vasile Mircea, in virsta de 23 de ani, a declarat ca nici in ruptul capului nu se astepta sa calce pe cineva taman acolo, printre rindurile de vita-de-vie, linga butuci. Batrinul a fost dus de urgenta la spital si se afla sub stricta supraveghere medicala. Cercetarile politiei continua in acest caz pentru a se stabili cine se face vinovat de producerea acestui accident. Politistii spun ca nu s-au mai confruntat cu un asemenea caz. SILVIA VRINCEANU O noua carte la Editura Compania: "Ce este un evreu?" La Editura Compania (Str. Prof. Ion Bogdan, nr. 16, sector 1, Bucuresti, tel./fax 211.59.48) a aparut "Ce este un evreu?", de Marek Halter, o noua carte din seria "AltFel" (adica alt fel de a vedea lucrurile, alt fel de a pune problema). Acest celebru romancier si eseist lamureste principalele repere ale epopeii iudaismului: atasamentul pentru invatatura, pentru reguli de viata, memorii, oameni. Iata un fragment semnificativ din deschiderea cartii: «In inconstienta mea de copil, recunoasterea iudaitatii mele era evidenta si esentiala. Pentru mine, ea nu reprezenta un pericol mai mare decit cel de a fi un nimic. Aveam in mod definit o identitate: eram evreu! Nici vorba s-o parasesc. De aceea si ignoram cu maretie amenintarea mortala presupusa de intrebare. "Jude?" Da, sigur ca da! O, sfinta inocenta! Firescul si convingerea mea ne-au salvat viata, fara doar si poate. Nazistii au izbucnit in ris! "Lasati-i sa treaca, a spus unul dintre ei, cel mai mare in grad. Copilul face pe nebunul! Evreii nu-si recunosc niciodata identitatea ". Nu-si recunosc niciodata identitatea? In ciuda miilor de carti al caror subiect il constituie, evreii si iudaismul ramin o enigma pentru majoritatea contemporanilor nostri, ba chiar pentru multi evrei. Am ajuns oare sa putem face deosebirea intre israelit, evreu si israelian? Nu-i sigur. Israelian este cel care are un pasaport israelian. E de la sine inteles. Dar israelit? Sa fie vorba de o persoana care practica religia evreiasca? Dar atunci ce este un evreu? Daramite un evreu fara religie. Totusi, sintem cu totii numiti "evrei", fara deosebire. Tocmai acest cuvint pare sa aiba un sens pentru toata lumea. De-a lungul vietii am constatat de nenumarate ori ca a te declara evreu nu inseamna neaparat a sti ce este iudaismul. Sau pentru ce aderi la el. Si atunci, care este de fapt identitatea unui evreu? Cea a unui individ evreu, vecinul nostru, seamanul nostru care-si zapaceste in permanenta contemporanii, mindrindu-se cu o istorie singulara, dar care se imbina totusi la un anumit moment cu istoria lumii, devenind astfel una din temeliile ei? Cea a unui popor care inca de la nastere s-a confruntat cu Dumnezeu, singurul si unicul creator al lumii, care i s-a aratat lui Abraham cu mai bine de patru mii de ani in urma in indepartata tara Ur, in Chaldeea? Cea a unui neam care dezorienteaza si intriga prin extraordinara sa longevitate, spre deosebire de majoritatea popoarelor antice alaturi de care a trait - asirienii, arameenii, madianitii, cartagineziiÉ - si care au disparut de mult din amintirea noastra, indiferent cit de mare le-a fost puterea si gloria in trecut? Cine este, de fapt, acest "evreu mitic" care atrage privirile? Acest evreu pe care il iubim sau il urim, fara sa ne dam cu adevarat osteneala sa-l cunoastem? Acest evreu pe care unii - nu prea multi, trebuie sa recunoastem - il inzestreaza cu mii de calitati, in timp ce altii, vai, il coplesesc cu toate defectele? Ma voi multumi sa va citez o zicere din Talmud, tulburatoare si plina de profunzime, care, cu riscul de a va surprinde, lamureste aproape in intregime ceea ce poate reprezenta pentru mine rolul si speranta iudaismului. Am auzit-o pentru prima data de la bunicul meu, la ziua mea de nastere din ianuarie 1941, cind implineam 5 ani, pe vremea cind ne inghesuiam intr-o pivnita de pe strada Nowolipje, in ghetoul din Varsovia. "Dumnezeu l-a creat pe Adam (ai carui descendenti umplu azi tot pamintul) singur, pentru a ne invata ca acel ce salveaza o singura faptura omeneasca salveaza intreaga lume, iar cel ce participa la moartea unei singure fiinte participa la moartea intregii lumi". (Sanhedrin 4,5) Cel ce salveaza o singura faptura omeneasca salveaza intreaga lume. Cel care, impotriva curentului si a vinturilor, ramine uman salveaza umanitatea. Da, cred ca despre asta ne vorbeste iudaismul. In orice caz, acest lucru m-a atras spre el. Si atunci am inteles eu nemasurata lucrare a gindirii si a eliberarii omului pe care aceasta zicere o contine si care, la prima vedere, pare aproape prea simpla». Ministerului Sanatatii nu-i priesc elicopterele romanesti La licitatia de astazi participa doar firma italiana "Agusta", singura care a primit caietul de sarcini La Ministerul Sanatatii se va desfasura astazi, daca autoritatile nu vor declansa o ancheta ad-hoc, licitatia prin care institutia va achizitiona elicopterele pentru interventii de urgenta. Din cauza modului in care s-a mediatizat evenimentul, va concura o singura firma care, prin urmare, va fi si fericita cistigatoare. Indiferent de preturile uriase cerute. IAR Ghimbav, unicul producator de elicoptere din Romania si marele pagubit al aranjamentelor organizatorilor, nu a putut prezenta vreo oferta fiindca salariatii MS au avut grija ca societatea brasoveana sa stea departe de licitatie si sa nu le incurce comisioanele. Ministerul Sanatatii a facut tot ce era posibil pentru ca IAR Ghimbav sa nu participe la licitatia pentru elicoptere In pofida stradaniei functionarilor lui Hajdu Gabor, IAR a aflat totusi, e drept, abia cu putin timp inainte, ca se lanseaza o comanda serioasa de elicoptere pentru imbunatatirea interventiilor medicale de urgenta. Informatia a fost gasita nu in presa noastra, unde nu s-a anuntat ca ar fi vorba de astfel de aparate, ci din cea franceza. Managerii intreprinderii autohtone au luat in serios sansa de a pune mina pe un contract in valuta si au cerut ministerului caietul de sarcini. Raspunsul a fost socant: nu exista nici o licitatie vizind cumpararea de aparatura medicala si in nici un caz de zbor! Avind interese comune cu cele ale administratiei (asigurarea locurilor de munca pentru muncitorii brasoveni), sindicalistii au intervenit si ei, incercind sa faca rost de un caiet de sarcini, despre care au aflat ca exista totusi, pentru a demonstra macar matrapazlicurile celor de la sanatate. Liderul Federatiei Sindicatelor din Aeronautica, Arpad Suba, ne-a declarat ca acest lucru a fost imposibil, mult rivnit document fiind tinut la secret. Astfel, organizatorii s-au asigurat ca nu vor exista concurenti nedoriti, iar beneficiarul dolarilor, pe care-i vom plati cu totii din taxe si impozite, sa fie unul anume. Acela al carui nume va fi rostit azi, la deschiderea singurului plic aflat in joc pe masa comisiei care a organizat licitatia: "Agusta". Ramine de vazut daca noua achizitie cu cintec de la Ministerul Sanatatii va ramine fara nici un fel de urmari. Cu atit mai mult cu cit excluderea intentionata a producatorului roman inseamna punerea umarului la falimentul unei industrii autohtone. MARIANA BECHIR Protestul angajatilor de la Institutul de Fizica Atomica s-a lasat cu violente Cercetatori batuti de jandarmi Pasarela Magurele a fost, ieri, pret de citeva ceasuri, un adevarat teatru de razboi. Dupa cum anuntasera in ajun, angajatii Institutului de Fizica Atomica de la Magurele au iesit "la drumul mare" blocind soseaua de centura a Capitalei si portiunea de cale ferata din preajma, desi stiau ca printr-o asemenea manifestare in forta risca sa infunde beciurile politiei. Actiunea a degenerat in momentul in care cercetatorii protestatari au incercat sa blocheze soseaua. Jandarmii au intrat in plin in manifestanti, incercind sa-i izoleze pe cei mai inversunati si chemind in ajutor forte suplimentare. Citeva femei au fost trintite. Unul dintre cercetatori a incasat un bocanc soldatesc, in timp ce un altul s-a trezit cu camasa sfisiata. De pe margine, conducatorii jandarmilor se scuzau de mama focului in fata liderilor sindicali: "Nu seamana ele degetele de la o mina, ce sa mai vorbim de oameni". Confruntarea a luat sfirsit in momentul in care organizatorii protestului, liderii Federatiei Sindicatelor Libere din Cercetare-Proiectare au facut un zid viu in fata lucratorilor de pe Platforma Magurele pentru a-si proteja oamenii. In jurul prinzului, actiunea de blocare a drumului s-a incheiat fara alte incidente. Conducerea federatiei a intocmit o lista de sapte persoane dispuse sa-si asume raspunderea in cazul in care se vor cauta vinovati. Bugetul alocat IFA nu ajunge nici pentru depozitarea in siguranta a deseurilor radioactive Protestatarii, cercetatori in domeniul fizicii atomice, au ales aceasta forma de protest dupa ce, timp de mai multe luni, toate celelalte forme de manifestare a nemultumirilor lor nu au avut nici un ecou. Anul acesta bugetul cercetarii a fost stabilit la 0,11% din PIB. Facind haz de necaz, angajatii spun ca banii alocati cercetarii reprezinta marja de eroare cu care a fost calculat bugetul de stat. Sumele au fost deja cheltuite. La Institutul de Fizica Atomica, situatia este si mai grava. Fondurile alocate acestei unitati de cercetare nu sint suficiente nici macar pentru a depozita in deplina siguranta deseurile radioactive rezultate in urma activitatii. De la inceputul lunii, toti angajatii IFA au intrat in concediu de odihna fortat, pina la remedierea situatiei financiare. Saptamina trecuta, pe platforma s-a dat alarma de grad zero dupa ce Sucursala de distributie a anuntat conducerea institutului ca va intrerupe alimentarea cu energie electrica pe motive de neplata. MIHAELA BALEA Litoral 2000 Atractia verii pe plaja din Neptun: Tiribomba sexy Sini obraznici despicind aerul incins, la 14 metri deasupra plajei, forfecare de picioare si fese unduitoare in virful celor mai tari melodii ale sezonului, iata un cocktail de senzatii pe care le ofera cea mai originala atractie a plajei de "la steaguri", din Neptun: tiribomba sexy. Un carusel cu balans pe trei directii, de fapt o uriasa roata care, pornind de la invirtirea in plan orizontal incepe sa se balanseze in jurul propriei sale axe, nu-i ceva nou. La orele dupa-amiezii, caruselul ignorat de copiii obisnuiti cu jocurile pe computer se metamorfozeaza, ca o cenusareasa a atractiilor estivale, prin aparitia citorva fete cu sinii goi, ademenite de placerea zborului si de bucuria dansului. Ele au descoperit ca tija lunga de peste doi metri care leaga canapelele de roata mare e foarte buna pentru executarea unui dans erotic, "la bara". Fetele, dansatoare profesioniste, se leagana provocator in ritmul muzicii fara sa le pese de viteza si inaltimea ametitoare la care evolueaza. Efectul vizual e sporit de versurile unei piese foarte populare, care vorbeste despre "figuri paranormale si opturi americane". Spectacolul creste in intensitate cind omul care stapineste jucaria rotitoare, Adrian Pop, isi lanseaza chemarile catre musterii intr-un stil de DJ autentic, intivind lumea sa se urce in "Utilajul extra-mare/Parasuta zburatoare", unde le promite un "dublu tele-balans, lung si fara frina", definitie care poate fi aplicata fara restrictii si miscarilor lascive ale fetelor care executa, parca in transa, "dansul sarpelui". Impresionati de aceasta originala campanie de promovare, am vrut sa aflam daca proprietarul a incheiat vreun contract cu fetele si raspunsul a fost surprinzator ca totul e distractie pura, "fetele fac asta pentru placerea lor", dupa cum ne-a declarat Adrian Pop. Informatia am verificat-o abordind discret pe plaja una dintre protagoniste, o blonda sexy, care a negat vehement existenta vreunui contract si a incheiat cu aceleasi cuvinte: "Asta e placerea noastra". Si pentru ca gratia cu care fetele executa "dansul sarpelui" atrage de fiecare data sute de curiosi, vom reveni in curind cu un fotoreporter incendiar de la "tiribomba sexy" din Neptun. (O.F., A.H.) Mai "lasa-ma, papa, la mare", tot pe banii dumitale Cea mai mare suma primita "de acasa", prin mandat: 25 de milioane de lei Niciodata socotelile de acasa nu se potrivesc cu cele din tirg. Asa se face ca oricit de chibzuiti ar fi romanii, intotdeauna bugetul alocat pentru vacanta la mare este depasit. Oricit arici ai avea la buzunar, nu poti rezista sa nu faci banii praf, pentru ca "o singura data vine omul la mare si vrea sa se simta bine". Inevitabil, turistii apeleaza la rudele de acasa, banii fiind trimisi la post-restant. Zilnic, Oficiul Postal Neptun primeste sute de milioane de lei destinati turistilor care si-au depasit bugetul. In ciuda faptului ca la ghisee este mentionat: "Secretul scrisorilor si al altor trimiteri postale este inviolabil, conform articolului 28 din Constitutia Romaniei", angajatii sint extrem de amabili. Dupa cum ne-a declarat oficiantul Ason Chimilten, oamenii ridica sume incepind de la 300.000 de lei in sus. "Lumea primeste bani pentru cele mai diverse motive. Si-au pierdut banii la jocuri de noroc, le-au fost furati, le-a fost lovita masina si trebuie reparata. Oricum, cea mai mare suma pe care am primit-o a fost de 25 milioane de lei", ne-a declarat angajatul Oficiului Postal din Neptun. (O.F., A.N.) La Galeriile "RoseMarie" din Neptun, Jocurile Nintendo fac furori in rindul familistilor In Neptun s-a impamintenit din acest sezon un obicei. Ti-ai pierdut copilul sau ai scapat sotul din mina? Locul sigur unde se poate da de urma lor este "Galeriile RoseMarie" De obicei, sotii trag la o ciorba de burta si la o berica, iar tincii la jocurile Nintendo. Ba, de multe ori, chiar adultii profita de clipele cit scapa din mina nevestelor pentru a incinge un fotbal sau un kick-boxing in masinariile japoneze. Cum "RoseMarie" este unicul loc din Neptun unde exista jocuri Nintendo, inghesuiala este pe masura. Pentru a butona consola unui Nintendo, ori de scoli cu noaptea-n cap, ori te programezi din timp, caci alta sansa de a prinde un loc nu exista. Desi familistii cheltuiesc ceva bani cu aceasta distractie, nevestele inchid ochii, multumindu-se ca sotii lor nu isi omoara timpul uitindu-se dupa fete frumoase. (O.F., A.H.) "Dialogul Generatiilor" la Festivalul "Callatis 2000" Cintece de altadata la malul marii Pe nava-scena din portul turistic Mangalia, duminica, la ora 22.30, organizatorii Festivalului "Callatis 2000" vor pune fata in fata mai multe generatii de vedete ale muzicii usoare romanesti. Spectacolul "Dialogul Generatiilor", produs de Gabi Cotabita si Marian Calin, va "teleporta" melodiile anilor '30, '40, '50, '60 si '80 in ritmurile formatiilor si cintaretilor actuali. Pe scena vor urca Monica Anghel, Mirabela Dauer, Marina Florea, Nicola, Gabi Cotabita, Ricky&Erwin Dandel, Gabriel Dorobantu, K1, Mircea Rusu Band, Latin Express, Bere Gratis, Morometzii, Van Noizz, Atack, Colour Mix, Silvia Stefanescu, Marcela Buruian, Bamby si Rafael. Atmosfera acelor ani va fi reinviata de solistii si ansamblul de balet al Teatrului de Revista "Majestic" din Ploiesti. Prezentatorii mega-show-ului de la Mangalia vor fi Lavinia Sandu si George Mihaita. Spectacolul va fi transmis in direct de Canalul Romania 1 si este sponsorizat de Dialog si Festivalul "Callatis 2000". TUDOR DUMITRESCU 10.000 lei primul pas in discoteca Vox Maris Discoteca Vox Maris din Costinesti, cea mai renumita de pe litoral, are in serviciu profesori de sport si ingineri, veniti aici sa-si mai mareasca venitul anual. Pe linga tinerii chelneri va poate, deci, servi o bautura un inginer, paza fiindu-va asigurata in incinta discotecii de mai multi profesori de sport. Nu incercati asadar sa fortati cumva intrarea in disco Vox Maris caci nu aveti prea sanse prea mari. Si apoi de ce-ati face-o de vreme ce biletul costa 30.000 lei, in care este inclus si pretul unei racoritoare ce valoreaza 20.000 lei. Altfel spus, primul pas in Vox Maris costa doar 10.000 lei, muzica raspunde tuturor gusturilor, iar conditiile sint occidentale. (N.I.) Natura i-a dat cit trebuie Dana Savuica nu are nevoie de silicoane In ultimii patru ani, Dana Savuica nu s-a mai lasat "imortalizata'' in ipostaze sexy de nici un fotograf roman, pozele din "Playboy'' fiind facute in America. Insa, in recentul concediu petrecut pe litoral, inspirata, probabil, de mare si de soare, Dana a pozat unui fotograf profesionist, in amintirea vremurilor cind era fotomodel si manechin. Astfel, ea a oferit posibilitatea celor care au ratat-o cind a aparut in "Playboy'' de a o revedea in toata splendoarea. Cei mai norocosi au vazut-o chiar in carne si oase, in timpul sedintelor foto. Daca vreti sa aflati ce numar poarta Dana Savuica la sutien, va spunem noi: numarul trei. CLAUDIA VOICU 