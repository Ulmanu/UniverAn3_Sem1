 Ryan O,Neal, bolnav de leucemie Actorul Ryan O'Neal, devenit celebru in urma tulburatorului film "Love Story", sufera de leucemie cronica, insa, deocamdata, nu este in pericol de moarte. O'Neil, in virsta de 60 de ani, are aceeasi soarta cu "iubita sa" din celebrul film care a bulversat o intreaga lume in 1970. "Are leucemie cronica, dar starea sa e buna. Boala este tratabila, iar el va fi bine", a declarat Dede Binder, purtatorul de cuvint al actorului. Potrivit declaratiilor acestuia, boala a fost diagnosticata recent, iar actorul primeste, deocamdata, asistenta specializata la locuinta sa din Los Angeles.(B.B.) Inceputul belelelor in "Razboiul Stelelor" Pentagonul pune la cale laserele orbitale Administratia Bush studiaza deja posibilitatea de a-si pune la punct, in jurul anului 2004, un sistem de aparare balistica limitat, in cadrul proiectului "Scutul national antiracheta" al Statelor Unite, in ciuda greutatilor tehnice, a opozitiei venite din partea Rusiei si Chinei si a scepticismului unora dintre aliatii traditionali ai SUA. "Nu exista nici o indoiala ca folosirea solului, spatiului maritim si spatiului aerian trebuie luata in considerare daca ne gindim la cea mai buna cale de a ne apara de rachetele balistice, cale care este de dorit pentru Statele Unite si pentru prietenii si aliatii nostri", a spus Rumsfeld, secretarul apararii. In discursul sau de marti, presedintele Bush nu a facut nici o referire directa la un plan de aparare bazat in spatiu, dar a, vorbit in schimb despre necesitatea renuntarii la Tratatul antibalistic (ABM), semnat intre SUA si URSS in 1972, tratat care interzice folosirea de interceptoare balistice amplasate in spatiu. SUA vor avea lasere aeropurtate in 2010 Desi nu s-a luat nici o decizie in privinta unui plan sau al unei date precise, secretarul apararii, Donald Rumsfeld, studiaza posibilitatea amplasarii a 100 de interceptoare de rachete in Alaska, in urmatorii trei ani, la care s-ar adauga, eventual, armament stationat pe mare si in spatiu. Interceptoarele "loveste si anihileaza" din Alaska au dat gres recent in doua din trei teste planificate. Alte baterii antiracheta ar putea fi amplasate aproximativ in anul 2005 pe navele de razboi dotate cu sisteme Aegis. In schimb, in ceea ce priveste laserele aeropurtate sau amplasate in spatiu, specialistii estimeaza ca acestea nu vor deveni operationale decit in 2007-2010. 200 de miliarde pentru rachetele din Alaska Potrivit Pentagonului, exista opt programe, dintre care cele mai importante sint prezentate in textul urmator. Cel mai cunoscut si cel mai avansat este Sistemul national de aparare antiracheta (NMD), cu interceptoare terestre, pe care fostul presedinte l-a suspendat in septembrie 2000. Este prevazuta, intr-o prima etapa, amplasarea a 100 de rachete in Alaska, acestea urmind sa fie declansate pe baza unei alerte date de o retea de radare terestre si spatiale, pentru a incerca distrugerea rachetelor inamice in timpul traiectoriei descendente. Pe vremea lui Clinton, pentru acest proiect erau alocate circa 30-60 de miliarde de dolari, dar amploarea pe care acest sistem a luat-o sub administratia Bush i-a facut pe experti sa afirme ca programul de rachete din Alaska va costa peste 200 de miliarde. Rachetele inamice trebuie ucise in fasa Sistemul THAAD, sau Apararea de inalta altitudine a teatrului de lupta (Theater High Altitude Area Defense), ar putea fi implementat in 2007. Se urmareste oprirea rachetelor balistice tactice in spatiu sau in straturile superioare ale atmosferei pentru a proteja trupele pe un teatru de operatiuni. Lansatoarele sale de interceptie si radarele sint montate pe camioane, putind fi transportate, in intregime, cu un avion de tip C-141. Armata studiaza, de asemenea, un program cu rachete sol-aer de tip Patriot PAC-3, util pentru a-si apara local fortele. Programul "Navy Theater Wide" (NTW) al marinei va fi bazat pe distrugatoare echipate cu faimoasele sisteme radar/interceptie Aegis, capabile sa analizeze o suta de tinte simultan, pe mare si la sol. Destinat interceptarii rachetelor balistice cu raza medie de actiune la scurt timp dupa lansare, NTW nu a fost inca testat, dar primele unitati vor fi livrate in 2003. Partizanii proiectului de aparare maritima antiracheta considera ca acest sistem este mai bun decit NMD pentru a distruge rachetele intercontinentale cind sint in faza ascendenta, deci mai vulnerabile, dar realizarea proiectului va dura prea mult timp. Laserul umbla cu avionul Programul "laser aeropurtat" (Airborne Laser - ABL) al fortelor aeriene, prevazut la inceput impotriva rachetelor SCUD, vizeaza distrugerea rachetelor dupa lansare. Montat pe avioane Boeing 747 modificate, ABL trebuie sa monitorizeze rachetele suspecte care vor fi iluminate de un laser ce se fixeaza pe tinta pentru a fi distruse apoi de un al doilea laser. Printre deficientele tehnice: distorsiunile atmosferice, miscarea avioanelor si o lentoare relativa care le face vulnerabile. Primele experimente sint prevazute pentru 2002. Programul "Laser cu baza in spatiu" (Space Based Laser) nu a fost mentionat de Bush, dar a fost evocat de secretarul apararii, Donald Rumsfeld, ca o posibilitate de studiat. Aceste lasere orbitale, care sint interzise prin actualele tratate internationale de control al armamentului, nu vor fi gata inainte de 2010. Estimarile pentru costurile de dezvoltare si achizitie a acestor sisteme sint de 100-200 miliarde de dolari. ISABELLA ALEXANDRESCU Sinucidere anticoruptie Un politist mexican a vrut sa-si ia viata fiindca era obligat de sefi sa ia mita Hector Guzman, un tinar ofiter de politie din Ciudad de Mexico, a incercat sa-si puna capat zilelor, adus la disperare de faptul ca nu-si poate face meseria cinstit, fiind obligat de superiori sa ia mita. Cedind nervos, Hector Guzman (28 de ani) s-a suit pe o cladire si si-a pus pistolul la timpla amenintind ca se sinucide. Imobilul, aflat pe un santier al capitalei mexicane, a fost inconjurat de politisti, care au negociat indelung cu Guzman, incercind sa-l convinga sa renunte la gestul sau si promitindu-i ca va putea sa spuna tot ce are pe suflet. Guzman nu a cedat decit in momentul in care un ofiter al politiei judiciare mexicane s-a legat cu catusele de mina lui pentru a-i oferi sentimentul ca va fi in siguranta daca se va preda.(L.C.) Fostul suveran bulgar s-a inscris in cursa electorala Regele Simeon merge pe mina femeilor Regele Bulgariei, Simeon al II-lea, care s-a lansat in politica cu o larga sustinere din partea populatiei, a depasit ieri un nou obstacol prin obtinerea unui document oficial care-i va permite sa participe la viitoarele alegeri generale din 17 iunie. Fostului suveran i se refuzase saptamina trecuta inregistrarea oficiala a Miscarii Nationale Simeon al II-lea, motiv pentru care a fost nevoit sa formeze rapid o coalitie cu doua partide mici, respectiv Partidul-femeilor Bulgare si Miscarea de Renastere Nationala Oboriste, reusind sa obtina astfel inscrierea in noaptea de miercuri spre joi. Coalitia, care a fost inregistrata tot sub numele de Miscarea Nationala Simeon al II-lea, este condusa de presedintele Partidului-femeilor bulgare, Vessela Draganova. Inscrierea noii formatiuni s-a facut pe ultima suta de metri si cu mari emotii, in conditiile in care Comisia Electorala Centrala, dominata in proportie de doua treimi de actuala coalitie de guvernamint a Uniunii Fortelor Democratice (UFD), a avut o ultima tentativa de a impiedica participarea regelui la scrutin. Astfel, comisia a refuzat sa-l accepte in calitate de reprezentant al coalitiei, pe motiv ca nu este membru al uneia din cele doua formatiuni. Coalitia a reusit in ultimul moment sa opereze schimbarea ceruta. Inscrierea sa a fost anuntata in urma unei sedinte furtunoase a Comisiei electorale. Teoretic, exista posibilitatea ca in urmatoarele trei zile decizia comisiei sa fie contestata la Curtea de Apel. Dupa cum apreciaza analistii bulgari, victimizarea lui Simeon al II-lea de catre organele judiciare aflate sub controlul UFD nu a facut decit sa contribuie la cresterea si mai rapida a popularitatii sale. In opinia politologului Jivko Ghiorghiev, alegerile vor fi pline de surprize din cauza sustinerii extraordinare de care beneficiaza regele Simeon al II-lea. PETIO PETKOV (Sofia) Suveranul Pontif in Grecia Ministerul grec al Ordinii Publice a luat masuri de securitate draconice pentru vizita pe care Suveranul Pontif Papa Ioan Paul al II-lea o incepe astazi in Grecia, actiune pentru care au fost mobilizati 5.000 de politisti, in timp ce pentru vizita fostului presedinte american, Bill Clinton, efectivele numarau 4.000 de oameni. Aceasta desfasurare extraordinara de forte este necesara in conditiile in care, o serie de ierarhi ai Bisericii ortodoxe elene au declansat o campanie vehementa de proteste impotriva acestei vizite, concretizata in numeroase mitinguri. Miercuri, aproximativ o mie de persoane au manifestat la Atena impotriva acestei vizite. Demonstrantii, barbati si femei de toate virstele, multi veniti din provincie cu autocarele, purtau pancarte pe care scria "Papa, du-te acasa!" si au scandat lozinci precum "Ortodoxie sau moarte". (C.M.) Erectie instant cu reluarea a doua zi, la aceeasi ora Un grup de oameni de stiinta americani au creat un medicament pentru potenta cu mult mai performant decit celebra Viagra. Noile pastile, numite Cialis, provoaca mai repede erectia si au un efect mai indelungat, spun savantii, citati de Ananova. Studii efectuate separat au aratat ca o singura pastila poate provoca o erectie in doar un sfert de ceas si inca una, la interval de 24 de ore. Doctorii au putut masura reactia pacientilor la Cialis folosind un scaner care a inregistrat taria si durata unei erectii. Un specialist a explicat si beneficiile psihice: "O terapie care permite unui barbat sa aiba doua acte sexuale intr-un interval de 24 de ore permite, implicit, unui cuplu sa isi recapete spontaneitatea in viata intima". (I. A.) "Printisorul" nord-coreean, arestat la Tokyo Autoritatile japoneze l-au retinut pe fiul cel mare al liderului nord-coreean Kim Jong-il, in timp ce incerca sa intre pe teritoriul nipon cu un pasaport fals. Kim Jong-nam, in virsta de 29 de ani, a fost depistat marti pe aeroportul din Tokyo, unde ajunsese cu o cursa de la Singapore. Desi initial a negat ca ar fi fiul conducatorului de la Phenian, el a sfirsit prin a-si declina identitatea, recunoscind totodata ca a mai intrat de doua ori in Japonia cu acelasi pasaport fals, in care apare drept cetatean al Republicii Dominicane. Cind a fost retinut, Kim calatorea cu doua femei pina in 30 de ani si cu un baietel de patru ani, toti, dupa cum se pare, membri ai familiei sale. Despre Kim Jong-nam, multe surse afirma ca este pregatit de tatal sau pentru a prelua, intr-o buna zi, puterea, asa cum a facut si el cind, in 1994, tatal sau, marele Kim Ir-sen, a decedat. De altfel, nord-coreenii l-au poreclit deja "Micul general" pe mostenitorul dinastiei comuniste de la Phenian. Se pare ca fiul lui Kim Jong-il a studiat la Moscova si Geneva si ar fi seful serviciilor secrete nord-coreene. Despre mama sa, se crede ca aceasta ar fi o fosta actrita, pe nume Sung Hye-rim, cu care Kim Jong-il nu s-ar fi casatorit niciodata si de care s-a separat cu mult timp in urma. Din cauza originii sale, fiul liderului de la Phenian prefera sa circule incognito, motiv pentru care ar fi preferat solutia unui pasaport fals. Autoritatile de la Tokyo au exclus posibilitatea ca el sa fi incercat sa se refugieze in strainatate, declarind ca, dupa clarificarea situatiei, el va fi extradat in China. ISABELLA ALEXANDRESCU Atentat mafiot, dejucat de un ciine jucaus O femeie originara din Marea Britanie si-a pierdut viata, in noaptea de miercuri spre joi, la Atena, in urma exploziei unei bombe aflate la bordul masinii sale, transmite AFP. Politia locala banuieste ca bomba artizanala, plasata in apropiere de frina de mina a masinii, a fost declansata de ciinele victimei. Ciinele, rasa Rottweiller, se afla pe bancheta din spate, linga o geanta care continea un mecanism de declansare prin telecomanda a bombei. Victima, identificata in persoana britanicei Suzan Mary Harry, in virsta de 49 de ani, a murit pe loc, corpul ei fiind sfirtecat de explozie. Politia afirma ca femeia avea legaturi cu un puternic clan mafiot din Atena, cel mai probabil fiind ca bomba era destinata asasinarii cuiva. Catelul a fost grav ranit si a murit dupa citeva ore.(L.C.) [21][pl.dll?rid=expresro] 