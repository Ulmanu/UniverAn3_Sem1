 Lucrul la inaltime aduce bani frumosi Alpinismul utilitar - escalada catre succesul in afaceri "Si eu, si sotul meu am avut ca hobby alpinismul. Prin munca si seriozitate am reusit ca in numai cinci ani sa devenim unul dintre cei mai importanti furnizori de ceea ce noi numim servicii la inaltime", spune Alina Rusu, directorul general al firmei "McClaude Prodcom". Alina Rusu impreuna cu sotul ei au demarat afacerea in 1995, pornind de la zero. "Primul contract l-am avut cu un hotel din Jupiter. Pe atunci nu prea aveam competitori pe piata, insa acum concurenta este destul de puternica", povesteste Alina Rusu. In prezent, in tara exista 42 de firme specializate in furnizarea de servicii de alpinism utilitar, care inseamna de la spalarea geamurilor pina la "toaleta" copacilor foarte inalti. Dar cele mai importante contracte vin din renovarea cladirilor, din montarea si afisarea panourilor publicitare si din instalarea antenelor pentru telefonia mobila. Pentru a incepe o asemenea activitate, investitiile nu sint foarte mari, dar nici atit de mici incit sa fie la indemina oricui. "Un echipament complet pentru un alpinist costa intre 10 si 15 milioane de lei. Noi avem in prezent sapte alpinisti angajati permanent. In plus trebuie sa cumparam noi unelte ca sa marim productivitatea muncii si sa fim cu un pas inaintea concurentei. De exemplu, am cumparat o pompa pentru vopsit extrem de performanta care ne-a costat 100 de milioane de lei", adauga Alina Rusu. Daca productivitatea creste, si salariile sint pe masura. Un alpinist utilitar poate cistiga peste 10 milioane de lei pe luna. Chiar si in perioadele in care nu prea sint comenzi, de obicei iarna, salariul nu scade oricum sub 5 milioane de lei. Bataia pestelui este pe litoral La aceasta ora, firmele de alpinism utilitar au de lucru din plin. Apropierea sezonului estival a facut ca agentiile de publicitate sa instaleze un numar mare de panouri promotionale pe litoral. In plus, un ordin recent al Ministerului Turismului obliga toate hotelurile din statiunile de pe litoralul Marii Negre sa-si renoveze exteriorul. Asta inseamna foarte multe comenzi si contracte pentru alpinistii utilitari. In ceea ce priveste tarifele percepute, Alina Rusu spune ca fiecare firma are propria politica de preturi, insa, estimativ, un metru patrat de geam spalat costa circa un dolar, iar unul de exterior de cladire vopsit, aproximativ 3 dolari. Ceea ce inseamna ca la o lucrare de citeva saptamini o firma de alpinism utilitar poate rula chiar si 20.000 de dolari, venit brut. In Bucuresti una dintre cele mai profitabile activitati este spalarea geamurilor. In ultimii ani s-au construit multe cladiri care au exteriorul imbracat in sticla. Pentru spalarea acestor suprafete, doar un alpinist utilitar poate lucra eficient. Pentru cei dornici sa munceasca la inaltime, dar care nu au experienta, Asociatia Alpinistilor Utilitari, recent infiintata, organizeaza cursuri de pregatire. "Taxa este de 50 de dolari, iar cursul dureaza trei luni. Circa o treime din timp este alocata pregatirii teoretice, restul practicii. Pregatirea practica include atit alpinismul pe stinca, cit si pe constructii metalice. Dupa incheierea acestui curs, noi eliberam un atestat profesional fara de care nici un alpinist utilitar nu-si poate desfasura legal activitatea", a precizat Dan Vasilescu, presedintele Asociatiei Alpinistilor Utilitari. VLAD MACOVEI BNR a salvat Banca Dacia Felix de faliment Claudiu Lucaci, purtator de cuvint al guvernului, a declarat ieri ca Banca Nationala a Romaniei a avizat favorabil Ordonanta de Urgenta privitoare la reorganizarea Bancii Dacia Felix. Lucaci a spus ca este foarte posibil ca guvernul sa discute in sedinta de guvern de ieri ordonanta de urgenta avizata de BNR. La rindul sau, Mugur Stet, purtator de cuvint al BNR, a declarat ca nu cunoaste termenii ofertei investitorilor israelieni cuprinsa in Ordonanta de Urgenta aprobata de banca centrala, insa nu a infirmat suma oferita de investitorii israelieni -peste 25 de milioane de dolari. Alina Vasile, oficial in cadrul Bancii Dacia Felix, a confirmat ca oferta investitorilor israelieni pentru salvarea bancii prevede plata cash a sumei de 15 milioane dolari in contul datoriei BDF catre CEC si BNR, plata altor 7,5 milioane de dolari in decursul a cinci ani, precum si "iertarea" de catre BDF a datoriilor unor intreprinderi de stat (IAR Ghimbav, Roman Brasov, Tractorul Brasov), carora le-a acordat credite in valoare de doua milioane de dolari. Acum, in contextul in care BNR a aprobat oferta investitorilor israelieni, continuta in Ordonanta de Urgenta a Guvernului, mai mult ca sigur ca actiunea de lichidare a BDF, ajunsa la Tribunalul Cluj in faza recursului, va fi stopata. Surse oficiale din cadrul sistemului bancar sustin ca judecatorul sindic Ioan Georgiu ar fi de acord cu incetarea procesului privind lichidarea BDF daca va primi un document oficial. De remarcat faptul ca guvernul, prin intermediul Secretariatului General, a trimis anterior aprobarii date de BNR o adresa catre judecatorul clujean, in care se cerea aminarea lichidarii pina in momentul aparitiei actului normativ care sa decida supravietuirea BDF. In plus, conform spuselor Alinei Vasile, investitorii israelieni intentioneaza schimbarea numelui Bancii Dacia Felix, astfel incit aceasta banca sa fie perceputa de catre potentialii clienti ca fiind o banca noua. OVIDIU ZARA GABRIELA TINTEANU La Suceava, ia amploare Scandalul benzinei "botezate" Comerciantii particulari contesta analizele de calitate Patronilor a sapte benzinarii particulare sucevene li s-au intocmit dosare de cercetare penala pentru masluirea calitatii benzinei livrate la pompa. Au fost intocmite dosare firmelor: IMH, APROMAT, VIODRAM, Florion, Petrolida si Ascomf, din Suceava si Mili Ghes Bosanci. Luna trecuta, comisarii Garzii Financiare Suceava au recoltat probe de benzina PREMIUM II de la 41 de benzinarii, iar testarile efectuate in laboratorul Sucursalei Suceava a SNP Petrom au aratat ca, in 17 cazuri, benzina nu corespunde STAS-ului pentru acest tip de combustibil sau este benzina REGULAR. Comisarii Garzii Financiare au confiscat in urma controlului benzina in valoare de peste un miliard de lei. Patronii in cauza au organizat o conferinta de presa in care au contestat rezultatele acestui control pe motiv ca analizele au fost facute in laboratorul unei companii concurente, si anume sucursala suceveana a SNP Petrom. Benzinarii particulari spun ca au mai multa incredere in analizele unui laborator independent de control al calitatii - LAREX Bucuresti. "Eu cred ca PETROM incearca sa defaimeze statiile particulare - este o actiune concertata", e opinia lui Radu Ulea, patronul uneia dintre firmele incriminate. Societatea sa are doua statii de benzina, una la Gura Humorului, iar cealalta la Paltinoasa. Radu Ulea nu-si poate explica de ce analizele au iesit proaste numai in cazul unei benzinarii, desi, sustine el, benzina de la ambele statii a fost adusa din aceeasi sursa, ba chiar si descarcata din aceeasi cisterna. Prefectul de Suceava, Ioan Cusnir, cel la ordinul caruia au fost declansate controalele la benzinariile din judet, ne-a declarat ca "analiza probelor s-a facut in conditii de deplina legalitate de catre PETROM". El a considerat drept "prostii" aprecierile conform carora PETROM ar incerca sa discrediteze benzinarii particulari si a afirmat: "Oricine are dreptul sa conteste iar eu ii indemn pe toti cei care se simt nedreptatiti sa conteste rezultatele analizelor. Exista contraprobe care vor fi analizate la laboratoarele independente, acreditate si pe plan international". Patronii benzinariilor suspectate spun ca au trimis deja laboratorului independent o parte din probe si asteapta rezultatul analizelor. TIBERIU AVRAM Stimulata de rezultatele BRD, Societe Generale se extinde in Slovenia Societe Generale a cumparat, pe 20 aprilie a.c., 96,46% din capitalul SKB Banka, pe baza unei oferte care aprecia intregul capital al bancii la 148,2 milioane euro. Urmeaza ca, in urmatoarele zile, tranzactia sa fie oficializata de Consiliul de Valori Mobiliare din Slovenia. SKB Banka este prima banca slovena privatizata si dispune de o retea de 58 de unitati. Aflat in Romania, Philippe Citerne, directorul general al grupului, a declarat: "Aceasta strategie a fost impulsionata puternic de rezultatele obtinute de BRD, care a devenit membru al grupului in 1999."(G.T.) In primul trimestru, BCR "a pompat" in economie aproape 1 miliard de dolari Banca Comerciala Romana (BCR) a inregistrat, in primele trei luni ale acestui an, un profit brut de 1.357,8 miliarde de lei, aproximativ 48,5 milioane dolari, in crestere cu 78,3% fata de aceeasi perioada a anului trecut. Profitul net depaseste 1.055 miliarde de lei, echivalent cu 38 milioane de dolari, informeaza un comunicat al bancii. In perioada 1 ianuarie-31 martie, BCR a acordat clientilor credite in lei si valuta de aproape 24.000 miliarde de lei. Pe ansamblu, soldul creditelor, in lei si valuta, a inregistrat o crestere in termeni reali de 4,7% fata de finele anului trecut, creditele in lei avind o pondere de 57,9%. Indicatorul de solvabilitate este 30,87%, fata de minimum 12% conform normei BNR, iar cel de lichiditate raportat la total active este 40,81%, in crestere fata de anul trecut.(G.T.) [15][pl.dll?rid=expresro] 