 Republicanii si-au ales tandemul Conventia Partidului Republican din Statele Unite, desfasurata la Philadelphia, l-a desemnat oficial miercuri seara pe guvernatorul de Texas, George W. Bush, drept candidat al acestui partid la alegerile prezidentiale din noiembrie, transmit agentiile internationale de presa. In uralele participantilor, Bush s-a declarat coplesit de enorma onoare ce i se face prin aceasta numire. Bush a obtinut investitura oficiala dupa ce a primit votul din partea a 1.042 de delegati dintre cei 2.066 citi numara Partidul Republican. Rezultatul votului de investitura nu este o surpriza, fiind doar o formalitate, in urma rezultatelor obtinute in alegerile primare. Bush, in virsta de 54 de ani, a acceptat aceasta investitura ieri seara, cind a sustinut in fata delegatilor unul dintre cele mai importante discursuri din cariera sa. Anterior, republicanii l-au nominalizat pentru postul de vicepresedinte pe fostul secretar al apararii, Dick Cheney, care a lansat cu aceasta ocazie un atac in toata regula la adresa presedintelui Bill Clinton si a vicepresedintelui Al Gore. "Cind ma uit la administratia de azi de la Washington, sint consternat de ocaziile ratate, intristat de ceea ce ar fi putut fi facut, dar nu a fost facut niciodata", a afirmat el. "Gore incearca sa iasa din umbra mentorului sau, dar nu-l putem vedea niciodata pe unul fara a ne gindi la celalalt", a adaugat Cheney. Un nou sondaj de opinie dat publicitatii miercuri de Institutul Voter.com indica un avans al lui Bush de 12 procente (51 la suta fata de 39 la suta) in fata adversarului sau democrat, Al Gore. "Feriti-va de Bush!" Atmosfera de sarbatoare a Conventiei republicane a fost usor umbrita de marsurile si protestele in serie organizate pe strazile Philadelphiei de membrii asociatiilor de lupta impotriva mondializarii si ai gruparilor pentru drepturile omului. Dupa un prim val de manifestari violente, soldate cu arestarea a 350 de persoane, a doua zi de proteste s-a desfasurat in mod pasnic, fara incidente deosebite. Pentru a se solidariza cu cei arestati in ziua precedenta, sute de manifestanti au inconjurat timp de citeva ore sediul central al politiei din Philadelphia, pazit de mai multe cordoane de politisti, lansind sloganuri precum "Opriti brutalitatea politiei" sau "Feriti-va de Bush!". Responsabilii Gradinii Zoologice din Philadelphia au confirmat ieri informatiile potrivit carora politia a oprit in cursul noptii de marti spre miercuri un autobuz in care erau transportate sute de jivine veninoase, printre care scorpioni, tarantule, precum si reptile, sconcsi si soareci. Politia banuieste ca autobuzul trebuia sa se indrepte spre cladirea in care s-a tinut Conventia republicana si ca animalele urmau sa fie eliberate in zona pentru a provoca un haos total. LIVIA CIMPOERU Bulgarii semnaleaza poluare cu metale grele si azot Dunarea otravita Zona bulgara a Dunarii, ce se intinde pe o distanta de 470 de kilometri, a fost puternic poluata de metale grele si azot, care au provocat distrugerea faunei din fluviu si din imprejurimi, potrivit unui studiu publicat ieri de ministerul bulgar al Mediului, citat de AFP. Concentratia de cupru din apele din nord-vestul Dunarii, la frontiera cu Iugoslavia, este de 50 pina la 100 de ori mai mare decit cea admisibila, se arata in studiul efectuat in perioada 3 -13 iulie. Totodata, concentratia de plumb din esantioanele de reziduuri prelevate in aceasta zona frontaliera este de cinci ori mai mare decit volumul obisnuit, iar procentul de magneziu, de crom, de nichel si de cadmium depaseste concetratia normala. Sursa celei mai mari poluari cu metale grele este riul Timok, care strabate frontiera bulgaro-iugoslava, dupa care se varsa in Dunare. Apele Timokului sint poluate de o mina iugoslava de cupru si uraniu din orasul Bor, in nord-vestul granitei bulgare. Pe de alta parte, o alta zona poluata, considerata periculoasa deoarece poate provoca moartea pestilor din apele fluviale bulgaresti, a fost identificata in zona orasului Nicopole, din nordul Bulgariei. Potrivit autoritatilor bulgare, sursa poluarii este combinatul chimic de la Turnul Magurele, din sudul Romaniei. (L.C.) Armata iugoslava s-a pus pe arestat straini Armata iugoslava a arestat ieri doi britanici si doi canadieni, in Muntenegru, transmite Reuters. OSCE a declarat ieri ca cei doi britanici lucrau la o scoala de pregatire pentru politie a administratiei ONU (MINUK), iar canadienii lucrau pentru o agentie umanitara. O sursa militara din Podgorica, insa, a afirmat ca cei patru aveau asupra lor explozibili: "Pot sa spun ca nu sint turisti si ca nu sint instructori si ca au fost arestati pentru ca aveau asupra lor explozibili". Cei patru au fost arestati pe muntele Cakor, in apropiere de orasul Andrijevica, situat la nord-est de Podgorica. Potrivit unor surse ale armatei iugoslave, ei aveau de gind sa organizeze "acte teroriste". Reamintim, patru cetateni olandezi au fost arestati la inceputul saptaminii trecute in Iugoslavia pentru actiuni teroriste. (I.A.) Maninca-ti aproapele! Prietenul la Revelion se cunoaste Un rus de 50 de ani, ucigas recidivist, din Celiabinsk, a fost condamnat la 24 de ani inchisoare pentru ca si-a macelarit un prieten a carui carne a servit-o apoi la petrecerea de Anul Nou, transmite AFP. Criminalul a transat cu minutiozitate trupul prietenului, a bagat bucatile de trup jupuite de piele intr-un sac si le-a dus la niste vecini, care pregateau o masa festiva, carora le-a spus ca le-a adus carne de vitel. Nebanuind ingrozitorul adevar, acestia au amestecat-o cu restul de carne pe care o aveau si au pregatit tot felul de bucate, care au fost servite la petrecere. Pentru ca ii mai ramasese totusi destula carne, asasinul s-a dus cu ea in piata si a vindut-o la piata contra votca. El fusese eliberat cu o vara inainte, dupa opt ani si jumatate de inchisoare pentru asasinat cu circumstante agravante. Minca-v-as fetita! O crima de o cruzime inimaginabila a avut loc la Amursk, in Extremul Orient rus: un barbat a ucis si a mincat un bebelus de un an si trei luni. Canibalul a fost arestat de politie, transmite AFP. Canibalul a omorit fetita dupa ce a baut toata seara cu niste vecini, care erau chiar parintii micutei. Din cauza ca erau si ei beti, au remarcat disparitia copilului abia dupa ce acesta fusese deja transat si mincat de canibal. Vampir de ocazie Un barbat de 28 de ani din California, pe nume Joshua Roise, a luat un autostopist de pe marginea unei autostrazi, dar ceea ce parea initial o fapta plina de bunavointa s-a transformat in final intr-un act de vampirism in toata regula, informeaza presa din San Francisco. Dupa o ora si jumatate de calatorie cu masina, autostopistul a vrut sa il imbratiseze in semn de recunostinta pe sofer, numai ca acesta l-a imobilizat, stringindu-l in brate ca intr-o menghina. Repezindu-se la gitul lui, Roise i-a rupt pielea cu dintii, incepind sa ii suga singele din jugulara. Victima s-a zbatut si a reusit sa deschida portiera si sa se tirasca afara din masina. "Vampirul", care a fost in cele din urma arestat, repeta obsesiv, "Vreau sa ma vindec, am nevoie de singe". ISABELLA ALEXANDRESCU Irigatii prin metoda picaturii chinezesti Pentru a lupta impotriva secetei si incendiilor forestiere din zona de vest a tarii, autoritatile chineze planuiesc sa construiasca o retea de baze de produs ploaie, folosind radare si aparate de zbor dotate pentru producerea artificiala de nori, releva "Daily Telegraph". Ambitiosul proiect ar spori in medie caderile de ploaie in intreaga zona de nord-vest a Chinei cu 20 de procente. Tehnologia pe care China intentioneaza sa o foloseasca si fata de care unii cercetatori sint sceptici implica imprastierea de substante chimice in chiar centrul formatiunilor de nori, formind cristale care produc ploaie sau zapada. ISABELLA ALEXANDRESCU Fiul lui Milosevici, implicat in contrabanda cu tigari Politia croata a descoperit o retea de traficanti de tigari spre Serbia in care este implicat si fiul presedintelui iugoslav, Slobodan Milosevici, Marko, relateaza France Presse, citind presa croata. Tigarile, marca Ronhill, produse de o fabrica din localitatea Rovinj, situata in nordul litoralului croat, au fost cumparate de traficanti din Liublijana si transportate pe mare prin portul Koper in Slovenia, sau cu masina pina la Belgrad. Politia croata, care urmareste de mai mult de un an si jumatate aceasta afacere, a descoperit ca Marko Milosevici este proprietarul companiei off-shore, cu sediul in Liechtenstein, si este implicat in acest trafic, afirma cotidianul croat "Jutarnji List", care insa nu precizeaza numele companiei. Tigarile provenite din comertului ilegal sint vindute pe strazile din Belgrad la pretul de 0,8 marci, vinzarea acestora aducind un profit de milioane de marci. Marko Milosevici a preluat controlul asupra pietei tigarilor din Serbia dupa ce partenerul sau, Vlada Kovacevici, a murit in 1997, impuscat in cap. Fiul presedintelui iugoslav a fortat apoi mafia muntenegreana sa paraseasca piata sirba. Vinzarile ilegale de tigari in Croatia reprezinta o reala problema, pentru ca doar 20 la suta din tigarile importate sau fabricate in tara sint supuse taxelor. CAMELIA MUNTEAN Cel mai mare montagne-russe In parcul de distractii din orasul japonez Nagashima a fost inaugurat cel mai mare montagne-russe din lume, cu inaltimea de 97 de metri. Dureaza trei minute si jumatate pentru ca trenuletele galbene sa strabata uriasa masinarie, botezata "Dragonul de Otel 2000", care masoara in total 2 kilometri si jumatate. Trenuletele ating o viteza maxima de 153 de kilometri pe ora. (L.C.) Dezvaluiri americane la 10 ani de la invazia irakiana in Kuweit Mutilari, socuri electrice si bai de acid in centrele de tortura ale lui Saddam Statele Unite au facut publice miercuri, exact la 10 ani de la declansarea invaziei irakiene in Kuweit, mii de pagini de documente care dezvaluie abuzurile comise de fortele de ocupatie pe perioada ocuparii micului stat vecin, a anuntat miercuri un responsabil american, citat de France Presse. In perioada 2 august 1990 - februarie 1991, cind Kuweitul a fost eliberat, fortele irakiene au ucis aproximativ 1.000 de civili, a declarat David Scheffer, ambasadorul american la ONU insarcinat cu anchetarea crimelor de razboi. Anchetatorii americani si kuweitieni au descoperit cel putin 12 centre de tortura in capitala Kuweit City, a declarat Scheffer in timpul unei reuniuni a Departamentului de Stat. S-a descoperit ca au fost practicate mai multe metode de tortura, intre care socuri electrice, abuzuri sexuale asupra femeilor si executii in bai de acid. Fotografii probeaza faptul ca au fost practicate amputari sau raniri ale diferitelor parti ale corpului, intre care ochi, urechi, degete, nas, buze si partile genitale. Autoritatile americane intentioneaza sa il aduca pe Saddam Hussein in fata justitiei, considerind ca probele sint suficiente pentru a infiinta un tribunal international asemanator celui pentru fosta Iugoslavie. CAMELIA MUNTEAN Flash Suharto, inculpat oficial pentru coruptie Fostul presedinte indonezian Suharto a fost inculpat joi pentru coruptie si deturnare de fonduri in perioada celor 32 de ani cit s-a aflat la putere in Indonezia, relateaza AFP. Autoritatile au prelungit, de asemenea, cu 20 de zile consemnarea la domiciliu a fostului presedinte, instituita pe 29 mai, considerind ca acesta nu mai este doar un simplu suspect in afacerea de coruptie. In paralel, anchetatorii au transmis documentele necesare procurorilor, marcind astfel o noua etapa a cercetarilor, in urma careia fostul sef al statului ar putea fi chemat in fata tribunalului. Suharto este anchetat pentru deturnarea a aproximativ 155 de milioane de dolari. (C.M.) Tumoarea care lungeste Un chinez prezentat drept barbatul cel mai inalt din lume va fi operat saptamina viitoare de o tumoare pe creier, medicii sperind astfel sa-i stopeze cresterea, el masurind in prezent 2,45 metri, relateaza AFP. Medicii vor incerca sa extraga o tumoarea hipofizara, glanda care regleaza cresterea, pentru ca Wang Fengjun, 22 de ani, sa nu mai cistige in inaltime. Pacientului, care provine dintr-o familie de tarani din provincia Henan, i-a fost refuzata internarea de mai multe spitale din tara insa medicii de la spitalul de neurochirurgie din Canton au acceptat sa faca operatia.(C.M.) General NATO umilit de borfasi Comandantul unui contingent militar multinational al NATO a fost atacat marti seara pe o strada din orasul Szczecin, din nord-vestul Poloniei, de catre doi barbati neidentificati care i-au furat actele si o suma de aproximativ 1.150 de euro, transmite AFP. Generalul danez Henrik Ekman a fost apucat de git si imobilizat de cei doi agresori, care i-au smuls o geanta in care se aflau actele personale si banii, dupa care au luat-o la fuga. Generalul a alertat imediat politia, insa atacatorii nu au fost inca prinsi.(L.C.) Prima de iesire din somaj Guvernul olandez intentioneaza sa aprobe un plan pentru a plati somerilor o prima de 1.700 de dolari daca acestia accepta sa renunte la beneficiile sociale si sa primeasca un loc de munca, transmite Reuters. In total, 317.000 persoane ar putea beneficia de noua propunere, ceea ce i-ar ajuta si pe patroni sa gaseasca angajatii potriviti cerintelor lor. Cei care vor dori sa beneficieze de prima respectiva ar avea insa obligatia sa stea la locul de munca respectiv cel putin sase luni inainte de a primi o prima transa din suma amintita. (I.A.) Jefuitorul de chiloti Un barbat inarmat cu un pistol s-a napustit intr-un magazin de lenjerie intima dintr-o localitate din estul Germaniei si, sub amenintarea armei, i-a cerut vinzatorului sa-i umple o sacosa cu suspensori si colanti, relateza Reuters, citind politia locala. Barbatul a intrat in viteza in magazinul "Clothes Chest" la putin timp dupa inchidere si i-a cerut vinzatorului bani, insa acesta i-a spus ca toti clientii din acea zi au achitat cumparaturile cu carti de credit. Infuriat, hotul n-a vrut sa plece cu mina goala, asa ca l-a obligat pe vinzator sa indese intr-o plasa o parte din marfa expusa in magazin, in valoare totala de circa 400 de marci.(L.C.) Suedezii au instalat in adincurile lacului Seljord Capcana pentru balauri O echipa internationala de "vinatori de monstri" a instalat recent o capcana gigantica pe lacul Seljord, din sudul Norvegiei, sperind ca astfel va reusi sa captureze faimosul balaur Selma care, potrivit folclorului local, bintuie apele lacului amintit, transmite Reuters. Balaurul din Seljord a fost observat pentru prima data in jurul anului 1750 si toti cei care sustin ca l-au vazut il descriu drept un sarpe urias, cu cap de ren sau cal. Desi nu se stie cu certitudine daca reptila mitologica exista in realitate, multi se jura ca i-ar fi vazut spinarea unduind la suprafata apei si sint absolut convinsi ca monstrul, verisor bun al celebrului sarpe gigantic Nessie, din Loch Ness, Scotia, si-a facut culcus in adincurile acestui lac. Interesati de un astfel de trofeu, 12 "experti" vinatori de monstri (sapte suedezi, trei norvegieni, un canadian si un belgian) s-au deplasat de urgenta la fata locului, instalind ceea ce se vrea a fi "prima capcana pentru balauri" folosita vreodata in lume. Dispozitivul este relativ simplu, fiind vorba despre un tub cu o lungime totala de sase metri, cu rama metalica de care a fost atasata o pinza de nylon. Capcana va fi scufundata in lacul Seljord, dupa ce va fi "umpluta" cu pestisori, momeala care urmeaza sa atraga monstrul. "In cazul in care o creatura mai mare de sase metri va incerca sa patrunda in interior, trapa de la intrare se inchide automat, prinzind balaurul inauntru", a declarat coordonatorul echipei. Vinatorii sustin ca nu doresc sa-o raneasca pe Selma, aceasta urmind sa fie tinuta in captivitate numai cit sa i se ia o mostra de AND, dupa care va fi eliberata. Avind in vedere ca monstrul e cam batrin, expertii nu exclud posibilitatea ca acesta sa fi murit intre timp, asa ca au in vedere varianta de a-i gasi cadavrul pe fundul lacului. Oricum, intreaga operatiune va fi urmarita atent de o echipa de specialisti de la Universitatea din Oslo, care vor survola zona intr-un elicopter, pregatiti sa intervina pentru analize, in cazul in care Selma isi va face aparitia. Monstrul din Loch Ness are "verisori" pe toate continentele Nu doar Selma sau monstrul din Lock Ness au infierbintat imaginatia celor dornici de aventuri si senzatii tari. De partea cealalta a Atlanticului, Canada se poate mindri cu propria sa versiune de monstru, care se numeste Ogopogo. In urma cu cinci ani, o legenda se nastea in Turcia: autoritatile incepusera sa adune marturii despre un monstru asemanator unui dinozaur, care salasluia in cel mai mare lac al tarii, lacul Van. In 1997, fotografii despre care se pretindea ca il reprezinta pe monstru au fost trimise spre cercetare Universitatii din Cambridge, cit si celebrului biolog marin Jacques Cousteau. DIANA EVANTIA BARCA 