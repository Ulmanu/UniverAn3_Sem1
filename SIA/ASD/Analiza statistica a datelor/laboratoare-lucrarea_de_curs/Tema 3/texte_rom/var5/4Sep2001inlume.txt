 Rochie de balerina, din fir de platina Una dintre atractiile expozitiei internationale de bijuterii care s-a deschis duminica la Londra o reprezinta un superb costum de balerina, realizat in intregime din platina, creatie a unui bijutier nipon. Rochia, care seamana perfect cu una din voal, lucrata cu o maiestrie ce intrece orice inchipuire, valoreaza 270.000 de dolari. La expozitie participa peste 500 de bijutieri din toata lumea, iar valoarea lucrarilor prezentate a fost evaluata la mai multe milioane de lire sterline. (C.M.) Flash Barza spatiala In trusele medicale aflate la bordul Statiei Spatiale Internationale (ISS) au fost incluse si teste de depistare a sarcinii. Aceasta este prima recunoastere implicita din partea NASA a faptului ca astronautii ar putea face sex pe orbita, desi Agentia nu a facut nici un comentariu oficial. Desi actualul echipaj ISS este eminamente masculin, in cele viitoare vor aparea la bord si femei astronaut. Toate femeile trebuie sa faca teste de sarcina inainte de plecarea in spatiu, fiind consemnate la sol in caz ca sint gravide. Potrivit specialistilor, combinatia de pericol si exaltare - senzatii caracteristice calatoriei spatiale - stimuleaza apetitul sexual, aspect pe care mizeaza si constructorii primului hotel orbital. (C.V.) Piton "umplut" cu vitel Un piton urias a cazut victima propriei sale lacomii, fiind capturat dupa ce s-a ospatat cu un ditamai vitelul si nu a mai putut sa se miste din loc. Intimplarea s-a petrecut in nordul Malaysiei, unde reptila, care masura sapte metri lungime si cintarea 150 kg, a fost descoperita simbata, la scurt timp dupa ce inghitise un vitel in virsta de un an. A fost nevoie de zece persoane pentru a misca sarpele din loc, relateaza AFP. (C.M.) De ambele parti ale legii Trei persoane au fost ucise duminica de catre un ofiter rus de politie aflat in stare de ebrietate, dupa un schimb de focuri in parcul Izmailovski din Moscova. Identitatea victimelor nu a fost dezvaluita si nici numele politistului, dar s-a precizat ca acesta lucra la serviciul de lupta impotriva crimei organizate. Autoritatile nu au exclus ipoteza ca politistul sa fi fost platit pentru comiterea triplului asasinat. (C.M.) Victoria Beckham a ajuns anorexica din cauza lui Geri Halliwell Fosta Posh Spice, sotia fotbalistului David Beckham, s-a imbolnavit de anorexie din cauza colegelor ei de la "Spice Girls". Cel putin asa declara ea in autobiografia care urmeaza sa ii apara anul acesta. Geri Halliwell a fost capul rautatilor. Ea si-a convins colega sa manince mincaruri fara sos, sa faca jogging si sa tina o cura interminabila de slabire, pina ce kilogramele au devenit pentru Victoria o adevarata obsesie. Rezultatele tuturor stradaniilor se vad acum, sub forma unei dezordini alimentare. (M. D.) Hackerism ecologic Recunosc cu mina pe inima ca am avut o parere complet gresita despre organizatiile ecologiste. Credeam ca sint un fel de "flower power" redivivus la anii 70. Dar realitatea mi-a demonstrat ca nu e chiar asa. In mai, o expeditie de japonezi, chinezi, coreeni, nepalezi si georgieni a adunat de pe Everest, cum ar veni, de pe "acoperisul lumii", patru tone de corzi, cordeline, pinze de cort, butelii de oxigen, ambalaje alimentare etc. Mi-am zis atunci, iata, in sfirsit, o mina de ecologisti hotariti si pusi pe treaba serioasa, nu pe facut partide. Dar nu erau ecologisti. Erau doar alpinisti. Deceptionata, am argumentat ca poate organizatiile nu au specialisti in escapade alpine. Eronat. Pe 4 iulie, trei cataratori experimentati (doi britanici si un danez) le-au facut americanilor o surpriza aniversara. Au patruns in incinta centrului de supraveghere electronica (deja celebrul proiect secret Echelon) si s-au cocotat ca veveritele pina in virful stilpilor pentru ascultari radio. Gunoaie nu cred ca au gasit. Dar mesajul transmis avea doua parti. Prima era strict ideologica: stop razboiului stelelor! A doua, strict tehnica: nu sintem teroristi, dar am fi putut fi! Categoria aceasta de avertizari asupra sistemelor de securitate te trimite cu mintea la hackerii de pe Internet, care sint un fel de anticamera a "teroristilor virtuali" - crackerii. Deja legatura cu ecologia a devenit mai difuza. Cindva, demult, tinta favorita a "Greenpeace" erau poligoanele de incercari nucleare din Pacificul de Sud. Era foarte clar de ce. Exploziile atomice, fie ele si subterane, dauneaza sanatatii planetare. Asta poate intelege oricine. Acum, lucrurile s-au mai schimbat. Scopul "Greenpeace" a devenit lupta impotriva proiectului american antiracheta pentru a relansa cursa inarmarilor. Pentru asta trebuie blocata desfasurarea proiectului. Cum? De exemplu, sarind gardul bazelor militare si admirind panorama, agatat de o antena radar. Bine, bine, dar de unde ar putea afla niste simpli entuziasti care baze militare sint vizate pentru viitoarea desfasurare strategica? Personal, ma consider o persoana interesata in aceasta problema, dar nu am reusit sa ajung pina acum la "fineturi" tactice de o asemenea calitate si confidentialitate. Desi, poate, mi-as dori. Deci, de unde aduna ecologistii astfel de informatii? Poate tot de acolo de unde aduna si banii pentru actiunile lor spectaculoase. Pentru ca nu e de ici, de colea, sa ai in dotare o mica flota ("Rainbow Warrior I", "Rainbow Warrior II", "Arctic Sunrise") cu care sa te fitii nestingherit pe mari si oceane. Pina la urma, decit sa aduni, patetic, gunoaie de pe coclauri de munte, e mai palpitant sa spargi sisteme de securitate informatizate, ca in "Mission Impossible 2". Ce naiba, am intrat in mileniul III! Traiasca hackerismul ecologic! POLIANA MARDARI Petrolul, bulgarii si dolarii Proiectul balcanic de construire a unui oleoduct din Bulgaria pina in Albania, via Macedonia, va fi lansat pina la sfirsitul acestui an, a declarat zilele trecute la Sofia Ted Ferguson, presedintele societatii americane "Balkan pipeline consortium" (AMBO). "Cred ca decizia asupra acestui proiect va fi luata pina la sfirsitul anului, iar lucrarile vor incepe in prima luna a anului viitor", a declarat Ferguson dupa o intilnire cu ministrul bulgar al dezvoltarii, Kostadin Pascalev. Pentru constructia oleoductului vor fi necesari patru ani, acesta urmind a lega portul bulgar Burgas, de la Marea Neagra, de portul albanez Vlora, de la Adriatica. Lungimea acestuia va fi de 890 de kilometri, cu o capacitate de transport de 750.000 de barili pe zi (39 de milioane de tone pe an), iar costurile de constructie se vor ridica la 1,13 miliarde de dolari. Potrivit lui Ferguson, construirea acestui oleoduct este impusa de necesitatea unei alternative pentru ruta de transport a titeiului care trece prin strimtoarea Bosfor si care nu poate asigura transportul intregii cantitati de petrol de la Marea Caspica. Bulgaria este, de asemenea, gata sa realizeze un alt proiect pentru constructia unui oleoduct care sa lege portul Burgas de cel grecesc Alexandropoulis, de la Marea Egee. Proiectul, in valoare de 700 milioane de dolari, prevede constructia unui oleoduct de o lungime de 320 de kilometri si o capacitate anuala de 40 de milioane de tone. "Credem ca portul Vlora este mult mai atragator decit porturile de la Marea Egee din punct de vedere al exporturilor de petrol", a declarat Ferguson, explicind ca, din Albania, titeiul poate fi trimis pina in Statele Unite, via Rotterdam. CAMELIA MUNTEAN Glontul ucigas, oprit de Biblie O femeie din statul american Florida si-a impuscat mortal fiul in virsta de 6 ani si a incercat sa-si ucida al doilea fiu, in virsta 16 ani, acesta din urma scapind nevatamat dupa ce glontul care-i era destinat a fost oprit de Biblia pe care o tinea la piept, relateaza "Washington Post". Data in urmarire generala, Leslie Ann Wallace, in virsta de 39 de ani, a fost impuscata de politisti si se afla in prezent in stare critica la spital. Femeia l-a ucis pe micutul James Wallace la domiciliul lor din orasul North Forth Myers, apoi s-a deplasat cu masina la o biserica din apropiere din care tocmai iesea cel de-al doilea fiu al ei, Kenneth Wallace, si a inceput sa traga in directia lui. Focul de arma, tras de la scurta distanta, a nimerit Biblia si haina pe care adolescentul le tinea la piept. Baiatul s-a ales cu o rana usoara la brat. Potrivit unui politist, Biblia a salvat practic viata tinarului, care nu ar fi supravietuit in urma ranilor provocate de gloante. De la biserica, femeia dezlantuita a intrat intr-o pizzerie la care lucra cel de-al treilea fiu al ei, Gregory Wallace, in virsta de 19 ani, si a inceput sa traga catre patronul localului. Politia il avertizase in prealabil pe tinar ca mama sa se afla in drum spre pizzerie. Oamenii legii au luat-o pe urmele masinii si a somat-o pe femeie sa se predea, insa aceasta a inceput sa traga in directia politistilor. In cele din urma, Leslie Ann Wallace a fost doborita de un glont si transportata de urgenta la spital. (L.C.) Pescarii bulgari au descoperit, in Marea Neagra, Cea mai veche barca, cu parfum de Arca Pescarii bulgari au descoperit cea mai veche ambarcatiune din lume datind din epoca Potopului biblic, a afirmat istoricul bulgar Bojidar Dimitrov, citat de AFP. "Este cea mai veche barca din lume descoperita vreodata", a declarat profesorul Dimitrov, estimind ca ambarcatiunea ar avea o vechime de 6.000-7.000 de ani. "Arca lui Noe", asa cum a botezat-o, el a fost descoperita simbata in Marea Neagra, la 30 de mile est de portul Sozopol, la o adincime de 120 de metri de catre pescari. Conservata perfect din cauza lipsei oxigenului la o asemenea adincime, ambarcatiunea are o lungime de 4,5 metri si este construita din lemn de ulm, a precizat profesorul care este specialist in istoria evului mediu si in arheologie submarina. Vasul a fost predat specialistilor care vor proceda la analize cu Carbon 14 pentru a-i stabili vechimea. In luna august, o expeditie americano-bulgara a demarat o serie de cercetari in cautarea unor vestigii ale unei presupuse civilizatii disparute in Marea Neagra cu 7.600 de ani in urma in timpul unor inundatii catastrofale, care au dat nastere legendei Potopului. Expeditia, care a fost organizata de geologul american Robert Ballard, care a descoperit in 1985 epava Titanicului in Atlantic, a luat sfirsit pe 31 august. "Este o pura coincidenta ca am descoperit acest vas in aceeasi zi in care s-a incheiat expeditia lui Ballard", a declarat profesorul Dimitrov, care a pariat public pe un milion de dolari ca americanul nu va gasi nici o urma de civilizatie din perioada Potopului. Mai mult, expertul bulgar spune ca americanii s-au folosit de misiunea de cautare a unei civilizatii pierdute doar ca un pretext pentru a "camufla o misiune de cercetare in cautarea unui submarin sau a unei rachete disparute ori pentru gasirea unor zacaminte de petrol sau gaze fara a plati licenta". CAMELIA MUNTEAN [19][pl.dll?rid=expresro] 