 Cei doi asasini au dezvaluit anchetatorilor mobilul crimei din Pantelimon Americanu', ucis din cauza unei dansatoare Dupa prinderea de catre graniceri a celor doi italieni care l-au omorit pe omul de afaceri Marius Nucu Dumitriu, "asasinatul mafiot din Pantelimon" s-a dovedit a fi, de fapt, o crima pasionala. Totusi, sandalul iscat in jurul crimei a scos la iveala faptul ca firma lui Dimitriu, "Nardo Mannequin", era un paravan pentru trafic cu carne vie si alte activitati ilicite cu implicatii la nivel inalt. Italienii au recunoscut ca l-au ucis pe Dimitriu Italienii care l-au asasinat pe Nucu Marius Dimitriu au fost adusi, vineri noaptea, in arestul Politiei Capitalei, la citeva ore dupa ce fusesera capturati. Imediat dupa ce au ajuns in arest, italienii au cerut cite un avocat care sa fie prezent la audieri. A fost adus, de asemenea, un traducator de limba italiana pentru interogatoriu. Potrivit versiunii prezentate simbata de politisti, intr-o conferinta de presa, motivul pentru care italienii l-au ucis pe Dimitriu este unul sentimental. Asasinii erau suparati pe patronul bucurestean pentru faptul ca nu o lasa pe Simona Socol (26 de ani) sa plece de la firma "Nardo Mannequin". Tinara din Timisoara are un contract cu firma de impresariat artistic care expira abia peste sase luni, iar Dimitriu nu a cedat insistentelor italianului Sabatelli Carmelo de a o elibera de contract pe fata de care era indragostit. In masina marca Nubira cu numarul J2972, inmatriculata in Luxemburg, au fost gasite cele doua pistoale folosite la asasinat - un Browning de calibru 7,65 (fabricat in Belgia) si un Zastava de calibru 9 milimetri. Desi, in momentul prinderii lor, italienii au negat ca l-au impuscat pe Dimitriu, la interogatoriul din arestul Politiei Capitalei, ei si-au recunoscut fapta. Echipa de anchetatori a obtinut din partea autoritatilor italiene informatii potrivit carora Torcasso si Sabatelli sint recidivisti. Ei au fost condamnati in Italia pentru furt si trafic cu droguri. PETRISOR CANA, DANIEL NEAMU Unul dintre asasini a plins cind a vorbit la telefon cu parintii sai, in Italia Dupa ce Carmelo a cunoscut-o la Luxemburg pe Simona Socol, angajata a firmei "Nardo Mannequin", intre cei doi a inceput o poveste de iubire. Singurul obstacol in calea fericirii lor era contractul fetei cu firma lui Dimitriu din Romania. Pasquale si prietenul lui au hotarit sa vina in Bucuresti sa-l convinga pe Dimitriu sa rezilieze contractul. Ei au fost in Romania de mai multe ori anul acesta. La ultima intilnire cu Dimitriu, italienii l-au amenintat pe patron ca il omoara. Simona Socol nu l-a crezut pe iubitul ei cind acesta i-a spus ca se duce la Bucuresti sa-l impuste pe patron. Nu l-a crezut nici joi dimineata cind s-a intors de la Bucuresti si i-a spus: "L-am impuscat pe patronul tau!". La fel s-a intimplat si cu parintii unuia dintre italieni cind au vorbit la telefon cu acesta si au aflat ca fiul lor este arestat in Romania pentru omor. In timp ce vorbea cu parintii sai, italianul a inceput sa plinga. Cei doi italieni au fost arestati pentru o perioada de cinci zile. Alibiul romantat al italienilor si al Simonei Socol scirtiie Varianta oferita de prietenul italian al Simonei Socol anchetatorilor a fost ca fata este gravida si ca urmau sa se casatoreasca, motiv pentru care doreau rezilierea contractului cu Dimitriu. Cu toate acestea, intrebata de anchetatori, Simona a raspuns ca a avut ultimul "ciclu menstrual" in urma cu trei zile. In prezent, procurorii mai au de lamurit modul in care cei doi italieni si-au procurat armele, fapt care poate dovedi premeditarea crimei. (Christian Levant) Dupa crima, italienii au venit cu iubitele la distractie Dupa cum povestesc martorii, italienii venisera la familia Lazar inca de luni, impreuna cu Simona si Iulia Socol, nepoatele batrinilor. Bucurosi ca-si vad nepoatele, sotii Lazar au taiat o gaina si i-au poftit pe musafiri la masa. Se pare ca cei doi italieni s-au si tuns, iar Pasquale si-a ras putina barba pe care o avea cind a comis crima. Dupa ce au mincat, italienii s-au dus cu batrinii la barul de peste drum, unde au baut cite o bere. Criminalii au fugit prin gradini si s-au oprit la un piriu Vineri, in jurul orei 15.00, opt politisti, patru de la postul din Bechet si patru de la Politia de frontiera, au intrat in curtea lui Lazar, gasindu-i pe toti cei din casa la masa, in curte. Politistii erau inarmati si abia au apucat sa dea buna ziua cind, italienii s-au ridicat si au sarit gardul prin spatele curtii. Dupa ce au trecut prin citeva gradini au ajuns la un piriu, pe care insa n-au putut sa-l treaca. Politistii aflati pe urmele lor au reusit sa-i imobilizeze aducindu-i in curte. In masina italienilor, sub bancheta soferului, au fost gasite cele doua pistoale cu care fusese comisa crima din Capitala. Intr-o jumatate de ora, trupele SPIR i-au facut pe italieni sa vorbeasca romaneste Seara, in jurul orei 21.00, cei din trupele SPIR au ajuns in Bechet, cu patru masini Vento, in fiecare fiind cite patru specialisti. In fata postului, ei au deschis portbagajele si au imbracat vestele antiglont, dupa care au intrat in sediul politiei. Erau inarmati pina in dinti, avind pe piciorul sting un pistol, pe cel drept o baioneta, iar in mina un automat infricosator. Surse din politie ne-au spus ca, in mai putin de o jumatate de ora, italienii au inceput sa vorbeasca romaneste, raspunzind la toate intrebarile politistilor. Intrebati de ce s-au dus la frizer, cei doi au spus ca le era cald, nicidecum pentru a induce in eroare. (Ion Spanu) Mr. Costel Tulitu: "Nu a fost tocmai regulamentar cum am procedat, dar m-am temut ca cei doi ar putea sa dispara" Mr. Costel Tulitu, sef de sector la Politia de Frontiera Bechet, este cel care i-a capturat pe italienii Carmello Sabatelli si Pasquale Torcasso, autorii asasinatului din Pantelimon. Maiorul nu are nici pe departe figura unui James Bond necrutator si nici nu isi ascunde fata sub cagula. A implinit 40 de ani, a absolvit Dreptul, are un baietel si o fetita si o gospodarie frumoasa la Bechet. In timpul liber pescuieste, vineaza si gateste pentru familie sau pentru prieteni. Si face mult sport. La petreceri, asculta muzica populara romaneasca si cinta exceptional. E mindru de prietenii sai si fericit sa-si petreaca weekend-urile, atunci cind se poate, la iarba verde. Simbata dimineata, la nici o zi dupa ce i-a capturat pe ucigasii care au speriat Romania, pescuia linistit la Bratovoiesti, o localitate situata pe drumul care leaga Bechet de Craiova. Buna ziua, domnule maior. Buna ziua, domnule ziarist. De ce vorbiti in soapta? Sint la pescuit. Trage? Deocamdata, nu. Sint la Bratovoiesti, cu niste prieteni. E weekend, nu-i asa? Pentru unii da, pentru noi nu. Lasind gluma la o parte, spuneti-ne cum a fost cu banditii aia italieni. I-am prins la Listeava si i-am predat celor de la Bucuresti. A fost greu, v-a fost teama? Am primit informatii ca masina inmatriculata in Luxemburg a intrat simbata dimineata, in jurul orei 3.00, in zona de frontiera (n.r. - Listeava este o localitate situata la doar cinci kilometri de Bechet). Trebuia sa-i prindem, ce mai conteaza daca mi-a fost teama sau nu?! De unde aceste informatii? E zona de frontiera, am oameni peste tot, e normal sa fie asa. Am localizat casa unde au tras cei doi, care apartine familiei Lazar Stan, bunicii celor doua fete venite inca de luni de la Timisoara. Am asteptat pina s-a facut ziua si, in jurul orei 12.00, am avut certitudinea ca cei doi sint chiar indivizii dati in urmarire generala. V-ati anuntat superiorii? Nu a fost tocmai regulamentar cum am procedat, dar m-am temut ca pina vor veni trupele de interventie de la Craiova sau Bucuresti cei doi ar putea sa dispara. Asadar, cum ati procedat? Am luat trei oameni de la mine (n.n.- Politia de Frontiera) si alti doi de la postul de politie. Imi trebuia un motiv pentru a patrunde in curte. Am folosit pretextul ca s-ar fi produs un accident de circulatie pe raza comunei si ca trebuie sa verificam masina ale carei numere erau acoperite. Oamenii mei observau atent fiecare iesire din casa. Cei doi au incercat sa fuga pe geam, dar i-am prins si i-am pus jos. Apoi i-am dus la Bechet, in arest. Era ora 16.30, totul a durat citeva minute. Erau inarmati? Nu. Pistoalele le-am gasit in masina. Dupa cit timp au fost ridicati de trupele de interventie de la Bucuresti? Dupa aproximativ doua ore si jumatate. Au venit 20 de oameni, cu cinci masini. Ati primit felicitari, veti fi avansat in grad? M-au felicitat, sigur, dar important este altceva. Ca asasinii sint dupa gratii si ca nu a fost nimeni ranit. Ce veti gati dupa partida de pescuit? Plachie, bineinteles. Si ar mai fi niste pastrama de berbecut tinuta in mujdei de usturoi pe care o s-o aruncam pe gratar. Linga niste pui, ca sa le tina de urit. Pofta buna, ca bafta la peste nu va uram ... (Ride) Se aproba. OCTAVIAN TOPA Seful celei mai cunoscute retele de prostitutie din Galati a fost prins Ana-Maria a fost cumparata cu 500.000 de lei Ofiterii de la Serviciul de Combatere a Crimei Organizate din cadrul Inspectoratului de Politie a Judetului Galati, impreuna cu ofiteri din cadrul Inspectoratului General de Politie l-au prins pe capul unei retele de trafic cu carne vie. Milos Milcovici, zis Misa, este cetatean sirb. El traieste in concubinaj cu Constantina Lazar, zisa Tina, domiciliata in Galati. Milos Milcovici a fost prins de catre politisti in timp ce, impreuna cu alti doi cetateni sirbi, racolase inca patru fete pe care urma sa le duca in Iugoslavia. Milcovici a fost prins la Bucuresti si adus la Galati vineri pentru efectuarea cercetarilor. Milos Milcovici sustine ca toate fetele au mers de bunavoie in Iugoslavia. Ana-Maria Chirita, in virsta de 15 ani, a fost racolata pe 26 decembrie 1999 din Galati. Ea a fost cumparata de catre Constantina Lazar cu suma de 500.000 de lei de la un "racolator". Povestea Anei-Maria si confesiunile ei despre cosmarul trait timp de opt luni in Iugoslavia au fost consemnate de catre "Evenimentul zilei". Ana-Maria a fost vinduta de patru ori in Iugoslavia, ea reusind sa fuga de fiecare data, pina cind Tina si Misa au pastrat-o pe fata in casa lor din cartierul Mirievo din Belgrad, pe post de menajera. Ana-Maria a fost adusa acasa de mama ei, fata reusind sa fuga din casa celor care o tineau prizoniera. Ofiterii din cadrul Serviciului de Combatere a Crimei Organizate din cadrul Inspectoratului de Politie Galati continua cercetarile pentru depistarea si prinderea celorlalte persoane care fac parte din reteaua de prostitutie iugoslava. Se pare ca zeci de fete din Galati, dar si din alte orase ale tarii, au fost racolate de aceasta retea, duse in Iugoslavia si vindute pentru sume care se ridica la 2.000 de marci. Reteaua se baza pe mai multi racolatori din Galati, acestia primind pentru fiecare fata 400.000-500.000 de lei. Doar in acest an politistii galateni au deconspirat trei retele de prostitutie care racolau fete din Galati si le duceau sa practice prostitutia intr-o tara straina. ALINA COMSA-DURBACA Un neamt a cumparat un nou-nascut cu 1.000 de marci Politia l-a prins in punctul de frontiera Nadlac, pe 31 august, pe cetateanul german Heinz Fuchs, 49 de ani, in timp ce incerca sa paraseasca tara. In autoturismul acestuia se aflau fiul, Patric Fuchs, 18 ani, si un nou-nascut. Politistii de frontiera au observat ca certificatul de nastere al copilului era fals. Demarind cercetarile, s-a constatat ca nou-nascutul avea numai sapte zile si a fost cumparat cu 1.000 de marci germane de la mama sa, Rebeca Orzoi, 23 de ani, din comuna Arghirescu, judetul Cluj. Heinz a fost ajutat si de Luisa Varga, 47 ani, din Simeria, judetul Hunedoara, care a intocmit un certificat de nastere fals. Acest act a fost folosit la Consulatul german din Cluj pentru a-l putea scoate pe nou-nascut din Romania. Heinz Fuchs a intrat in Romania pe 25 august. SORIN TROCAN Zeci de hectare cu vegetatie uscata, mistuite de foc In zona minei Catalinu, din comuna Baia de Fier, judetul Gorj, simbata, in jurul orei 17.00, a izbucnit un incendiu de proportii, informeaza Rompres. Imediat, la fata locului s-au deplasat circa 20 de pompieri care au reusit, in scurt timp, localizarea focului. Subprefectul judetului Gorj, Aurel Tomescu, a declarat ca au ars circa 40-50 hectare cu vegetatie uscata si ca incendiul, se pare, a pornit de la un foc lasat nesupravegheat. Pompierii au actionat toata noaptea, iar duminica dimineata au fost schimbati cu alte efective. Un detinut din Penitenciarul Galati acuza un profesor, un avocat si un procuror de trafic cu droguri Pavelica Grigoras, zis Potop, in virsta de 31 de ani, a fost condamnat pentru furtul unei biciclete, savirsit in anul 1997. Pentru ca se afla in stare de recidiva postcondamnatorie, barbatul a primit cinci ani de inchsioare si se afla acum in Penitenciarul Galati. Grigoras neaga faptul ca el ar fi autorul faptei, declarind ca este victima unui complot. Acesta a facut acuzatii grave la adresa unor persoane, povestind ca a fost implicat intr-o retea de traficanti de droguri din care faceau parte un profesor, un avocat si un procuror din Tecuci. Grigoras spune ca misiunea sa era aceea de a transporta geanta cu droguri la Bucuresti, unde urma sa plaseze marfa unor persoane. El spune ca partenerii din Tecuci aveau misiunea de a finanta cumpararea de droguri de la moldoveni. Grigoras povesteste ca in geanta se aflau pliculete de ness si ca atunci cind a aflat ca transporta droguri a vrut sa iasa din "afacere". Grigoras a declarat ca a facut mai mult de zece transporturi la Bucuresti, de fiecare data in acelasi loc, cartierul Militari, la un restaurant. El spune ca in acel moment profesorul, avocatul si procurorul l-au infundat, bagindu-l la puscarie. Singurele dovezi sint afirmatiile sale Povestea lui Pavelica Grigoras cuprinde amanunte, nume, adrese, detalii despre cum se desfasura presupusa afacere cu droguri. Grigoras declara: "Cind mi-am dat seama ca de fapt transportam droguri, l-am anuntat pe profesor ca ma retrag din filiera. Mi-a dat vreo 9 milioane de lei, nu m-a amenintat. Dupa citeva luni m-a cautat, sa ma apuc din nou de treaba, dar am refuzat. Apoi a urmat furtul cu bicicleta de care nu ma fac vinovat. M-am adresat Parchetului General, Curtii de Apel Galati, spunind despre implicarea procurorului in dosarul meu. Am fost condamnat pentru o fapta pe care nu am comis-o. Toate demersurile facute de mine au ramas fara raspuns. Solicit anularea mandatului de executare a pedepsei cu inchisoarea si rejudecarea cauzei. Stiu ca, dezvaluind toate aceste lucruri, pot primi o pedeapsa mai mare, pentru transport de droguri, dar vreau ca toti cei implicati sa suporte consecintele". Povestea lui Grigoras pare a fi scenariul terifiant al unui film cu traficanti de droguri. Desi povestea pare incredibila, Pavelica Grigoras isi sustine cu tarie afirmatiile, fiind hotarit sa faca orice pentru ca adevarul sa iasa la lumina. In sprijinul celor afirmate de Grigoras nu exista dovezi, deocamdata existind doar declaratiile sale. ALINA COMSA-DURBACA Un cadavru impuscat in cap plutea pe Dunare Un cadavru care plutea pe Dunare a fost descoperit vineri de doi tineri, in dreptul Milei 78. Pe un slep esuat a fost gasita o carabina marca Browning. Informatia a fost primita de Politia Transporturi Galati. O echipa operativa de cercetare, formata din procuror si medic legist, s-a deplasat imediat la fata locului. Barbatul era doar in chiloti si sosete. Capul era zdrobit, dupa primele cercetari constatindu-se ca barbatul, care avea intre 30 si 35 de ani, prezenta semnele unei impuscari prin gura. Carabina gasita pe slepul parasit mai avea pe teava un cartus, iar tubul altui cartus tras se afla pe punte, unde erau si urme de singe. Identitatea celui gasit in apele Dunarii nu a fost, deocamdata, dezvaluita. Dupa primele ipoteze se pare ca este vorba despre o sinucidere. Dar nu se exclude nici posibilitatea ca barbatul sa fi fost omorit. ALINA COMSA-DURBACA La doar 11 ani, pentru ca mama a parasit-o, Ancuta face mincare, spala si calca pentru tatal si fratii ei In urma cu cinci ani, atunci cind propria mama a parasit-o, destinul Ancai Tesileanu, din comuna prahoveana Maneciu, a luat o intorsatura dramatica. Cind a ramas singura, alaturi de cei doi frati ai sai si de tatal bolnav, Ancuta avea doar cinci ani si jumatate. Nici macar nu incepuse scoala cind a devenit o adevarata gospodina, la virsta la care fetitele se mai joaca inca cu papusile. Un ghemotoc de fata, ramasa fara mama, pentru ca cea care i-a dat viata a ales locuinta iubitului ei in locul familiei. Acum, cind inca mai este in vacanta, fetita lucreaza ca vinzatoare la tirgul de duminica din comuna, ca sa stringa banii necesari pentru cumpararea de rechizite. Un copil sarman care, dupa ce se intoarce de la scoala, are grija de familie. Locuinta lor straluceste de curatenie, iar lipsa unei femei in casa nu se simte. Ancuta spala, cu minutele ei mici, imbracamintea si lenjeria fratilor doar cu sapun de casa, pentru ca bani de detergent nu exista. Face mincare pentru toata familia, in cratite si oale pe care abia le poate minui. A gatit pentru prima oara cind nici nu implinise sase ani. Atunci, tatal ei, Decebal, acum in virsta de 55 ani, mai lucra cu jumatate de norma ca timplar. Fetita a ramas singura acasa, sa pregateasca masa. Si s-a descurcat cum a stiut ea mai bine. Pentru ca tatal lor, pensionat de boala, are un venit lunar de numai 400.000 de lei, iar meniul lor se rezuma doar la mincaruri din cartofi si fasole. Visul ei: sa ajunga soferita Ancuta, cu parul ei saten cirliontat si cu niste ochi caprui si umezi ca de caprioara, asteapta sa inceapa un nou an scolar. Desi a fost in vacanta, in privirea ei se citeste oboseala. La doar 11 ani. Visul ei cel mare este ca, atunci cind va fi mare, sa ajunga "soferita". Pina atunci, micuta va trebui sa-si vada mai departe de casa: sa spele, sa gateasca si sa deretice cum poate ea mai bine. VIOLETA STOICA Mama cu inima de fiara In cartierul Micro 19 din Galati exista citeva blocuri - L-uri - care cu greu se pot numi locuinte. Apartamentele sint de genul confort IV, fara bucatarie, cu camerele mici cit o debara. Intr-un astfel de "apartament" l-am gasit pe Silviu Manoliu, un barbat de 37 de ani, trecut prin prea multe necazuri, lovit de prea multe ori de soarta. Barbatul a devenit, de nevoie, si mama, si tata pentru cei trei copii ai lui. Nevasta lui a fugit in lume, a plecat cu un amant, abandonindu-si copiii. "Este foarte frumoasa. Am iubit-o" Stam in camera mica. Silviu isi fringe miinile. Ii este greu sa povesteasca. "Am cunoscut-o cind ea avea 15 ani. Eu aveam 21. Ne-am iubit, a fost dragoste la prima vedere. Ea era foarte frumoasa. Dupa trei zile am hotarit sa fim impreuna. O perioada a fost foarte bine. Ea a crescut linga mine. Eu lucram la o cizmarie la Galati. Apoi am lucrat la o intreprindere. Am stat o vreme cu gazda, apoi primaria ne-a dat apartamentul asta. Totul a fost foarte bine pina in 1996. Cind ea s-a angajat la un dozator de suc. Apoi s-a mutat la un bar. De acolo i s-a tras. A cunoscut tot felul de barbati cu cercei in ureche. Si-a dat seama ca ii place viata. Brusc, eu nu mai eram bun. Au inceput certurile. Ei nu-i mai convenea nimic, de copii nu se mai interesa. Intr-o zi am prins-o cu un barbat in casa. A bagat divort. Eu as fi iertat-o de dragul copiilor. Am divortat, ea a luat copiii. Le-am platit pensie alimentara. Ea a ramas in casa asta cu copiii. Intr-o zi, anul trecut, le-a spus copiilor ca se duce sa-i cumpere adidasi baiatului mai mare. Si nu s-a mai intors. A fugit cu cecurile de alocatie ale copiilor. Tot ea a incasat si pensia alimentara pe care a primit-o timp de noua luni, pina sa deschid eu actiune de custodie asupra copiilor mei. Am aflat ca a fugit cu un barbat la Bucuresti. Ca ar vrea sa plece in Italia". "Daca as avea bani, as ruga-o pe mama sa stea cu mine" Asa spune, cu glas suav, baietelul mai mic, de sase ani, Claudiu. E blond si dragalas. Daniel are zece ani, iar Ionut are 14. Daniel si Ionut nu vor sa-si mai vada vreodata mama. Fiind mai mari, au inteles ca ea i-a parasit. Dar Claudiu nu intelege ce s-a intimplat. El si-o aminteste pe mama lui, care era tare frumoasa, si nu intelege de ce ea nu vrea sa-l mai vada. Claudiu a retinut doar ca ea voia mai multi bani si crede ca daca el ar avea bani mama s-ar intoarce la el. Camera familei Manoliu este saracacioasa, dar e plina de flori si tablouri. Tablouri pictate chiar de Silviu: peisaje si multe flori. O planta frumoasa a fost sadita intr-o cutie de mazare. Silviu lucreaza acum ca paznic la o firma. Cind vine de la serviciu, el calca, spala, face copiilor de mincare, face curat, le este copiilor si mama, si tata. Dar disperarea barbatului a ajuns la limita. A incercat de doua ori sa-si taie venele. Apoi a inteles ca trebuie sa traiasca pentru a-si creste copiii. Fosta sotie l-a lasat cu 15 milioane de lei datorii la intretinere. Nu are de unde sa plateasca. Silviu cistiga un milion jumatate pe luna. Copiii trebuie imbracati si hraniti. Pentru ca baietii lui sa nu simta lipsa mamei, Silviu le face sarmale, placinte, gemuri. E un barbat harnic si priceput. Iar copiii se pare ca il mostenesc. Daniel cinta la orga. Ionut este foarte gospodar. Claudiu, mezinul, e un copil care oricind e gata sa sara in ajutor cuiva. Baietii mai mari merg la scoala. Le trebuie rechizite, haine, iar tatal lor nu mai stie pe unde sa scoata camasa. Sint copiii lui si ii iubeste ca pe ochii din cap. Nu s-a dus la usa nimanui sa ceara. Ar vrea sa-i transmita fostei sotii, oriunde s-ar afla ea, ca "inca este mama, dar ca este o mama cu inima de fiara". ALINA COMSA-DURBACA 