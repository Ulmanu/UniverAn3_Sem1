 Jaf la benzinarie, in Predeal Brasovenii Florin Hriscu, Ovidiu Vasile Cucoran, Ciprian Petre si Dragos Lambru sint cercetati in stare de libertate pentru un jaf pe care l-au comis in noaptea de 1 decembrie in jurul orei 1.00. Cei patru s-au indreptat cu un autoturism spre o discoteca din Predeal, dar in drum le-a venit ideea sa jefuiasca o benzinarie. Ei au facut un popas la benzinaria apartinind SC Cridanic-Impex SRL din Predeal, de unde au furat 24 de litri de ulei LukOil, in bidoane de un litru. Administratorul societatii i-a observat, dar nu a avut timp sa ii impiedice. CAMELIA CSIKI Prostituatele de pe Valea Oltului, platite cu dolari falsi In ultima saptamina, in judetul Vilcea a fost o adevarata avalansa de bancnote false de 50.000 de lei, care au aparut simultan in mai multe locuri. Au fost preferate bancile, mai ales Banc Post si Banca Comerciala Romana, trezoreriile si casele de schimb valutar din Rimnicu Vilcea. Cele mai multe bancnote au aparut la Casa de Schimb International, din incinta Magazinului Cozia, si la Trezoreria Brezoi, la efectuarea unor plati. Politistii spun ca falsul este destul de bine realizat. Majoritatea bancnotelor falsificate au seria 007A5420803, si au aparut in mai multe judete din tara, respectiv Harghita, Mures, Cluj, Hunedoara, Suceava, Neamt si Iasi. In aceleasi zone au aparut si bancnote de 100.000 de lei false, incepind din decembrie anul trecut. Pina in acest moment nu s-a descoperit de unde provin aceste bancnote false, dar se presupune ca sint realizate pe calculator. La Vilcea au aparut in ultimul timp si bancnote de 50 si 100 de dolari false, provenite din Rusia, dupa toate probabilitatile, precum si lire italiene. Valuta a ajuns la politie, in special de la prostituatele care isi ofera serviciile pe Valea Oltului si care primesc bancnotele de la soferi de tiruri. Modul de plasare este foarte bun; fetele nu pot verifica autenticitatea banilor, iar atunci cind isi dau seama ca au fost inselate este prea tirziu. MIRELA MANU Au inceput emigrarile Trei copii au disparut cu destinatia Grecia Trei adolescenti din comuna Mogosesti-Siret, judetul Iasi au pus in alerta importante forte de politie din Romania. Vineri dimineata, postul de politie din localitatea ieseana a fost sesizat de Ciprian Mardare (35 de ani) despre faptul ca fiul sau adoptiv, Alexandru Toma (14 ani), elev in clasa a IV-a la scoala generala din comuna, a disparut impreuna cu alti doi colegi pe data de 29 noiembrie 2000. Imediat, echipa operativa a demarat cercetarile care au scos la iveala faptul ca miercurea trecuta, Alexandru Toma, impreuna cu Sorin Florin Agachi (12 ani) si Florin Sorin Bantic (13 ani) au plecat de la scoala cu destinatia Grecia. Copiii au trecut pe la Alexandru Toma si au luat toate documentele de identitate, dupa care au fost la Agachi si au luat 100.000 de lei de la bunica acestuia din urma, Maria Butnariu. Ultima data au fost vazuti la Roman, judetul Neamt. Copiii au fost dati in urmarire generala, ei avind urmatoarele semnalmente: Alexandru Toma - inaltime 1,40 metri, par blond-roscat, pistruiat, ochi albastri, geaca din fis grena, matlasata; Sorin Florin Agachi - inaltime 1,30-1,40 metri, brunet, imbracat cu geaca de fis albastra, pantaloni din fis de culoare albastra; Florin Sorin Bartic - inaltime 1,30-1,40 metri, blond, ochi albastri, imbracat in geaca de fis rosu cu bleumarin, blugi negri si ghete cu siret de culoare neagra. Cine poate da relatii este rugat sa sune la 955 sau la cel mai apropiat post de politie. CATALIN DUMITRESCU De 1 Decembrie, Un septuagenar gelos i-a taiat gitul fratelui sau Neculai Stanciu (73 de ani), din localitatea Mierea-Vernesti, judetul Buzau, isi suspecta de mai mult timp fratele, Constantin Stanciu (63 de ani), ca ar intretine relatii intime cu sotia lui, Florea Maria, in virsta de 54 de ani. La sfirsitul saptaminii, cei doi au gasit un prilej sa sarbatoreasca ca tot romanul, depanind amintiri din vremurile bune in compania citorva pahare cu bautura. Atmosfera aparent prieteneasca dintre cei doi s-a incins atunci cind a venit vorba despre Maria. In jurul orei 16.15, Neculai a apucat un cutit de bucatarie si l-a lovit pe Constantin in zona cefei, taindu-i jumatate din git. Fratele s-a prabusit intr-o balta de singe, murind pe loc. Dupa aproximativ o ora, cind au fost sesizati politistii, acestia au gasit-o pe Maria plingindu-si cumnatul omorit cu singe rece de sotul ei. Anul trecut, intre cei doi frati a mai avut loc un conflict, Constantin fiind internat in spital dupa ce Neculai il lovise tot cu un cutit. Septuagenarul cutitar este cercetat in stare de retinere, pe numele sau fiind emis mandat pe o perioada de 30 de zile pentru omor calificat. MARIUS FAIFER Constantinescu a mincat bataie de la doi politisti Marian Constantinescu, in virsta de 28 de ani, din comuna Pechea, judetul Galati, se afla de citeva zile internat la Neurochirurgie, la Spitalul Judetean Galati, acuzind dureri de maxilar, de cap si de ficat. El sustine ca a fost amenintat cu pistolul si batut de catre doi politisti din comuna. Unul dintre acestia, spune Constantinescu, este capitanul Ionel Marin, seful Postului de Politie din comuna Pechea. Mergeam pe strada, cind a trecut o Dacie si m-a stropit din cap pina in picioare, ca erau balti pe jos. Am ridicat miinile in sus, a disperare. Masina a oprit imediat si a coborit un capitan, de la postul de politie din comuna. Stiindu-l periculos, am vrut sa fug. Dar capitanul era cu un sergent-major, care a scos pistolul, m-a imobilizat cu miinile la spate, mi-a pus catusele si m-a urcat in masina, unde amindoi au inceput sa ma bata cu bastonul si cu pumnii", sustine Marian. Barbatul spune ca la postul de politie a fost batut din nou si ca a primit o amenda de 1,6 milioane de lei, pentru ca ar fi scuipat pe masina politiei. Ajuns acasa, Constantinescu a inceput sa aiba stari de voma. De la dispensarul comunei a fost trimis la Spitalul Judetean Galati, unde se afla internat la Neurochirurgie. Capitanul Ionel Marin nu a fost de gasit. Seful Inspectoratului Judetean de Politie, col. Iamandi Luca, a declarat, referitor la acest caz: "Vom face verificari foarte riguroase si, in functie de rezultate, se vor lua masuri disciplinare. Daca va fi cazul, se va merge pina la trimiterea celor vinovati in fata Parchetului Militar". Colonelul Iamandi Luca a mai declarat ca rezultatele cercetarilor vor fi facute publice imediat ce ancheta va fi incheiata. Marian Constantinescu intentioneaza ca pe baza certificatului medico-legal sa il dea in judecata pe capitanul de politie care l-a agresat. ALINA COMSA-DURBACA Sotia vicepresedintelui PDSR-Hunedoara sustine ca Sorin Moldovan a fost Ucis inainte de intilnirea cu un politist Vicepresedintele PDSR Hunedoara, Sorin Moldovan, cunoscut om de afaceri local, a fost impuscat in cap joi seara, in jurul orei 19.10, in plin centrul Devei. Sorin Moldovan a iesit din sediul firmei sale, Rombussines Holding, situata in cladirea Cepromin, a deschis din mers, cu telecomanda, usa de la jeep-ul Grand Cherokee, inmatriculat cu nr. provizoriu HD-1200, si a urcat in masina. Imediat, portiera din dreapta s-a deschis si a urcat ucigasul. Sorin Moldovan a iesit din masina si a luat-o la fuga. Asasinul a coborit, a scos pistolul si a tras doua focuri. Primul l-a nimerit pe Sorin Moldovan in bratul sting, al doilea, in partea dreapta a cefei. Sorin Moldovan s-a prabusit la aproximativ zece metri de masina, intr-o balta de singe, decedind pe loc. Valutistul Nitu si-a facut aparitia in ziua asasinatului Ucigasul s-a urcat intr-un Mercedes metalizat condus de un alt barbat, cu cagula, si a demarat in tromba. Masina a fost gasita simbata in judetul Arad. Ieri, la ora 13.00, sute de persoane l-au condus pe ultimul drum pe Sorin Moldovan. La inmormintare au fost prezenti si numerosi politisti. Politia hunedoreana este retinuta in declaratii. Identitatea celor doi martori oculari este tinuta secreta. Nevasta lui Sorin Moldovan, Lucia Moldovan, a declarat presei ca Sorin a coborit din cladire pentru a se intilni cu un politist. Surse din politie ne-au declarat ca, intradevar, Sorin a fost sunat de un politist, care i-a fixat o intilnire. Neoficial, legatura politistului cu crima este insa negata. Politia nu comenteaza nimic despre acest caz. Mai mult, conform datelor culese, rezulta ca din firma patronata de Sorin Moldovan s-ar fi furat, in urma cu doua-trei saptamini, patru cisterne cu benzina. In ciuda acestui fapt, firma nu a depus plingere la politie. In ziua asasinatului, in Deva a fost vazut un valutist dur din localitate, dat in urmarire generala pe tara, numit Nitu. Acesta ar fi venit insotit de inca un barbat masiv, pentru a regla niste conturi. Nitu este cunoscut in Deva pentru traficul de masini pe care il facea pe vremea cind Sorin Moldovan era seful Vamii Deva. De atunci i se trage lui Sorin si procesul in care a fost condamnat, acum o luna, la trei ani de inchisoare, de catre Curtea de Apel Alba Iulia. El a facut recurs la Curtea Suprema de Justitie. Sotia lui Sorin Moldovan este convinsa ca moartea acestuia are legatura cu procesul. ANTONIA GROZAVU Masina criminalilor a ramas fara benzina Politistii aradeni au intrat in alerta imediat ce au fost anuntati de colegii lor din Hunedoara despre crima. Comandantul IPJ Arad, col. Viorel Hahaianu, ne-a declarat ca in noaptea de joi spre vineri, in jurul orei 2.00, a fost gasita masina cu care se presupune ca s-au deplasat asasinii. La marginea satului Ususau, la trei kilometri de Lipova si la aproximativ 35 de km de Arad, a fost gasit abandonat linga santul drumului, in buza padurii, un Mercedes 230 E, de culoare bej metalizat. Masina, nu avea numere de inmatriculare, iar pe ea masina se puteau vedea urme ce pareau a fi de singe. Autoturismul a fost abandonata pentru ca ramasese fara benzina. La fata locului au fost aduse efective sporite de jandarmi, care au periat padurea in cautarea numerelor de inmatriculare ale masinii, care, se spera, ar fi putut oferi indicii despre asasini. Autoturismul a fost inmatriculata in Ungaria, cu numerele HDR - 959. La inceputul anului, masina a fost verificata la RAR, la Timisoara. Nu se stie daca Mercedesul apartinea criminalilor sau a fost furat de acestia pentru a-i ajuta sa fuga din Deva. Dupa abandonarea masinii se presupune ca asasinii au plecat mai departe cu o ocazie, reusind sa scape de politistii care au organizat filtre pe DN 7. SORIN TROCAN RA-APPS nu mai are case de protocol disponibile Viitorii demnitari ar putea primi camere la hotel Demnitarii viitorului guvern care vor dori o locuinta de protocol, conform prevederilor Legii locuintei (114/1996), nu vor avea de unde alege, asa ca ar putea sa ajunga la hotel. Regia Autonoma "Administratia Patrimoniului Protocolului de Stat" nu are decit 4 locuinte de oferit, si acestea cu semnul intrebarii. Cele 4 locuinte sint ocupate, in prezent, de ministrul Andrei Marga, de ministrul Radu Berceanu, de senatorul PD Cristian Dumitrescu si de primarul Traian Basescu, care nu dau semne ca ar vrea sa plece. In rest, toate locuintele inregistrate de RA-APPS la categoria "protocol" nu au fost acordate in virtutea calitatii oficiale a chiriasilor. Prin Ordonanta de Urgenta nr. 40/1999, care prevede prelungirea cu cinci ani a oricarui fel de contract de inchiriere, ocuparea caselor de protocol s-a permanentizat. O comisie secreta ar fi trebuit sa faca lumina Vina pentru aceasta situatie nu apartine RA-APPS, ci dezordinii din domeniul legislativ care reglementeaza activitatea acestei institutii. Desi, formal, RA-APPS administreaza 180 de locuinte denumite "de protocol", multe dintre acestea nu corespund criteriilor de confort si siguranta cerute de Legea locuintei nr. 114/1996. Prin HG nr. 940/1996 s-au stabilit 33 de locuinte pentru demnitari, dar multe dintre acestea nu respectau standardele de confort legale sau nu aveau o situatie juridica foarte clara. De aceea, prin HG nr. 561/1999, din iulie anul trecut, guvernul lui Radu Vasile a hotarit formarea unei comisii care sa aleaga stiintific, din toate cele 180 de locuinte administrate de RA-APPS, un numar de 50, cu destinatia de case de oaspeti, resedinte oficiale si locuinte de protocol. Cele 50 de case urmau sa fie eliberate de locatari, indiferent cine ar fi fost acestia, si puse la dispozitia demnitarilor statului roman. Comisia era constituita din specialisti ai Ministerul Lucrarilor Publice, Ministerului Finantelor, Ministerului Culturii, Departamentului pentru Administratie Publica Locala, Serviciului de Protectie si Paza, Secretariatului General al Guvernului, precum si ai RA-APPS. Componenta comisiei trebuia sa fie secreta, iar lista rezultata din activitatea acesteia urma sa fie la fel de secreta pina in momentul aprobarii in sedinta de guvern. Secretul trebuia sa elimine eventualele presiuni sau interventii ale locatarilor din casele alese de comisie. Lista s-a pierdut pe drum Desi lista trebuia sa fie aprobata de guvern inca din 1999, ne aflam la sfirsitul anului 2000 si nu se stie deocamdata care sint casele de protocol din Romania. Cu tot secretul, am reusit sa vorbim cu un membru al comisiei. Corneliu Stelniceanu, consilierul ministrului lucrarilor publice, ne-a declarat: "Am fost membru in acea comisie si pot sa va spun ca ne-am facut treaba, incadrindu-ne in termenul de 60 zile stabilit prin lege. S-au selectat 50 de case de protocol, iar celelalte din administrarea RA-APPS urmau sa treaca la primarie, sa fie inchiriate sau vindute, ca orice casa obisnuita. Toata documentatia alcatuita de comisie era confidentiala, am predat-o la guvern, si mai departe nu stiu ce s-a mai intimplat. "La guvern am vorbit cu Iliuta Nicolae, directorul Directiei Juridice: "Comisia si-a facut treaba, a definitivat lista, dar toata documentatia a ajuns la RA-APPS, unde urma sa fie elaborat proiectul de hotarire de guvern. Dar se vede ca n-au facut nimic". Directorul RA-APPS, Aurel Vlaicu, neaga faptul ca ar avea vreo vina: "Era de competenta Secretariatului General al Guvernului sa promoveze hotarirea de guvern. Dupa parerea mea, s-au exercitat presiuni foarte mari pentru ca aceasta lista sa fie data uitarii. Exista nume mari intre locatarii care ar trebui sa-si paraseasca locuintele pe care le ocupa. Personal am insistat foarte mult ca lista sa ramina secreta pentru ca nu protejez pe nimeni. Dar informatiile s-au scurs catre cei interesati. Ce va inchipuiti ca ar face unul ca Ion Tiriac daca ar afla ca urmeaza sa fie evacuat? Tiriac sta intr-o resedinta oficiala, conform listei alcatuite de comisie". Ar trebui sa fie evacuate persoane importante Teoria directorului de la RA-APPS, ca ar fi existat presiuni, nu poate fi demonstrata, deocamdata, cu documente. Dar va puteti face singuri o parere examinind lista chiriasilor actuali ai locuintelor de protocol din Bucuresti. Iata-i pe citiva dintre chiriasii celebri: Mircea Dinescu (Bd. Aviatorilor 69 - suprafata totala 219 metri patrati), Ilie Ceausescu (Str. Bruxelles 3 - 198 mp), Vasile Bulucea (Str. Radu Boiangiu 15 - 104 mp), Cristian Dumitrescu (Str. Cringului 1 - 163 mp), Dan Iosif (Str. Cringului 17 - 123 mp), Cazimir Ionescu (Str. Docentilor 9 - 255 mp), Ion Tiriac (str. Mircea Eliade 3 - 1157 mp), Petre Roman (Str. Nikolai Gogol 3 - 373 mp), Silviu Brucan (Str. Helesteului 26 - 130 mp), Nicolae Diamandescu (intr. Eliza Zamfiresco 11 - 170 mp), Gelu Voican Voiculescu (Str. Pictor Iscovescu 25 - 270 mp), Oliviu Gherman (sos. Kiseleff 20 - 225 mp), Dan Voiculescu (sos. Kiseleff 22 - 208 mp), Adrian Severin (sos. Kiseleff 24 - 192 mp), Adrian Nastase (Str. C-tin Prezan 4 - 218 mp), Nicolae Vacaroiu (Str. C-tin Prezan 4 - 252 mp), Traian Basescu (Str. C-tin Prezan 4 - 305 mp), Andrei Marga (Str. Paris 32 - 166 mp), Virgil Magureanu (Str. Pictor Rosenthal 13 - 227 mp), Adrian Sirbu (str. Turgheniev 2 - 173 mp). Multe dintre aceste locuinte au fost trecute pe lista meschina alcatuita de comisia secreta. Dar cine isi poate inchipui ca VIP-urile au stat pasive, asistind la incercarea de legiferare a evacuarii lor din "casutele" de sute de metri patrati pe care le ocupa? SORIN CEHAN Lovitura Sora Ruxandrei Dragomir, jefuita de un miliard In noaptea de Sfintul Andrei, un grup de hoti a dat o spargere de zile mari in Pitesti. Victima, sora cunoscutei tenismane Ruxandra Dragomir, a fost pagubita cu un miliard de lei. Avind informatia ca sotii Mirela si Florin Dragomir Fratica pleaca la onomastica unui prieten, hotii le-au spart apartamentul dintr-un bloc al cartierului pitestean Tudor Vladimirescu. Acestia au intrat in casa cu chei potrivite, dupa ce au desurubat becul care lumina intregul etaj. Nici un vecin n-a auzit nimic. Dupa miezul noptii, cind proprietarii au ajuns acasa, si-au gasit apartamentul intors pe dos. La o prima inventariere, au descoperit ca din locuinta s-au furat 250 de grame de aur, 17.800 dolari si 10.000 de marci. Adaugind alte bijuterii, haine de blana, aparatura video si audio, prejudiciul se ridica la aproape un miliard de lei. O parte din bani apartineau chiar Ruxandrei Dragomir. Cele doua surori, Mirela si Sanda, doreau sa petreaca Revelionul in Canada, si o parte din bani erau destinati acestui proiect. GABRIEL MARICA 