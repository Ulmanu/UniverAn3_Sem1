 Datorii de un miliard de lei CASS Maramures a promis ca, incepind din luna august a.c, se vor acorda 80 de milioane de lei pe trimestru pentru toti cei 26 de bolnavi din Maramures. Un simplu calcul ne arata ca intreaga suma de bani va fi suficienta pentru tratamentul a doar patru bolnavi pe luna, ceea ce inseamna ca pentru ceilalti 24 nu va mai ramane nici un leu pentru tratament. Astfel, garantarea prin lege a tratamentului pentru cei mai multi bolnavi seropozitivi dispare cu desavirsire. Pe lunile iulie si august, Spitalului de Boli Infectioase nu i s-au alocat nici banii pentru programele nationale in vederea tratarii bolilor infectioase si cu transmitere sexuala, si pentru bolile psihice. Pentru cele doua luni restante, in casieria spitalului trebuiau sa intre cite 66.800.000/luna pentru bolile dermato-venerice si 125.530.000/luna pentru bolile psihice. Datoriile Spitalului de Boli Infectioase din Baia Mare au ajuns la sfirsitul lunii iulie la 3.261.438.469 de lei, din care un miliard de lei doar catre furnizorii de medicamente pentru tratarea HIV-SIDA. Intre timp, datoriile au crescut astfel incit alti 2.755.319.202 de lei s-au acumulat pentru diverse medicamente, 11.258.801 de lei la energia electrica, 20.372.390 de lei la plata gazului metan, 869.618.264 de lei catre serviciul apa-canal, precum si alte datorii in valoare totala de 468.618.264 de lei pentru reparatii si servicii efectuate, ne-a declarat Ioan Roman, contabil-sef al spitalului. ADRIAN RUSU In 15 zile, Guvernul va da gata acordul PSAL Acordul PSAL cu Banca Mondiala va fi efectiv indeplinit in aproximativ doua saptamini la finalul carora oficialii bancii vor constata indeplinirea a 59 din cele 60 de conditii impuse partii romane pentru realizarea acestui program, a anuntat consilierul primului-ministru Adrian Vasilescu. El a precizat ca aceasta perioada este necesara guvernului pentru a adopta, in cursul a doua sau trei sedinte de lucru, inca un set de acte normative necesare pentru a completa cadrul legislativ in vederea aplicarii masurilor convenite cu Banca Mondiala. O data incheiata derularea acestui acord, partea romana va putea sa inceapa negocierile cu specialistii Bancii Mondiale asupra programului PSAL 2, definitivat si avizat, in principiu, de specialistii BM inca de la inceputul acestui an. In paralel, autoritatile romne vor continua derularea programului RICOP destinat atenuarii efectelor sociale generate de aplicarea masurilor de ajustare structurala prevazute in PSAL. (O.P.) Brokerii prognozeaza: Depreciere anuala a leului de 50 la suta Operatorii Bursei Monetar-Financiare si de Marfuri de la Sibiu prognozeaza ca, pina la sfirsitul lunii in curs, leul se va deprecia cu 3% fata de dolarul american, dupa ce, in luna august, moneda nationala s-a depreciat cu 5% comparativ cu dolarul. In opinia brokerilor sibieni, deprecierea a fost influentata de cresterea ratei inflatiei, care a creat un gol de circa 500 de milioane de dolari in PIB, la care s-a adaugat majorarea pretului petrolului si evolutia monedei euro. "O solutie pentru incetinirea deprecierii leului ar putea fi cresterea randamentului titlurilor de stat, dar nu cred ca Ministerul Finantelor este dispus sa se impovareze, la fel ca anul trecut, chiar daca in ultimele luni dobinzile la depozite au devenit real negative", a declarat un oficial al BMFMS. Cotatiile bursei de la Sibiu pentru sfirsitul anului in curs au depasit 27.000 de lei pentru un dolar, ceea ce ar reprezenta o depreciere a leului cu 50% fata de finele anului trecut. (N.B.) Un sfert din bancile romanesti sint controlate de turci si greci La ora actuala, din cele 42 de banci comerciale existente "n piata bancara romaneasca (inclusiv BIR), 11 au ca actionari majoritari persoane fizice si mari companii din Turcia si Grecia. "Este posibil ca mediul economico-social romanesc sa fie mai prielnic dezvoltarii unui business de tip balcanic, decit unuia de tip occidental, desi Grecia este membra a Uniunii Europene, iar practicile bancare grecesti sint la standardele UE", a observat Misu Negritoiu, vicepresedintele ING Baring Romania. Grupul de banci comerciale dominate de capitalul grec este format din Alpha Bank, International Commercial Black Sea Bank Romania, Banca de Credit Pater si BNP - Dresdner Bank (preluata recent de Egnatia Bank). Grupuri financiare si de afaceri din Turcia au creat, la rindul lor, o serie de banci comerciale si au preluat pachete majoritare de la alte bancile autohtone. Alaturi de Banca Turco-Romana au aparut bancile cu actionariat turcesc Demir Bank si Romanian International Bank, Libra Bank si Banca de Credit Industrial si Comercial (BCIC). (L.M.) Piata de Gros - o alta afacere ratata FPS ar vrea sa-si vinda actiunile Piata de Gros Bucuresti va implini in octombrie a.c. doi ani de la darea in folosinta. Conceputa la standarde occidentale, piata a "nsemnat o investitie de 31,5 milioane de dolari, statul roman (reprezentat de Fondul Proprietatii de Stat, Agropol, Banca Comerciala Romana, Fortuna Berceni si Unisem) participind cu 8,5 milioane dolari. Restul de bani au provenit dintr-un credit acordat de Banca Europeana de Reconstructie si Dezvoltare (BERD). Desi a fost gindita ca o afacere de succes, Piata de Gros este in acest moment nerentabila pentru statul roman. Surse oficiale din FPS spun ca, anul trecut, piata nu a realizat fonduri care sa-i permita returnarea ratelor catre BERD (n.r. - rata anuala si dobinzile aferente se ridica la 3,6 milioane dolari). Din cei 5,4 milioane de dolari care trebuiau achitati pina acum catre BERD, Piata de Gros nu a putut plati decit aproximativ 2,16 milioane dolari. Asa ca FPS a trebuit sa apeleze la bugetul de stat pentru a onora aceste plati. Conducerea FPS spune ca randamentul redus al investitiei a fost cauzat de faptul ca functionarea la capacitate a pietei a coincis cu inceperea rambursarii primei rate a BERD. O alta cauza a lipsei de randament a fost si diminuarea accentuata a productiei de legume si fructe, astfel ca rulajul de legume, estimat la aproape 550.000 de tone, a fost in 1999 de peste cinci ori mai mic. Tinind cont de efortul financiar facut, FPS are in vederea vinzarea unor active detinute la piata, sau vinzarea actiunilor (n.r. - FPS detine 95% din actiuni). Surse din FPS spun ca nu este exclusa nici contractarea unui alt credit de refinantare, care sa asigure plata la scadenta a ratelor catre BERD. Cu toate acestea, pina acum nici una dintre aceste solutii nu s-a concretizat. (P.P.) De astazi, Banc Post vinde titluri de stat in dolari si marci Incepind de astazi, Ministerul Finantelor va lansa, prin intermediul Banc Post, certificate de trezorerie si obligatiuni de stat in valuta. Vinzarea va fi derulata prin cele 130 de unitati Banc Post din intreaga tara, prin doua subscriptii publice: intre 4-14 septembrie si 18-28 septembrie 2000. Certificatele de trezorerie au scadenta la 182 de zile (6 luni), in timp ce obligatiunile de stat sint emise pe durate de 366 de zile si de 547 de zile (un an si jumatate). Titlurile de stat au valori nominale de 500 dolari si 500 marci germane. Certificatele de trezorerie si obligatiunile vor fi dematerializate, adica nu s-au tiparit titluri de valoare, ci se vor emite chitante si vor putea fi cumparate de persoane fizice si juridice rezidente si nerezidente in Romania. Cumpararea, plata dobinzii si rascumpararea certificatelor de trezorerie si a obligatiunilor de stat se efectueaza prin completarea formularelor de catre operatorii de ghiseu din unitatile Banc Post. Pentru titlurile in dolari, Ministerul Finantelor ofera urmatoarele dobinzi : 7,5% la certificatele de trezorerie (cu scadenta la 182 de zile), 9% la obligatiunile de stat scadente la un an si 9,5% la cele scadente la 547 de zile. Certificatele de trezorerie emise in marci germane cu scadenta la 182 de zile au dobinda anuala de 5%. Obligatiunile de stat in marci, scadente la un an au dobinda anuala de 5,5%, in timp ce obligatiunile cu scadenta la 547 zile au o dobinda anuala de 6%.(L.M.) Ericsson R310, un telefon sa-l izbesti de toti peretii In aceasta toamna, compania suedeza Ericsson ne mai face o surpriza. Este vorba despre noul telefon celular R310, destinat in primul rind celor care au un stil de viata dinamic. "Copilul Minune" al familiei Ericsson are dimensiuni de buzunar si este construit special pentru a face fata unui tratament dur. Rezistenta la apa, praf si in special socuri il face foarte potrivit oricarei aventuri. R310 nu este doar capabil sa-si arate "muschii" in situatii critice. El a preluat si "bunele maniere" ale fratilor sai ultraaccesorizati de salon. R310 functioneaza in dubla banda GSM (900/1800 MHz), precum si pe noile frecvente "Extended GSM". Are posibilitati de transmisie de date/fax, avertizare prin vibratie si control vocal pentru formarea numarului, raspuns si respingerea apelurilor. Telefonul beneficiaza de un display mare LCD, de jocuri si de cronometru. R310 costa aproximativ 300 de dolari si se vinde intr-un ambalaj durabil, rezistent la apa, care poate fi folosit si drept cutie pentru pastrarea lucrurilor personale. VLAD T. 