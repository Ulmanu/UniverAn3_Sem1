 Adrian si Valerica, tari in arta lirica Tara condusa de poeti Clasa politica romaneasca de dupa 1989 consemneaza foarte putine cazuri de politicieni-poeti. Dintre ele, de notorietate ramine cel al premierului Radu Vasile, care si-a lansat volumul de poezii chiar in timpul mandatului. "Evenimentul zilei" va prezinta, in premiera, citeva versuri ale actualului premier Adrian Nastase si ale presedintelui PNL, Valeriu Stoica. Este vorba despre creatii de tinerete, din perioada cind cei doi erau buni prieteni si frecventau cenaclul literar "Sagetatorul". Poeziile reflecta o pagina de viata peste care Adrian Nastase si Valeriu Stoica au trecut cu rapiditate. Sprijin de la ministrul Ion Iliescu Cenaclul "Sagetatorul" a luat nastere in 1967, pe fondul cunoscutei perioade de relaxare politica marcata, mai ales, de contestarea de catre Ceausescu a invaziei sovietice in Cehoslovacia. Printre membrii fondatori ai cenaclului se numarau, la acea vreme, ministrul invatamintului, acad. Balan, si prof. univ. dr. Tudor Opris. Acesta din urma isi aminteste ca a primit sprijin atunci si din partea actualului presedinte al tarii, Ion Iliescu, care era ministrul tineretului in acea perioada. "Imi aduc aminte ca am avut intelegere din partea lui Iliescu, pe vremea aia el fiind ministrul tineretului. Detinuse, nu cu mult timp in urma, functia de secretar al comitetului central, apoi devenise ministru in acest nou portofoliu de minister al tineretului care abia se infiintase. Cind i-am adus la cunostinta proiectul nostru, Iliescu s-a aratat receptiv, chiar daca isi facuse studiile in URSS", isi aminteste profesorul Opris. "Se cunosteau de ceva timp" In iulie 1967, la Busteni, s-a organizat prima tabara de creatie a UTC. Acolo s-au pus bazele formarii cenaclului "Sagetatorul". Printre tinerii care au participat la acea memorabila tabara se aflau si Adrian Nastase si Valeriu Stoica, elevi eminenti ai liceelor "Nicolae Balcescu" (actualul Colegiu "Sf. Sava") si "Gh. Lazar". Profesorul Opris isi aminteste: "Adrian (n.r. - Nastase) si Valeriu (n.r. - Stoica) se cunosteau de ceva timp. Mai mult decit atit, erau prieteni. Chiar daca i-a despartit acum, dupa 1990, politica, unul spre stinga, altul spre dreapta, pe atunci erau cei mai buni prieteni. Si nu ma indoiesc ca sint si acum, chiar daca optiunile politice ii separa. In fond, pe oameni ii despart interesele politice dar nu si amintirile tineretilor", ne-a declarat profesorul Opris. Apoi, de pe un raft plin cu carti, alege o carte prafuita, cu paginile ingalbenite de trecerea timpului. "Cartea pe care o vedeti voi acum este aproape unica", ne spune profesorul. "Daca mai sint 6-7 exemplare in toata tara. Cred ca Adrian si Valerica trebuie sa mai aiba si ei pe acasa cite un volum". Cartea despre care vorbeste profesorul este o antologie a cenaclului "Sagetatorul". O rasfoieste putin, apoi o deschide la pagina 80 si ne arata poezia "Invocatie". Deasupra titlului citim: "Adrian Nastase, Liceul N. Balcescu". Iata citeva versuri: "Hei, soare / Nu mai vad / Dar soarele se-nvirteste-n roata mea. / Si stelele? / S-au spart stelele, / Se joaca copii cu cioburile lor.../ Iar cerul? / Cerul nu mai e, / Fiindca s-a topit albastrul / Si copiii deseneaza visuri / Cu cioburi de stele...". Intoarcem pagina si citim o alta poezie a liceanului Adrian Nastase, "Credinta": "Prin frunzele ploii / vinturate de nori la apus / printre soapte si amintiri / straine de mine / printre visuri si ginduri hulite / imi atirn icoana / desenata albastru pe sticla...". Profesorul isi aduce aminte cu nostalgie despre acea perioada: "Adrian era un baiat inalt, slabut, cu capul pe umeri. Avea si el momentele lui cind era mai visator, dar in rest era un tip echilibrat, ca si acum, de altfel. Cind il vad, astazi, la televizor, certindu-se in parlament cu Valerica pentru nu stiu ce proiect de lege sau protocol, imi amintesc cum veneau amindoi si recitau poezii la cenaclu", spune profesorul, rasfoind cartea in cautarea altei poezii a lui Adrian Nastase, preferata lui, se pare. Poezia se numeste "Metamorfoza", iar profesorul ne intinde cartea ca sa o citim: "Imi intind miinile / prin trunchiul copacilor / sa-mi fac palma caus / sa le sorb seva-adinca / si fructul necopt. / Vopsesc frunzele padurii / In culoarea trupului meu / Si ma transform in legenda". Sa fi visat atunci elevul Adrian Nastase ca va ajunge sef al guvernului? Liricul Nastase si entuziastul Stoica Rasfoim cartea pina la pagina 124, unde il intilnim si pe Valeriu Stoica. Spre deosebire de lirismul lui Adrian Nastase, prima poezie a lui Valeriu Stoica pe care o gasim este scrisa intr-un ritm mult mai alert. Este vorba despre o balada culta, dupa cum spune profesorul Opris. Se numeste chiar "Haiduceasca". "Frunza verde matraguna / Noaptea beau haiduci din luna / Beau din suflet de fecioara / Dragoste, ura si Tara / Beau si-n ochi le curge cerul / Iar la sold tremura fierul / Parul lor patat cu noapte / E-ncarcat cu stele coapte. / Ard iubirile-n lumina / Si se aprind icoana-n tina. / Iarba tremura in soapte / Luna curge peste noapte". Pe cealalta fata a paginii citim o alta poezie incarcata de entuziasmul specific creatiilor lui Valeriu Stoica, "Bucurie": "Aud la miez de noapte / Cum toamna incet se prelinge / Peste luturi coapte / Gemind sub bogatia de soare. / Simt caldura rodului / Incarcat in carele / Cu osii unse de Luna. / Ma bucur de somnul de pirga / Al vietii strinsa la piept de araci / De singele pagin izvorind din trupul lui Bachus. / Rastignit in podgorii / Ma bucur de singele-acesta / Mirosind a stele si lut / Venind sa aline o vara de foc / Cuibarita sub frunti si in inimi. / Ma bucur de mine, / De toamna rotunda de gind / De dragostea fecioarei cu trup / Rumenit". L-am intrebat pe profesorul Opris daca nu cumva cei doi nu au scris si poezii patriotice, in spiritul acelor vremuri. "Nu au abordat niciodata stilul comunist. Nu au facut concesii. Fireste, una-doua poezii despre patrie erau obligatorii ca nu iti dadea drumul cenzura la carte daca nu aveai si poezii de genul asta, dar oricum, foarte conventionale si foarte generale. Nu facute, asa, cu lingaismul ala specific prozelitilor si oamenilor de curte, pe care il practicau de altfel poetii mari. De fapt, noi nu am vrut sa facem o scoala de poeti cu "Sagetatorul", pentru ca partidul, cind a aprobat infiintarea cenaclului, s-a gindit sa faca niste poeti de curte. Nu, telul nostru a fost sa formam niste oameni culti, cu coloana vertebrala, un fel de elite", ne-a raspuns profesorul. Cariera poetica a lui Adrian Nastase si Valeriu Stoica s-a incheiat rapid, o data cu terminarea liceului si inscrierea celor doi la Facultatea de Drept din Bucuresti. "Uite asa ni se irosesc talentele. Adrian si Valeriu erau niste poeti buni, fara indoiala, cu mari perspective. Eu sint convins ca daca ramineau in lumea poeziei faceau o cariera la fel de reusita ca si in politica. Dar, n-a fost sa fie", ne-a spus in final profesorul Tudor Opris. ANDREI FILIPACHE ALEXANDRU NASTASE Valeriu Stoica: ""Sagetatorul" a fost un mediu cultural elevat" Pentru Valeriu Stoica, profesorul Tudor Opris, cel care a coordonat atunci cenaclul, este cel care a dat un sens deosebit cuvintelor, cel care a contribuit, pentru generatii intregi, la descoperirea vocatiei literare, ca si in cazul regretatului poet Radu Serban, disparut prematur. "A fost un mediu cultural foarte elevat, perioada 1968-1972 fiind de deschidere culturala. Abia in 1971, dupa conferinta de la Mangalia, s-a produs intoarcerea la linia stalinista in politica culturala". Valeriu Stoica ne-a confirmat ca acelasi cenaclu a fost frecventat si de Adrian Nastase, dar mai devreme. "Nu inseamna insa ca aceste intimplari din tinerete au stat la baza relatiei bune pe care am avut-o cu Adrian Nastase. Ne-am intilnit mai tirziu, la Facultatea de Drept si, apoi, la Institutul de Cercetare in domeniul Dreptului, nu in "cimpul" literelor", ne-a mai povestit Valeriu Stoica. CRISTINA SOFRONIE Deputatul Florin Georgescu explica erorile fostei guvernari: "Puterea de dreapta ia de la ai uriti si duce la ei insisi" "Puterea de dreapta intotdeauna ia de la ai mai uriti si duce la ei insisi. Doctrinar e asa", a filozofat presedintele Comisiei de buget-finante a Camerei Deputatilor, Florin Georgescu, la finalul prezentarii "Cartii Albe a preluarii guvernarii in luna decembrie 2000". Deputatul PDSR a fost cel care a condus un comitet, format din specialisti de la Ministerul Finantelor, care a elaborat acest document. In deschidere, primul-ministru Adrian Nastase a negat faptul ca intentia elaborarii "Cartii Albe" ar fi "o noua faza a luptei cu mostenirea trecutului", ci aceea a "construirii unei practici in Romania", care sa permita ca, la fiecare inceput de guvernare sa se asigure o noua faza a accesului la informatie. Raportul in cauza este insa extrem de critic cu privire la activitatea "fostilor guvernanti de dreapta", asa cum sint ei numiti. Specialistii PDSR au constatat, pe baza datelor pe care le-au prelucrat, ca in perioada 1997-2000 productia industriala a scazut cu 20,4a, productia agricola, cu 13,6a, iar PIB-ul a fost redus cu 11,2a. Critici foarte dure sint aduse in ce priveste activitatea fostei puteri in domeniul finantelor publice. "Guvernele de dreapta care au condus Romania in ultimii patru ani" nu numai ca au avut o credibilitate externa redusa, care nu i-a permis accesul la finantarea din strainatate, dar nu si-a facut treaba nici in interior. Fostii guvernanti "au deturnat destinatia normala si rationala a incasarilor din privatizare" si, in loc sa foloseasca veniturile pentru modernizarea si dezvoltarea economiei, acestea au luat calea consumului sau a rascumpararii titlurilor de stat emise de Ministerul Finantelor, in contul preluarii la datoria publica a creditelor neperformante de la BANCOREX si Banca Agricola. Tot fosta putere a tolerat, timp de patru ani, o "grava indisciplina financiar-bugetara". La finele lui 2000, datoriile institutiilor publice ale administratiei centrale erau de 2,87 ori mai mari decit in 1996. Principalele ministere la care sint localizate restantele la plata sint: Ministerul Sanatatii si Familiei (plus CNAS), Ministerul de Interne, MApN, Ministerul Educatiei, Ministerul Agriculturii, Ministerul Lucrarilor Publice, Transporturilor si Locuintei. Tunurile pe Isarescu Guvernul Isarescu este criticat in mod explicit de catre PDSR, pentru faptul ca, in ultimele doua luni de mandat, a emis 15 ordonante de urgenta si 5 hotariri de guvern, prin care a aprobat o serie de masuri "cu caracter pur electoral", care au grevat bugetul de stat pe acest an cu 0,9a din PIB (9.200 miliarde de lei). Un capitol aparte este rezervat activitatii BNR, care este foarte criticata. In document se spune ca, daca rezerva valutara a bancii centrale a crescut cu 1.700 milioane de dolari, acest fapt s-a realizat, "intr-o proportie considerabila, pe seama decapitalizarii economiei romanesti si a reducerii nivelului de trai al marii majoritati a populatiei", BNR este criticata si pentru faptul ca intre 1997 si 2000 "s-a situat pe pozitia de cumparator net pe piata valutara romaneasca", fapt care a condus la o emisiune monetara suplimentara, cu "lei injectati in circuitele monetare". Victimele BANCOREX si Banca Agricola Actuala guvernare scoate cu basma curata BANCOREX-ul si Banca Agricola. In opinia specialistilor PDSR, inregistrarea unor credite neperformante de catre acestea s-a datorat unor factori obiectivi, precum schimbarea continutului politicii economice dupa 1997 sau "promovare a unei politicii economice de reducere deliberata a cererii interne". Acuze dure se aduc si fostelor conduceri ale Ministerului Finantelor si Ministerului Muncii si Protectiei Sociale, care ar fi acordat, intre 1997 si 2000 "un mare volum de inlesniri la plata obligatiilor bugetare (scutiri, reduceri, aminari si reesalonari) fara existenta unor criterii si volume precise (..) promovindu-se arbitrariul si, de multe ori, practicile ilegale". Critici se aduc si in ce priveste volumul investitiilor straine din perioada 1997-2000 (mai redus cu 37a decit in perioada 1993-1996), procesului de privatizare (veniturile obtinute - 2,1 miliarde dolari fiind nesatisfacatoare), precum si distributiei "tot mai inechitabile intre grupurile sociale" a PIB-ului. Prof. dr. Adrian Nastase se ia la trinta cu inflatia Dorinta actualilor guvernanti este aceea de a "schimba, in mod radical", politica economica romaneasca, iar "Cartea Alba" are un final apoteotic, care suna astfel: "In viitor, tara are nevoie de aplicarea unui program economic care sa porneasca de la premisa unei cresteri economice durabile, bazate pe sporirea productiei nationale, pe sporirea productiei nationale, concomitent cu ridicarea nivelului competitivitatii acesteia, in conditiile reducerii, intr-un ritm sustinut, de la un an la altul, a ratei inflatiei () Tocmai acestea sint coordonatele fundamentale ale Programului de guvernare a cabinetului condus de prof. dr. Adrian Nastase". MADALINA SISU OVIDIU ZARA Reuniune GDS pe tema aderarii la NATO: Ioan Mircea Pascu: "Avem o sansa, poate ultima!" La Praga, in 2002, Romania spera sa fie invitata sa intre in NATO. "Avem o sansa, care poate fi ultima!", a declarat ministrul apararii, Ioan Mircea Pascu. Avem si un mare handicap: lipsa de credibilitate. Lucru recunoscut de ministrul apararii. "Am promis mult si frumos, si am realizat putin. De fapt, ne-am indepartat de NATO", a declarat Ioan Mircea Pascu in cadrul unei mese rotunde despre sansele Romaniei de integrare in NATO, consfatuire organizata de Grupul pentru Dialog Social. Decizia integrarii de noi tari in NATO va fi una politica. Ministrul apararii considera insa ca handicapul lipsei de credibilitate poate fi invins indeplinind criteriile tehnice, discutind pe fapte concrete, pastrind acelasi discurs atit pentru exterior, cit si pentru urechile populatiei si declarindu-si ferm, atit societatea civila, cit si clasa politica, sustinerea pentru integrare. Pascu este convins ca multi reprezentanti ai societatii civile nu fac acest lucru deoarece este PDSR la guvernare. El a adaugat ca Romania nu a fost invitata in 1997 sa intre in Alianta deoarece nu exista certitudinea ca toate parlamentele tarilor membre vor sustine asta. Conform explicatiilor ministrului apararii, ultimele tari intrate in NATO - Polonia, Ungaria si Cehia - sint cele mai interesate de intrarea Romaniei in Alianta. Motiv pentru care autoritatile de la Bucuresti au initiat deja un set de consultari cu aceste tari. O noua strategie de aderare la NATO Cit despre problemele tehnice cu care se confrunta armata, ministrul Pascu a explicat ca "marea problema este ca programul de inzestrare a fost conceput fara a lua in calcul restructurarea armatei", aceasta din urma reprezentind si ea o conditie a integrarii. Pascu a lasat sa se inteleaga ca fosta guvernare este vinovata de aceasta neconcordanta. "Trebuie sa incepem sa integram in acest tot lucrurile astea frumoase care merg in paralel", a declarat Pascu. Drept urmare, guvernul Nastase va imbunatati strategia de aderare la NATO. Pascu a subliniat insa ca, pe linga faptul ca Romania trebuie sa indeplineasca conditiile politice si tehnice, "trebuie sa avem prieteni care sa-si mentina pozitia ca ne sprijina". Petre Roman: "Lipsa de credibilitate e furnizata in principal de opinia publica" Fostul ministru de externe Petre Roman, prezent si el la masa rotunda organizata de GDS, a recunoscut ca Romania sufera de lipsa de credibilitate. Potrivit lui Roman insa, vinovatii sint opinia publica si presa, care nu-i sustin pe politicieni in demersurile lor: "Apar in opinia publica, in ziare, tot felul de speculatii. In materie de interes national nu ne jucam, pentru ca cei de afara zic ca ceva e in neregula". Roman considera ca "batalia pentru NATO este a tuturor!". Dudu Ionescu: "Trebuie sa rezolvam problema sponsorilor" La reuniunea GDS a fost prezent si fostul ministru al apararii Dudu Ionescu. Extrem de concis, dupa ce a atras atentia ca "a arunca intotdeauna vina pe fostele guvernari inseamna sa ne intoarcem mereu in trecut", Dudu Ionescu a punctat ceea ce trebuie facut pina in 2002: "Avem problema prioritatii in comparatie cu resursele; avem problema gestionarii concrete a actiunilor si ducerea la indeplinire a Planului Militar de Actiune; trebuie sa gestionam modul in care reusim sa "vindem" aceasta dezbatere nationala; trebuie sa facem fata noilor tipuri de amenintari, care nu sint militare, cum ar fi problema vizelor; trebuie sa facem fata subiectului sensibil care este relatia cu Moldova si va trebui sa rezolvam problema sponsorilor". In aceasta ultima problema, Dudu Ionescu se referea la determinarea in mod cert a tarilor care ne vor sprijini si pe care vom putea conta ca ne vor sustine, asa cum a facut Franta. Ca si Pascu si Roman, Dudu Ionescu a pledat pentru "nepolitizarea campaniei de intrare in NATO" si a precizat ca este esentiala pastrarea aceluiasi mesaj atit pentru cetateni, cit si pentru tarile din afara. TEODORA GEORGESCU Constantin Raducanoiu se angajeaza la Senat Constantin Raducanoiu, fostul prefect de Dolj in guvernarea Vacaroiu, care s-a remarcat in special prin scandalurile declansate de copiii sai, Costi si Alina, va fi angajat al Senatului Romaniei. Raducanoiu va avea functia de sef al cabinetului senatorial al lui Adrian Paunescu din circumscriptia electorala Dolj, cu jumatate de norma. Cererea de angajare a lui Constantin Raducanoiu, semnata deja de Adrian Paunescu, a fost aprobata ieri de Biroul Permanent al Senatului.(N.I.) Roman nu sta in calea fericirii PDSR Petre Roman sustine ca PD "nu se constituie intr-un obstacol" la intrarea PDSR in Internationala Socialista, insa noul partid care va rezulta in urma fuziunii dintre PDSR si PSDR nu va putea lua locul pe care l-a detinut PSDR in Internationala Socialista. Roman a tinut ieri sa aminteasca faptul ca, in 1996, PD a primit rol consultativ in Internationala Socialista, obtinind calitatea de membru cu drepturi depline abia in 1999.(C.S.) Doctor Pana Viorel Marian Pana, vicelider al grupului PD din Senat si presedinte al Bursei Maritime Constanta, si-a sustinut ieri cu succes teza de doctorat. Lucrarea lui Pana, "Pietele bursiere in societatea informationala", prezinta doua modele - piata cerealelor si piata energiei - propuse a fi adoptate si in Romania. Principal sustinator al lui Petre Roman in cursa acestuia pentru presedintia PD, Viorel Pana a fost, la rindu-i, sustinut ieri de Roman in cursa pentru sustinerea titlului de doctor in economie. (D.V.) Inca doua saptamini de agonie pentru conducerile Radioului si Televiziunii Rapoartele de activitate pe anul trecut ale Radioului si Televiziunii publice vor fi discutate in plenul celor doua Camere in urmatoarele doua saptamini, a declarat ieri presedintele Senatului, Nicolae Vacaroiu. El a spus ca termenul initial - 4 mai-dat comisiilor de cultura si buget-finante pentru analizarea celor doua rapoarte a fost declarat, iar comisiile reunite de buget-finante vor trebui sa finalizeze rapoartele de executii bugetare ale celor doua institutii publice. Daca parlamentul respinge rapoartele, consiliile de administratie ale acestora sint demise. (N.I.) "Pionierii" libanezi i-au ovationat pe Iliescu si Lahoud Vizita in Romania a presedintelui Libanului, Emile Lahoud, a amintit inca de pe Aeroportul International Bucuresti-Otopeni despre vizitele de odinioara ale "pretinilor" lui Ceausescu. La fel ca pionierii de la vizitele de pe vremea impuscatului, pe Aeroportul Otopeni (in dreptul salonului oficial) au fost adusi vreo doua sute de copii ai libanezilor stabiliti in Romania. Imbracati in tricouri albe si pantaloni negri - doar cravata rosie (cu sau fara tricolor) de la git le mai lipsea -, bietii copilasi agitau steaguri ale Romaniei si Libanului, dar si portrete ale celor doi conducatori, Ion Iliescu si Emile Lahoud. Micutii, adusi organizat, in coloana, de la Scoala Libaneza 150, scandau, la aparitia presedintelui Romaniei, din toti rarunchii, la indemnul discret al unor adulti cu ochelari de soare si foarte seriosi: "Iliescu, Iliescu!". Seful statului roman s-a oprit un pic mirat si i-a salutat pe micuti, schimbind citeva vorbe cu ei. La aparitia presedintelui lor, dupa ceremonia oficiala a primirii, copiii libanezi strigau lozinci in care spuneau cit de fericiti sint ca Emile Lahoud a venit in Romania si, ca semn oriental al admiratiei, fluierau ca pe stadion. In salonul oficial, cei doi presedinti nu au facut declaratii, ci si-au strins miinile protocolar, la rugamintile ziaristilor libanezi. In schimb, au stat citeva minute bind cite o ceasca de cafea, in picioare. CRISTIAN OPREA Bertelsmann explica ce se afla dincolo de extinderea UE Fundatia germana Bertelsmann a lansat ieri la Bucuresti raportul "Dincolo de extinderea UE", volum in care este tratata problema stabilitatii in Europa de sud-est si care intereseaza direct Romania. "Incercam sa gasim raspunsuri la intrebari pe care politicienii si le vor pune abia peste doi-trei ani", a afirmat Wim van Meurs, reprezentantul Bertelsmann, la lansarea cartii. Riscurile largirii UE catre Est, cooperarea in aceasta regiune, riscurile de securitate si instabilitate in Europa de sud-est, problemele legale si politice ale protectiei minoritatilor sint citeva dintre subiectele abordate in volumul "Dincolo de extinderea UE". Raportul Fundatiei Bertelsmann face parte dintr-un proiect mai amplu, dedicat Europei centrale si de est, proiect in cadrul caruia a fost organizat, tot ieri, imediat dupa lansarea raportului, si un seminar privind "Cooperarea regionala si constructia institutionala in Europa centrala si de est". In cadrul seminarului, la care au participat, printre altii, Ziad Alahdad, seful Misiunii Bancii Mondiale in Romania, general de brigada Pavel Abraham, in calitate de loctiitor al ministrului de interne, Mircea Geoana, ministrul de externe, Hildegard Puwak, ministrul integrarii, ambasadori si analisti politici, s-au discutat probleme legate de securitate in cadrul Pactului de Stabilitate, de reforma administratiei publice si de combaterea coruptiei in statele candidate. TEODORA GEORGESCU Emil Constantinescu, in vizorul Comisiei de abuzuri din Senat Comisia pentru abuzuri din Senat i-a audiat ieri pe comandorul Ioan Suciu si pe soferul colonelului Trutulescu, Constantin Milea, implicati in cazul "Tigareta II". Soferul lui Trutulescu a declarat ca este cautat la domiciliul parintilor sai, in Arges, cu un mandat de arestare si ca se va preda singur autoritatilor. Este a doua sedinta de audieri in acest scandal, saptamina trecuta fiind audiate alte patru persoane. Comisia senatoriala pentru abuzuri intentioneaza sa-i audieze si pe fostul presedinte Emil Constantinescu, pe fiul acestuia, Dragos Constantinescu, si pe fostul consilier prezidential Dorin Marian. NARCISA IORGA Doi senatori au cheltuit un miliard in Cuba 330 de milioane de lei a cheltuit Senatul, doar in luna martie, cu deplasarile. La aceasta suma se adauga miliardul cheltuit cu deplasarea delegatiei senatoriale la Havana, la Conferinta Uniunii Interparlamentare. E adevarat, dupa aceasta vizita in Cuba, in plenul Senatului au aparut mai multi senatori bronzati excesiv. "Daca te duci la Havana, vrei-nu vrei, tot te bronzezi", a explicat presedintele Senatului. Desi delegatia era anuntata ca fiind mai numeroasa, Vacaroiu a afirmat ieri ca la Havana s-au deplasat doar doi senatori. (N.I) [27][pl.dll?rid=expresro] 