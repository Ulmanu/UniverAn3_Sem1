 Dinamo s-a despartit neelegant de unul dintre cei mai controversati jucatori ai momentului LUPU OUT! Simbata dimineata, Cristi Borcea l-a anuntat pe fotbalistul Danut Lupu ca FC Dinamo a hotarit sa-i rezilieze contractul. Oficialii echipei campioane nu au oferit explicatii pe masura gravitatii si neelegantei acestei decizii. Danut Lupu s-a reintors in aceasta vara de la Rapid, marea rivala a "ciinilor rosii". In dubla mansa din preliminariile Ligii Campionilor a fost cel mai bun, chiar daca echipa sa a fost eliminata din competitie. Mai mult sau mai putin voalat, lui Lupu i s-a reprosat ca "intretine o stare de nervozitate excesiva si nesiguranta" in cadrul lotului. Contactat, fostul international ne-a declarat altceva: "Eu am venit cu inima deschisa la Dinamo si am vrut sa ajut. Din pacate, nu s-a putut. Nu am nimic sa-mi reprosez, dar s-a mers prea departe cu insinuarea ca Dinamo nu joaca bine din cauza mea. Nu m-a dat nimeni afara. Domnii Badea si Cohn, care sint niste oameni deosebiti, m-au inteles si am hotarit impreuna ca mai bine pentru Dinamo este ca eu sa ma retrag. M-as bucura ca echipa sa-si revina pentru ca acolo sint niste baieti minunati, care merita mai mult". Dinamo s-a despartit, asadar, de unul dintre cei mai controversati fotbalisti din istoria clubului. In urma lui ramine o echipa formata din tineri talentati si orgoliosi, care se scuza in fata galeriei ca nu obtin victorii si pentru ca nu si-au primit banii din contracte. Conducerea din Soseaua Stefan cel Mare tace. DANIEL NAZARE Banii lor, fotbalul nostru Subjugat jocurilor de culise si sacoselor cu bani, campionatul romanesc de fotbal a alunecat, an dupa an, pe o panta deosebit de periculoasa. Meciurile "strategice", cum le-a numit (primul!) Anghel Iordanescu, au devenit litera de lege pe stadioanele tot mai paraginite ale unei tari care-si masoara inteligenta in iscusinta de a fenta fiscul. Jocul de a-si fura singuri caciula s-a materializat totusi in Jeep-uri inscrise pe sereleuri falimentare, costume "Armani", ceasuri de mii de dolari si vile cu piscina in turla. Intregul sistem - delegarile "motivate" ale arbitrilor, acoperirea greselilor acestora de catre observatori prea timizi sau prea interesati, "caratul" punctelor de la o etapa la alta, organizarea competitionala "gindita" de specialisti in rugby, baschet sau finante, lipsa unui statut compatibil cu Europa in care tot vrem sa intram, influenta tot mai nefasta a presedintilor de cluburi, lipsa de preocupare pentru dezvoltarea centrelor de copii si juniori - s-a dovedit falimentar pentru fotbalul nostru. Aria de selectie s-a retrins cu fiecare an, iar fotbalistii care ar trebui sa ne reprezinte in competitiile europene nu mai stiu sa joace adevarat. Actuala editie de campionat pare sa fie "ceasul al 12-lea" al fotbalului romanesc. Dupa primele patru etape, in care numarul meciurilor curate a crescut considerabil, salutam victoria "tineretului" impotriva Lituaniei. Echipa noastra este alcatuita din fotbalisti care joaca titulari in prima divizie. Faptul ca multi dintre ei au avut parte de trei-patru jocuri adevarate inaintea meciului cu Lituania a fost principalul atuu al victoriei. N-au mimat fotbalul, n-au fugit de el. N-au cersit ajutorul arbitrului, si-au vazut de treaba pentru care sint platiti. Sigur, Lituania nu este cel mai redutabil adversar, dar modul de abordare a meciului, pe toata durata celor 90 de minute, este marele cistig al echipei lui Moldovan, peste cele trei puncte din clasament. Asa ca domnii care gestioneaza fotbalul ar trebui sa-si ocupe timpul retribuit si cu altceva decit cu numaratul "argintilor". Banii sa fie la ei, OK, dar fotbalul este si al nostru, platitorii de bilete, cit de putini am mai ramas! OCTAVIAN TOPA Romancele, printesele Europei la handbal - tineret Handbalul feminin ne-a facut o noua surpriza placuta, componentele lotului de tineret reusind sa cucereasca, pentru a doua oara consecutiv, titlul de campioane ale Europei. Simbata, in finala competitiei, disputata in localitatea franceza Saint-Raphael, tinerele noastre handbaliste au dispus de reprezentativa Rusiei cu scorul de 30-28 (14-15). Partida, plina de suspans, a stat sub semnul echilibrului pina in ultimele minute, cind, pe fondul superioritatii fizice, romancele au accelerat ritmul si au reusit sa se detaseze la doua goluri, avantaj pe care l-au mentinut pina la finalul jocului. De remarcat este faptul ca la precedenta editie a Campionatului European rezervat echipelor de tineret, adversara din finala a fetelor noastre a fost tot Rusia. HORIA HASNAS Fatih Terim ofteaza dupa Filipescu Fatih Terim, antrenorul care a calificat Turcia in premiera la un turneu final european si care a cistigat cu Galatasaray Cupa UEFA, a fost prezent, simbata seara, in tribunele stadionului "Cotroceni". Terim a acceptat, in pauza meciului echipelor de tineret ale Romaniei si Lituaniei, sa stea de vorba cu ziaristii. Cel care antreneaza in prezent Fiorentina a declarat ca isi doreste foarte mult sa-l achizitioneze pe Iulian Filipescu, fotbalist pe care l-a antrenat si la Galatasaray. Terim a spus ca spera ca acest transfer sa fie materializat cit mai repede. OCTAVIAN TOPA ElectroPutere pentru Resita Etapa a patra din Divizia B la fotbal, disputata simbata dimineata, a adus in cele doua serii citeva surprize cu implicatii importante in lupta pentru promovare in primul esalon. Va prezentam rezultatele inregistrate: SERIA I: Apemin Borsec-FC Onesti 3-0, "Poli" Iasi-Cimentul Fieni 2-1, Midia Navodari-Farul Constanta 4-1, Poiana Cimpina-Precizia Sacele 3-0, Diplomatic Focsani-Juventus Colentina 1-0, ARO Cimpulung-Tractorul Brasov 3-1, Metrom Brasov-Metalul Plopeni 2-1, Sportul Studentesc-Callatis Mangalia 4-0, Laminorul Roman-Fulgerul Bragadiru 0-0. In clasament, Diplomatic Focsani s-a desprins de urmaritoare si a ramas singura pe primul loc, cu 10 puncte. Pe pozitia secunda a trecut Metrom, cu 9 puncte. SERIA a II-a: Inter Sibiu-Pandurii Tg. Jiu 1-2, FC Drobeta Tr. Severin-Olimpia Satu Mare 2-0, UT Arad-FC Baia Mare 0-0, FC Rm. Vilcea-FC Extensiv 0-0, Electroputere Craiova-CSM Resita 1-2, Apulum Alba Iulia-UM Timisoara 1-2, "Poli" Timisoara-ASA Tg. Mures 4-0, Jiul Petrosani-Corvinul Hunedoara 0-1, FC Bihor-Cetate Deva 3-0. In urma victoriei dubioase obtinute la Craiova, CSM Resita a trecut pe primul loc, cu 12 puncte. Pe locurile doi si trei se claseaza FC Baia Mare si UM Timisoara, ambele cu cite 10 puncte. Rusine la Craiova! Partida Electroputere - CSM Resita (1-2) a fost de un penibil iesit din comun. Dupa ce gazdele au marcat in minutul 51, totul s-a transformat in circ. Jucatorii olteni au inceput sa alerge mai mult decit ciudat pe gazon, in speranta ca "ros-negrii" vor marca si isi vor adjudeca trei puncte. In minutele 92 si 95, resitenii si-au infrint propria neputinta si au reusit, dupa reale eforturi, sa introduca mingea in poarta, spre bucuria tuturor. Asta dupa ce arbitrul Marian Salomir a aratat trei minute de prelungire si a tinut sase. Neamtu si Vigariu au parasit terenul cu ochii in lacrimi, primul parind si o lovitura de pedeapsa executata de Vali Stefan in prima repriza. Presedintele oaspetilor, Marius Popescu, a intrat furios la vestiare si i-a amenintat pe propriii fotbalisti cu excluderea din lot si cu amenzi usturatoare. (M.M.) Rocar - Litex Loveci 0-0 Mihai Stoichita e cel mai scump antrenor din Bulgaria Litex Loveci a demonstrat si simbata, in amicalul disputat pe arena din Drumul Gazarului impotriva Rocarului, ca este o formatie care stie fotbal. Fara cinci titulari de baza (patru internationali bulgari si Florin Prunea, ultimul doar spectator din cauza unei contracturi musculare), trupa lui Stoichita a remizat, 0-0, in fata revelatiei din Berceni. Desi terminat fara goluri, meciul a placut publicului, ocaziile abundind la cele doua porti. Nicolae, in cinci rinduri, Suleap, Balauru, respectiv Iurukov, de doua ori, Iankovici sau Petrov au ratat ocazii monumentale. "Testul a fost util pentru noi, deoarece am testat si unii jucatori care nu prea au evoluat in primele patru etape de campionat", a declarat Titi Dumitriu. Bunul sau amic, Mihai Stoichita, a apreciat drept folositor turneul efectuat de Litex in Romania: "Rezultatele inregistrate, 2-0 cu National si acest 0-0 cu Rocar, au crescut moralul elevilor mei, mai ales ca este vorba de partide internationale, iar eu n-am putut folosi echipa standard". De altfel, profitind de intreruperea campionatelor din Bulgaria si Romania pentru cea de-a doua runda a preliminariilor CM 2002, Litex va organiza, in perioada 4-6 octombrie, la Loveci, un "patrulater" la care au fost invitate sa participe Dinamo, National si Rocar. Rocar: Ritli - Csik, Vochin, Necula, Ursu - Buia, Alexa, M. Nicolae, Suleap - Vrajitoarea, Luca. In repriza secunda au mai evoluat: Stefanescu, Zanc, Voicu, Niia, Minescu, Silvasan, Balauru Litex: Stavrev - Kiuciukov, Krastev, Bacev, Nikolov - Petrov, Simonovici, Iankovici, Ielenkovici, Petev - Iurukov. Au mai jucat: Vutov, Da Costa, Felipe, Salabasev, Raicev SILVIU TANASE Nationala de tineret a pornit ca din pusca "Teacher's" Moldovan In meciul echipelor de tineret, Romania a pornit ca favorita. Palmaresul si diferenta valorica dintre fotbalul nostru si cel practicat de baltici au fost cele doua atuuri pe care se bazau specialistii. In ciuda previziunilor, recunoastem sincer ca ne-am temut. Lituania este o echipa formata din jucatori masivi, foarte bine pregatiti fizic, iar echipa antrenata de Moldovan a aratat pina acum, in meciurile amicale, destule slabiciuni. Partida de simbata seara, din Cotroceni, ne-a risipit inca din primele zece minute orice temere. Romania a controlat jocul cu autoritate inca din primul minut. Pina la deschiderea scorului, Neaga (de trei ori!), Cernat si Marius Niculae au ratat mari ocazii de a inscrie. In minutul 26, la o lovitura libera de pe partea dreapta, Cernat a pasat repede, Neaga a patruns decis, a centrat perfect pe linia careului de sase metri, iar Marius Niculae, foarte bine plasat, a deviat mingea in plasa. Apoi, pina la pauza, am lovit nervosi cu pumnii in pupitrul de la masa presei: Neaga (bara in minutul 29!), Cernat (alta bara, 10 minute mai tirziu) si Maftei au ratat ocazia de a intra la cabine cu o diferenta linistitoare. In a doua parte a partidei, Cernat a pasat excelent, Mara a scapat singur cu portarul, a sutat bine, cu latul, dar mingea a trecut la citiva centimetri de bara din dreapta portii lui Maksvytis. Ion Moldovan a facut imediat o schimbare inspirata: l-a scos din teren pe Alin Stoica, l-a introdus ca al treilea atacant pe Claudiu Dragan si Cernat a preluat postul de coordonator. Viteza de circulatie a mingii a crescut vizibil si, dupa numai patru minute, Claudiu Dragan nu a mai putut fi oprit decit prin fault in suprafata de pedeapsa. Penalty-ul a fost transformat de Marius Niculae, iar scorul a urcat la 2-0. Din nefericire, pina la final, in ciuda unei prestatii bune si a multor ocazii, tabela electronica de pe Stadionul Cotroceni nu s-a mai schimbat, Claudiu Dragan, Neaga, Radoi si Codrea facind din portarul lituanian eroul meciului. Si pentru ca ghinionul trebuia sa poarte un nume, l-am botezat "Adrian Neaga". Tinarul atacant pitestean si-a mai trecut in cont o bara, in minutul 81. Una peste alta, salutam victoria "pustimii" tricolore, dar meciul cu Lituania, chiar daca a fost unul oficial, il inscriem in categoria "teste utile" pentru ca balticii s-au rezumat exclusiv la aplicarea unei tactici defensive. S-au miscat bine Neaga, Cernat, Marius Niculae, Codrea, Maftei si ne-au mai placut Balan si Mirel Radoi. In ciuda scepticismului nostru, generat de evolutiile submediocre din partidele cu Grecia sau Polonia si a "vocilor" care spuneau ca selectionata strinsa de Moldovan este cea mai slaba din ultimul deceniu, credem ca echipa nationala de tineret este pe un drum bun. Am dat cu imnul in fasole! La inceputul partidei de tineret, organizatorii au facut o gafa de mari proportii. Dupa intonarea imnului Lituaniei, desteptul de la statia de amplicare l-a anuntat pe cel al Romaniei, dupa care au rasunat acordurile celui ... lituanian. S-a bilbiit cerindu-si scuze, s-au auzit niste piriituri si, dupa vreo cinci minute penibile, in care toti invitatii de la tribuna oficiala stateau in picioare si se uitau jenati in pamint, a pus caseta cu o parte din "Desteapta-te romane!". Iarasi piriituri si, dupa 30 de secunde, gata cu imnul, hai la fotbal! Chiar asa, la ce oare ne foloseste noua imnul de stat, nu-l cunoaste toata lumea?! Suporterul lui Mister La tribuna oficiala, un personaj cu reale calitati turistice, l-a atentionat de vreo citeva ori pe Ion Moldovan cu apelativul "Mister". Dupa un timp, plictisit ca nimeni nu-i apreciaza umorul indoielnic, l-a strigat pe antrenor "Teacher's". Nu stim daca respectivul o fi vrut sa-i spuna "Profesore" sau si-o fi adus aminte de sticloanta aia lunguiata cu care deschizi usile pe la doctor sau pe la "Udriste", cind iti salta carnetul vreun purtator de epoleti! Italienii au facut gulas din unguri In cea de-a doua partida din grupa, Italia a trecut "en-fanfare" de Ungaria, la Budapesta, cu un elocvent 3-0 (1-0). Desi au beneficiat de avantajul propriului teren, tinerii maghiari au jucat foarte slab si au fost dominati la toate capitolele de peninsulari. Superioritatea echipei lui Tardelli a fost concretizata de Cassano (min. 38 si 77) si Colombo (min. 83). Fostul campion mondial s-a declarat multumit la sfirsitul partidei, marturisind ca planurile i-au iesit mai bine decit spera: "Am riscat putin, dar lucrurile au mers excelent. Este doar al doilea meci pe care-l disputam impreuna in noul sezon si cred ca de data asta nu-mi puteam dori mai mult decit am realizat. Cred ca jucatorii mei au demonstrat cit de buni sint. Eforturile si evolutia lor m-au facut fericit". Italia - pe care "tricolorii" antrenati de Ion Moldovan o vor intilni luna viitoare, in deplasare - a evoluat in urmatoarea formula: Rossi - Ferrari, Olivi, Troise, Campedelli (min. 82 Marchionni) - Corrent, Brighi (min. 65 Donati), Mora - Pirlo, Bonazzoli (min. 65 Colombo), Cassano. Iorgulescu jr. i-a dat emotii presedintelui de la FC National Mircea Sandu a urmarit partida echipelor de tineret impreuna cu Gino Iorgulescu, presedintele de la FC National, dintr-un sector situat in dreapta tribunei oficiale. Presedintele FRF nu a dat nici un semn de nervozitate pe toata durata jocului. O singura data, in repriza a doua, a aplaudat o actiune personala a atacantului Adrian Neaga. Cei doi fosti colegi de la Sportul Studentesc si echipa nationala s-au impacientat totusi o data, cind baietelul lui Gino Iorgulescu, posesorul unei sepci albastre inscriptionate "Italia", si-a parasit locul si era gata-gata sa intre pe teren, prin dreptul bancii Romaniei. Atentionat de cei doi, Iorgulescu jr. a renuntat sa-i mai dea o mina de ajutor lui Moldovan si s-a asezat cuminte pe bordura stadionului. OCTAVIAN TOPA Orbita Columbiei a facut umbra in Chile Cele mai palpitante meciuri din preliminariile Cupei Mondiale se disputa, fara indoiala, in America de Sud, acolo unde surprizele se tin lant, iar "piticii" nu mai tin cont de monstrii sacri ai fotbalului mondial. Vechile cunostinte ale "tricolorilor", columbienii, au rasturnat toate calculele hirtiei sim-bata, la Santiago de Chile, unde golul marcat de Castillo in minutul 66 le-a adus victoria cu 1-0 pe terenul chilienilor. Aureolate de senzationala victorie repurtata acum doua saptamini in fata Braziliei, pe care au depasit-o cu 3-0, gazdele porneau mari favorite in fata Columbiei. Pina la urma, totul s-a incheiat pentru Chile cu o tragedie. Columbienii au inchis excelent jocul, portarul Oscar Cordoba a fost imbatabil, iar cuplul stelar Zamorano-Salas, din avanposturile gazdelor, s-a sufocat in chingile unui marcaj necrutator. Rezultatul scontat din cel de-al doilea meci al zilei, Paraguay-Venezuela 3-0 - goluri reusite de Gonzalez (min. 30), Cardozo (min. 35) si Paredes (min. 44) -, a dat clasamentului din grupa preliminara a Americii de Sud o configuratie total neobisnuita. Dupa disputarea a opt dintre cele 18 etape, pe locurile calificante la Mondiale sint Argentina, Columbia, Paraguay si Uruguay, in timp ce Brazilia se afla pe locul cinci, care asigura doar un loc in barajul cu o echipa din Oceania. Franta a ramas fara Blanc si Deschamps Laurent Blanc si Didier Deschamps, doi dintre cei mai valorosi fotbalisti pe care i-a avut vreodata Franta, au spus simbata adio carierei internationale. Ultimul meci al jucatorilor care in ultimii doi ani au adus "cocosului galic" cele mai rivnite titluri din lume, Cupa Mondiala si Campionatul European, a fost impotriva Angliei, cu care Franta a remizat, 1-1, pe "Stade de France". Deschamps si Blanc au parasit terenul amindoi, in minutul 59, fiind ovationati minute in sir de cei peste 77.000 de spectatori. Intreaga sarbatoare a fost insa la un pas de fiasco deoarece englezii au dominat partida, fiind la un pas de victorie. Doar interventiile foarte inspirate ale portarului Bernard Lama, un alt veteran care se va retrage in curind de la nationala, i-au privat pe oaspeti de o victorie meritata, dupa aspectul intilnirii. Rezultatul final a fost stabilit de Petit (min. 64) si Owen (min. 86). (T.U.) Asprilla a facut pe pistolarul Faustino Asprilla, unul dintre cei mai reprezentativi jucatori columbieni, a fost arestat dupa ce a tras mai multe focuri de arma in piata publica din Tulua, orasul sau natal. Actualul fotbalist al echipei braziliene Palmeiras consumase in prealabil mai multe sticle cu bauturi alcoolice. "L-am vazut fugind pe strazile din centrul orasului si tragea cu pistolul", a spus un martor ocular. Asprilla a primit un ordin de a se prezenta in fata tribunalului pentru trei capete de acuzare: detinere ilegala de arma, tulburarea linistii publice si nesupunere la ordinele politistilor. Fotbalistul sud-american urma sa se transfere zilele viitoare la o echipa din Arabia Saudita. (D.N.) Zamorano merge la Olimpiada Ivan Zamorano, jucatorul chilian al formatiei italiene Internazionale Milano, va fi unul dintre cei trei jucatori de peste 23 de ani care va face parte din selectionata olimpica a tarii sale la Sidney. Cealalta vedeta, Marcelo Salas, a refuzat oferta de a participa la cea mai mare competitie sportiva a lumii, motivindu-si decizia prin faptul ca are o multime de meciuri cu Lazio in Liga Campionilor. Echipa de club a lui Zamorano, Inter Milano, a fost eliminata de suedezii de la Helsinborgs si astfel atacantul lui Marcello Lippi va pleca spre Australia. Ceilalti doi veterani pentru turneul olimpic sint portarul Nelson Tapia si Pedro Reyes, titulari indiscutabili ai primei reprezentative.(D.N.) Sidney 2000 La Sydney, dupa ce batrinica Edie Payne a taiat panglica de inaugurare, S-au mutat atletii in sat Satul Olimpic de la Sydney a fost inaugurat simbata de catre Edie Payne, cea mai virstnica atleta autraliana care a participat la JO (ea va implini 94 de ani chiar in timpul competitiei). Edie a concurat pentru intiia data la Olimpiada de la Amsterdam, in 1928, prima editie la care au fost admise si femeile. "Am marea placere sa declar deschis Satul Olimpic din Sydney. Fie ca toti atletii sa traiasca in armonie si sa-si vada toate dorintele implinite", a spus Edie Payne, vadit emotionata. Imediat dupa ce a taiat panglica de inaugurare, Payne a izbucnit in plins. Apoi, batrinica a glumit cu reporterii, povestindu-le cit de mult s-au schimbat lucrurile de cind ea a calatorit sase saptamini cu vaporul pina in Olanda, unde a stat la 60 de kilometri distanta de locul unde s-a desfasurat competitia. "Era atit de departe, incit atunci cind ajungeam la pista de antrenament, se facea timpul sa ma intorc din nou acasa. Acum e cu totul altfel." Satul Olimpic se afla acum la citeva minute de plimbare de arena. Organizatorii au spus ca atletii din Finlanda au fost primii care si-au ocupat locurile in Sat, urmati de cubanezi si, pina la sfirsitul zilei, au mai fost cazati inca 3000 de competitori. Simon Clegg, conducatorul delegatiei olimpice britanice, a apreciat conditiile de cazare pentru atleti ca fiind "first class". MARGARIT BANUTA Pavel in ascensiune Tenismanul roman Andrei Pavel isi continua ascensiunea spre sferele inalte ale turneului de Grand Slam de la Flushing Meadows. Pavel a ajuns deja in optimile de finala ale competitiei, dupa ce simbata, in turul trei, adversarul sau, francezul Jerome Golmard, a abandonat in cel de-al doilea set, la scorul de 6-2, 4-1 pentru sportivul nostru. In "optimi", Andrei il va intilni pe francezul Arnaud Clement, care, la rindul sau, a promovat in aceasta faza datorita abandonului adversarului sau, marocanul Hicham Arazi. In cazul in care Pavel se va impune in meciul de luni, el va realiza o premiera in cariera sa, pentru ca ar fi prima oara cind ar reusi sa ajunga in "sferturile" unui turneu de Grand Slam. (H.H.) CIO a pus ochii pe hormonul de crestere Hormonul de crestere, una dintre substantele dopante ce se mai gasesc prin bagajele unor sportivi, dat fiind faptul ca nu exista inca un test de depistare care sa confere o siguranta de 100% a expertizei, e in pericol. Comitetul International Olimpic este foarte hotarit sa lupte impotriva acestei forme de dopaj si, dupa cum a declarat recent belgianul Jacques Rogge, membru in Comitetul Executiv al CIO, forul olimpic international spera ca, pina la Jocurile Olimpice de iarna de la Salt Lake City, din anul 2002, cercetatorii sa puna la punct un sistem de depistare a acestui hormon. Rogge n-a ascuns faptul ca CIO a disponibilizat pentru acest proiect mai multe milioane de dolari: "Am reusit sa cream un test pentru depistarea eritropoietinei. Exista bani pentru cercetarile in domeniul hormonului de crestere". Un grup de experti, avindu-l in frunte pe profesorul Peter Sonksen, a demarat deja cercetarile.(H.H.) Jocurile Olimpice ar putea fi un dezastru financiar Organizatorii Jocurilor Olimpice - 2000, gazduite de orasul australian Sydney, se tem ca, din punct de vedere financiar, competitia ar putea fi un dezastru. Socog (comitetul de organizare al JO) a anuntat ca, desi mai sint doar doua saptamini pina la startul Olimpiadei, din biletele in valoare de 228 de milioane de lire sterline puse in vinzare au fost achizitionate doar de 84,5 milioane de lire in Australia si de 35 de milioane in strainatate. Organizatorii au pus lipsa de interes a publicului pe seama distantelor foarte mari dintre continentul lor si Europa sau America de Nord. "Una dintre problemele noastre este aducerea strainilor in Australia", a anuntat un purtator de cuvint al Socog, dar nici localnicii nu prea se inghesuie sa cumpere bilete la Jocurile Olimpice. La casele de bilete sint disponibile tichete in valoare de 38 de milioane de lire sterline la probe care, la alte Olimpiade, stirnesc un viu interes: atletism, gimnastica si inot. Mai mult, spectatorii australieni au inapoiat organizatorilor 30.000 de bilete, iar actiunile promotionale (concursuri care aveau ca premii tichete de intrare) au esuat lamentabil dupa ce au fost depistate nereguli in organizarea competitiilor. "Mai avem bilete la toate evenimentele sportive de la Olimpiada, cu exceptia finalelor de 100 si 400 de metri" a mai spus purtatorul de cuvint al Socog, care si-a exprimat speranta ca locuitorii orasului Sydney, recunoscuti pentru deciziile luate in ultimul moment, se vor intoarce catre sport, "pentru a evita aparitia unor imagini la televizor in care sa se vada tribune dezolant de goale". (B.G.) Tergat dubleaza distanta de alergare Atletul kenyan Paul Tergat, detinatorul a cinci titluri mondiale in proba de cros, va participa la cea de 10.000 de metri din cadrul Jocurilor Olimpice de la Sydney. Tergat s-a calificat la proba de 5000 de metri , la selectia desfasurata in luna iulie. El a decis sa ia startul in proba de 10.000 de metri datorita rezultatului de 27 de minute, 3 secunde si 87 de sutimi, cea mai buna performanta a anului pe aceasta distanta. Rezultatul a fost obtinut la reuniunea atletica de la Bruxelles, in data de 25 august. Tom O'Muombo, secretarul general al Comitetului Olimpic Kenyan, a declarat ca antrenorii lotului de atletism au fost de acord sa-l selectioneze pe Tergat pentru 10.000 de metri, in locul lui Patrick Ivuti, care va participa la 5000 de metri. "Dupa ce am vazut la Bruxelles, sint convins ca numai Tergat poate rivaliza cu etiopianul Haile Gebreselassie pe distanta asta", a afirmat un oficial kenyan. Tergat a cucerit "argintul" in aceasta proba, la Olimpiada de la Atlanta, in 1996, fiind devansat chiar de Gebreselassie. (M.B.) Canada goala O serie de sportivi canadieni, componenti ai delegatiei care va reprezenta tara frunzei de artar la Olimpiada de la Sydney, au pozat partial nud pentru fotograful Jean-Francois Berube. Acesta a devenit cunoscut prin seria de portrete ale sportivilor de la JO de iarna de la Nagano, din anul 1998. Fotografiile olimpicilor canadieni au fost realizate in alb si negru, printre acestia aflindu-se atletii Kwaku Boateng si Bruni Surin, ciclistul Lynn Bessette, canotoarea Genevieve Meredith si judoka Nicolas Gill. Jean-Francois Berube a declarat ca "scopul meu a fost sa redau nuditatea in toata nobletea sa". (M.B.) Australienii fac git la torta olimpica Torta olimpica parcurge in 100 de zile un tur al intregii Australii, in drumul ei catre Sydney. Ea va ajunge pe stadion in data de 15 septembrie, pentru ceremonia de deschidere a Olimpiadei. Natham Peckham, unul dintre sportivii care duce flacara in acest periplu de la Antipozi, a ajuns simbata chiar in Western Plains Zoo, in statul New South Wales (Noua Galie de Sud). Aici a fost intimpinat de o girafa care, dupa cum se poate observa, pare profund nemultumita de ceea ce se intimpla in apropierea ei. (M.B.) Misterul iubirilor politice ale lui Dinu Cornel Dinu, antrenorul fotbalistilor de la Dinamo, nu inceteaza sa uimeasca lumea prin gesturile si declaratiile sale. Dupa ce, in 1996, s-a aratat aproape de noii alesi, argumentind ca provine dintr-o familie cu vechi traditii taraniste, iata ca Procuroru', cu putin timp inainte de alegeri, face o intoarcere de 180 de grade si intra in comitetul de sustinere a lui Ion Iliescu. Fostul secretar de stat in MTS intelege, poate, sa-si plateasca astfel datoriile pe care le are fata de ex-presedintele Iliescu. Mergind pe linia unei logici numai de el stiute, autodidactul Dinu arunca laolalta social-democratia cu Antonescu si cu filosofia greaca, corolarul fiind introducerea in ecuatie a grupului Andr?, pentru a-si explica optiunea. Declaratia sa, aparuta intr-un cotidian central, te lasa fara respiratie. "Cum ne invata filosofia greaca, la democratie se ajunge cu pasi mici, nu cu concesii uriase care lasa libere instinctele. Eu sint un om de dreapta, dar la calea de mijloc se ajunge prin social-democratie. Il sustin pe Ion Iliescu si varianta social-democrata. In Ô89, s-a trecut de la o dictatura utopica la o dictatura haotica, prin scaparea friielor. Acum e nevoie de echilibru si de punerea in practica a vorbelor maresalului Antonescu, un om de dreapta care spunea: «N-am nevoie de farduri, trebuie sa pastram pretul piinii si al vinului in raport cu valuta occidentala». Vorbesc despre vin ca despre libertatea distractiei, distractia insemnind altceva decit cea din cintecele grupului Andr?." Haosul interpretativ atinge culmi nebanuite. Dupa ce iti revii din soc, nu poti sa nu te intrebi cum se poate ca Dinu sa uite ca "dictatura haotica" de dupa Ô90 a fost promovata chiar de Iliescu. Ce legatura poate avea politica de dreapta cu social-democratia? Ce putere malefica te poate face sa amesteci si sa maculezi in creuzetul istoriei numele maresalului Antonescu, alaturi de cel al unor pustoaice semidocte? Mister! (DHL) Foresta se da in vint dupa barabula Un lucru mai putin cunoscut despre patronul echipei Foresta, Eugen Hutu, este faptul ca acesta stie sa gateasca mai ceva ca maestrul Yacin, de la echipa nationala. Bucatarul Hutu, care a deprins aceasta nobila indeletnicire pe vremea cind era angajat la Nord Hotel, a compus pentru "forestieri" un meniu bazat numai pe cartofi. Elevii lui "Magiun" sint fortati sa manince cartoful - bogatie naturala a Sucevei - de dimineata pina seara. La micul dejun, Dinu, soferul lui Hutu, serveste jucatorilor ceai din mici tuberculi si cartofi noi cu sirop de coacaze. La prinz, alde Brujan, Beldiman, Semeghin si Goian ingurgiteaza satioasele paste de barabule si oleaca de tocanita cu marar si mustar. Cea mai copioasa masa e seara, dupa ce inamicul lui Hutu, Geniloni Sfecla, trage obloanele la "Bazar". De acolo isi trage seva presedintele si aduce, pentru protejatii sai, cartofi noi in aspic, iar la desert, renumita prajitura "Cartof". Faptul ca maselele jucatorilor din nordul tarii nu se mai intilnesc cu carnea decit la mese festive nu pare sa fie un lucru rau, daca stam sa ne gindim ca Foresta ocupa una dintre pozitiile fruntase ale clasamentului. Prin aceasta inginerie culinara, Hutu isi salveaza si buzunarul, greu afectat de vreo cinci ani incoace, si poate sa se apuce sa deschida la parterul supermagazinului "Bucovina" din Suceava o cantina, unde, bineinteles, se vor servi preparate pe baza de cartofi. Acum insa trebuie sa calculeze cite kilograme de cartofi ar putea achizitiona din banii primiti in urma vinzarii lui Baicu. Militianul Personaj de poveste, Mitica Dragomir, presedintele Ligii Profesioniste de Fotbal, a intrat din nou in pielea de militian de cind Gica Popescu a anuntat ca vrea sa-l inlature din fotbal. Inventiv ca un bursuc, cind fura porumb, "Corleone" aduce acuze pe care "Baciul" le demonteaza din ce in ce mai nervos. Ultima gaselnita a fostului militian, aceea conform careia cumnatul lui Hagi trebuie sa faca puscarie pentru ca nu plateste impozitele catre statul roman, o vom demonta noi. Ii spunem lui Dragomir ca, potrivit unor legi pe care nu le cunoaste, un individ care traieste mai mult de 182 de zile intr-un stat, altul decit al carui cetatean este, nu trebuie sa plateasca impozit pe venit in tara de bastina. Si ii mai spunem bastinasului Dragomir ca Gica Popescu a platit in Romania mai multe taxe decit a "donat" la stat unul care a furat bani de la Victoria. Managerule destept ce te crezi! Ca musca-n bere Purtata de vintul care a tulburat Bucurestiul vinerea trecuta, o musca ametita a ajuns tocmai pe biroul lui Mircea Sandu, presedintele de fier. Insecta cu o vasta inteligenta, musculita n-a avut treaba si si-a aruncat ochii pe inscrisurile inaltului oficial. Curiozitatea a impins-o sa rasfoiasca si un document considerat de Nasu' ultrasecret. Actul, redactat pe trei file, nu este altceva decit contractul lui Ladislau Bölöni, antrenor al reprezentativei de fotbal a Romaniei. Un contract "beton", a spus in sine sa micuta biziitoare. Finalul actului, demn de romanele lui Alexandre Dumas, a solicitat-o pe musca la un imens efort de gindire matematica. Desi a adunat, a scazut si a inmultit sumele trecute pe contract, tot nu a reusit sa ajunga la rezultatul trecut pe curat de Mircea Sandu. Musca a luat-o babeste. Deci, pentru un an de antrenorat la nationala, tehnicianul care vorbeste la fel de bine si ungureste, si frantuzeste, si romaneste trebuie sa primeasca de la FRF suma de 300.000 de dolari. Oficial insa, a fost anuntat ca Bölöni nu isi va rotunji bugetul decit cu 200.000 de dolari. Deci rezulta o lipsa de 100.000 de dolari. Noi i-am spus musculitei ca nu credem asa ceva, dar dracoasa a insistat, argumentind ca stie ea de la o verisoara de-a ei, betiva, care sta la o fabrica de bere, ca 100.000 de "verzisori" provin de la proprietarul intreprinderii care face malt, drojdie si o bere apoasa. Si ca aceasta suma va fi impartita frateste de citiva oameni bine ancorati in fotbalul romanesc. Si asa, noi tot nu credem. Limba de lemn Se spune despre Constantin Anghelache ca a fost adus la Rapid de Mircea Lucescu, pentru temeinicia cunostintelor sale in ale economiei de piata. Profesor la ASE, Anghelache a ajuns in fotbal pentru ca are si o vasta cultura generala. Stie cite puncte trebuie sa cistige o echipa pentru a iesi campioana. Poate sa intocmeasca oricind un clasament cu "prietenii" Rapidului, si cu un simplu telefon rezolva necunoscutele unui meci. Dupa plecarea lui "Il Luce", fostul atasat al lui Ceausescu la Londra se simte din ce in ce mai rau la clubul de sub Grant. Nu mai este bagat in seama de actualii oameni ai Generalului Iordanescu, iar dinspre biroul cofetarului a plecat directiva de trecere pe linie moarta. A dorit omul sa o coteasca spre Groapa, dar acolo vrea sa-si faca loc un mare inamic al sau, Vama. Necazurile lui sint cauzate, zice el, de presa. Sau, mai bine zis, de televiziunile care au decis sa transmita multe partide din campionatul romanesc. "Competitia sufera din cauza televizarilor", a glasuit Anghelache, suparat de faptul ca poate vedea o tara intreaga munca sa de trucare a unor partide. Un apropiat al lui "Limba de lemn", cum i se mai zice celui care i-a fost mentor lui "Il Luce", ne-a spus ca vicele giulestean vrea sa-l faca pe Copos sa regrete faptul ca l-a blocat in triaj. "Cel mai bine ar fi sa-l aduc la Rapid pe Olisadebe. Rezolv meciul cu Dinamo si-l fac pe Copos sa vinda savarine la suprapret, ca sa-mi plateasca mie si polonezului salariul". Acesta este numai unul dintre indraznetele vise ale bietului om de fotbal. Noapte Magica Rapid-Galatasaray 1-1 (0-0) Lucescu a raspuns si la intrebarile adresate lui Iordanescu Chiar daca a fost un meci amical, ambii antrenori s-au prezentat cu punctualitate la conferinta de presa. Lucescu afisa o mina surizatoare, in timp ce Iordanescu parea preocupat de jocul echipei, unul extrem de previzibil, ingrijorator in perspectiva dublei manse cu FC Liverpool. "Am incercat sa vad la lucru mai multi jucatori si sa-mi formez o parere asupra potentialului lor. Si eu, si Puiu sintem intr-o perioada de cautare si cred ca acest meci ne-a edificat in privinta mai multor aspecte. Nu m-a interesat nici un moment scorul final", a spus "Il Luce". Iordanescu a fost mai scurt si la obiect: "Sincer sa va spun, pe mine m-a interesat sa obtinem un rezultat favorabil. Pentru moral si pentru echipa, care nu a mai cunoscut de trei etape gustul victoriei". Intrebat de jurnalisti asupra justetei acordarii loviturii de pedeapsa din minutul 89, Lucescu a considerat ca Zotta s-a pripit. Interesant ca antrenorul lui Galatasaray a raspuns si la intrebari care il vizau exclusiv pe Iordanescu. "Cum a fost posibil ca Sasu sa rateze dintr-o astfel de situatie?", a sunat una dintre intrebari. "Il Luce" a fost prompt: "E un jucator tinar si are nevoie de timp pentru a se acomoda la o echipa de talia Rapidului". "Toata lumea si-a dorit ca el sa marcheze. Si el, dar asta este viata...", a venit punctul de vedere al Generalului. Dupa o serie de intrebari in care s-a reliefat usurinta cu care aparatorii turci au tratat faza defensiva in finalul partidei, Mircea Lucescu a avut un moment de tresarire: "Acum nu cred ca se gindeste cineva ca a fost un meci strategic. Nu?". Raspunsul jurnalistilor a venit imediat: "Nuuu...!". "Este incredibil cum acest portar de rezerva, Mehmet, a facut astfel de erori. El este al treilea portar si nu a mai evoluat de mult timp, iar lucrul asta se vede", a explicat Lucescu stingaciile "gardianului" turc. La final, cei doi tehnicieni si-au strins mina. Un arc intre trecutul si viitorul Rapidului. Hagi l-a salutat pe General ca la Cardiff La finalul meciului, Gica Hagi s-a indreptat spre banca de rezerve a Rapidului pentru a-l saluta pe Anghel Iordanescu. El a facut celebrul gest din toamna anului 1993, cind nationala Romaniei - cu Generalul pe banca si cu Hagi capitan - invingea la Cardiff Tara Galilor, obtinind calificarea la World Cup 1994. Cei doi s-au imbratisat si s-au oprit pe teren pentru a discuta aproximativ cinci minute, spre disperarea amatorilor de autografe care se adunasera in numar mare la gura tunelului de acces spre vestiare. Sichitiu, injurat ca la usa cortului Grigore Sichitiu, directorul tehnic al Rapidului, a fost injurat pe toata durata partidei de galeria giulesteana. Suporterii de la tribuna a doua au scos si un banner pe care scria "M... Sichitiu". Ei au explicat ca antipatia fata de oficialul de la Rapid a fost cauzata de refuzul acestuia de a-l readuce pe Marius Sumudica in Giulesti. Totodata, fanii giulesteni l-au acuzat pe Sichitiu ca il impinge in fata pe Marius Sasu, un jucator adus de la "Poli" Timisoara. Atacantul rapidist a fost huiduit de galerie dupa ce a ratat o ocazie imensa, trimitind mingea pe linga poarta goala, la o gafa monumentala a portarului Mehmet. Contactat de "Evenimentul zilei", Grigore Sichitiu a declarat: "Unii fac confuzie intre cine aduce jucatori la echipa si cine face echipa. In privinta lui Sumudica, dar si a altor transferuri, vreau sa spun ca nu eu hotarasc cine este cumparat de Rapid. Pentru asta exista antrenor principal". Fostul secund al lui Iordanescu la Al-Hilal a evitat sa pronunte vreun nume care sa fie legat de atitarea galeriei impotriva sa, dar a mentionat ca exista cineva din afara clubului care doreste destabilizarea Rapidului. Cert este ca acest conflict nu face bine nimanui, generind tensiuni sub podul Grant cu doar doua saptamini inaintea meciului cu FC Liverpool, contind pentru turul intii al Cupei UEFA. Flash Jardel si Taffarel au chefuit toata noaptea Plecarea spre Istanbul a Galatei s-a produs abia simbata dupa-amiaza, motiv pentru jucatori sa petreaca vineri noaptea pe unde au dorit. Brazilienii Jardel si Taffarel au ales restaurantul "La Taverna", unde au fost primiti cu aplauze. Fetele au tabarit pe jucatorii "cariocas" si le-au cerut autografe. Dupa ce au mincat, acestia au dansat pe ritmuri latine, iar golgeterul turcilor, Jardel, nu s-a sfiit sa declare ca "mie imi place mult la Romania". (D.N.) "Il Luce", mereu in inima giulestenilor Cea mai ovationata persoana vineri seara, dupa Gica Popescu si Gica Hagi, a fost Mircea Lucescu. Fostul tehnician al giulestenilor a primit aplauzele intregului stadion, iar galeria rapidista a afisat un banner la tribuna a doua pe care se putea citi: "Lucescu, mereu in inima noastra". In minutul 60, din cauza unor torte aprinse, bucata de pinza a luat foc, suporterii giulesteni facind eforturi disperate de a o stinge. Pina la urma au reusit, cu largul concurs al pompierilor. (D.N.) Emre, urecheat Imediat dupa incheierea partidei, antrenorul Mircea Lucescu l-a bagat in sedinta pe fundasul Asik Emre. Insotit de translatorul personal, "Il Luce" s-a oprit in cercul de la centrul terenului si l-a "urecheat" serios pe jucatorul turc, pe care l-a considerat vinovat de primirea golului. Dupa citeva minute de gesticulari nervoase, tehnicianul roman i-a permis elevului sau sa mearga la vestiare, si-a potrivit cravata si s-a indreptat zimbitor spre studioul amenajat in spatele uneia dintre porti, pentru a acorda un interviu. Noapte magica De mult nu a mai cunoscut Giulestiul o asemenea afluenta de spectatori ca vineri seara, la partida Rapid-Galatasaray. Mai mult, echipa lui Lucescu a fost prima, dupa retrogradarea celor de la "Poli" Timisoara, primita cu aplauze si flori sub podul Grant. Bineinteles, motivele nu sint prea greu de ghicit: antrenorul care a adus titlul in Giulesti dupa 32 de ani revenea printre rapidisti, aducind cu el doua stele ale fotbalului romanesc, Gica Hagi si Gica Popescu. Suporterii "visiniilor" au inteles ca poate fi ultima ocazie de a-i vedea pe viu, la Bucuresti, pe cei doi mari fotbalisti retrasi recent din echipa nationala. Daca ii mai adaugam si pe brazilienii Jardel si Taffarel, putem spune ca spectacolul era garantat. Galeria giulesteana a incercat, si in mare masura a reusit, sa creeze o atmosfera care sa rivalizeze cu cea de pe stadionul "Ali Sami Yen" din Istanbul. Torte, valuri, cintece pe toata durata intilnirii, intercalate, inevitabil, cu injurii la adresa rivalilor din Ghencea si Stefan cel Mare. In teren, destindere in tabara turcilor si o usoara crispare in rindul "alb-visiniilor". Era fireasca teama Rapidului, daca ne amintim ca Galata este detinatoarea Cupei UEFA si a Supercupei Europei. Desi a fost lipsita de aportul a zece jucatori, convocati la loturile nationale ale Turciei, echipa "Cim Bom Bom" a lasat impresia unei trupe solide, sigura pe fortele ei, dar care nu s-a intrebuintat prea mult in nici un moment al jocului. Hagi a delectat publicul cu citeva numere personale, aplaudate de intreg stadionul, Gica Popescu a avut o evolutie care a aratat ca mai putea juca la nationala, in timp ce Jardel s-a distrat cu defensiva giulestenilor. Nici nu i-a fost prea greu, in conditiile in care Constantinovici a fost complet depasit de "greutatea" adversarului, iar Stanciu si Chirita priveau admirativ preluarile "magului" Hagi. Totusi atacantul brazilian a parut milos cu fiul lui Mircea Lucescu, pe care l-a iertat in doua rinduri, in prima repriza. Pina la urma, principala calitate a lui Jardel, eficienta, a iesit la iveala, el reusind sa marcheze golul Galatei. De partea cealalta, fotbalistii Rapidului n-au reusit sa arate un joc diferit fata de cel din campionat, la imprecizia executiilor contribuind, de aceasta data, si numele adversarului. Chiar daca a existat incrincenare in joc, fotbalistii celor doua echipe s-au menajat, evitindu-se accidentarile care ar crea probleme antrenorilor in perspectiva partidelor din cupele europene. Desi conducerea giulesteana acuza lipsa de atacanti, marea problema a lui Puiu Iordanescu este centrul liniei defensive, Constantinovici nefiind un jucator care sa opreasca atacanti de talia lui Owen sau Fowler. Singurul fotbalist de la Rapid care s-a ridicat la valoarea si determinarea celor de la Galata a fost Daniel Iftodi, prea putin insa pentru o trupa care joaca peste doua saptamini in Cupa UEFA, cu FC Liverpool. A dezamagit, din nou, Pancu, care lasa impresia ca ii lipsesc ultimele doua viteze. El a reusit sa-i scoata din pepeni pe ambii tehnicieni, fiindca Mircea Lucescu a uitat pe cine antreneaza si era foarte aproape sa iasa la marginea terenului sa-l mustruluiasca. De altfel, prezenta lui "Il Luce" parea atit de fireasca pe banca de rezerve, incit doar la iesirile lui Iordanescu suporterii isi aminteau ca Rapidul are un nou antrenor. Acesta a fost doar un joc amical, iar fostul tehnician al giulestenilor a incercat sa le dea curaj rapidistilor printr-un rezultat favorabil, insa, in mod sigur, confruntarea cu englezii va fi cu totul altfel. Finalul jocului a fost mai incins, cu ocazii mai multe pentru rapidisti, dar asta se datoreaza faptului ca Lucescu a facut experimente cu jucatori din centrul de juniori al clubului turc. Dupa fluierul arbitrului, din nou aplauze, imbratisari, autografe, poze. Suporterii imbracati in alb-visiniu au plecat acasa fericiti, povestind celor mici, pe care ii tineau pe umeri, ca i-au vazut pe batrinul stadion din Giulesti pe Hagi, Gica Popescu, Jardel si Taffarel. Nu era uitat Mircea Lucescu, antrenorul care, dincolo de declaratiile care uneori irita, a reusit sa aduca o noua bucurie suporterilor romani. El s-a substituit federatiei, care tace milc, si a organizat, poate, meciul de adio al lui Hagi si al lui Popescu, care n-au imbracat tricoul cu tricolor, ci pe cel al uneia dintre formatiile de top din Europa. "Jucatori de onoare ai Rapidului" Cu putin timp inaintea fluierului de inceput al meciului, conducerea Rapidului a organizat o festivitate in cinstea lui Hagi si a lui Gica Popescu. Dupa un discurs sforaitor al lui Florian Pittis, cei doi jucatori romani au primit titlul de "fotbalisti de onoare ai Rapidului". Aceasta distinctie s-a materializat prin doua cupe enorme, de aproximativ un metru inaltime, si tricouri ale Rapidului, cu numerele 10, respectiv 4, care aveau inscriptionate numele celor doua vedete ale Galatei. Pancu s-a ales doar cu tricoul lui Jardel Daniel Pancu a avut o evolutie slaba in meciul cu Galatasaray, el fiind singurul jucator de pe teren fluierat de spectatori. Schimbat in minutul 60, atacantul Rapidului s-a postat pe marginea cimpului de joc, scopul sau fiind un schimb de tricouri cu Jardel. Asteptarea nu i-a fost zadarnica deoarece fotbalistul brazilian i-a daruit echipamentul, insa nu s-a aratat prea interesat de tricoul giulesteanului. Pancu era putin dezamagit de faptul ca Galatasaray nu a venit la Bucuresti cu echipamentul nou, cu care a evoluat in finala Supercupei Europei, multumindu-se cu un tricou al Galatei cu numarul 9, dar fara nume scris pe spate. Fotografii de familie Inainte de inceperea meciului, cele doua echipe au facut o poza de grup. Cei 22 de jucatori, alaturi de arbitri si de Mircea Lucescu, s-au asezat in fata fotoreporterilor, dar antrenorul Galatei a intrerupt sedinta foto. El l-a chemat insistent pe Anghel Iordanescu, care se retrasese modest pe banca de rezerve. Antrenorul Rapidului s-a alaturat grupului, stind chiar linga Lucescu, si nu a pierdut prilejul de a-i da o palma dupa ceafa, prieteneasca, lui Gica Hagi. Pagini realizate de BOGDAN GHEORGHE, DANIEL NAZARE Preliminariile Cupei Mondiale au inceput furtunos in Europa Olisadebe a mai batut un colonel Preliminariile celei de-a 17-a editii a Cupei Mondiale la fotbal au debutat in tromba simbata, cind avalansa de meciuri disputate - nu mai putin de 16 - a fost pigmentata cu citeva surprize de proportii. Cele mai neasteptate evenimente s-au produs in Grupa 5, unde favorita Norvegia a inceput schiop, cu un egal inexplicabil in fata armenilor la Oslo, in timp ce renascuta Polonie, cu acelasi terifiant nigerian Olisadebe in rol de killer, a pus la colt Ucraina chiar la Kiev. Cosmarul negru n-a scapat ocazia sa-i dea palpitatii si batrinului colonel Valeri Lobanovski (care simbata a debutat pe banca tehnica a ex-sovieticilor), dupa ce, in urma cu o luna, nesocotise ideile tactice ale lui Dinu, un alt colonel aflat la ananghie. Un rezultat neobisnuit s-a consemnat si pe "ArenA" din Amsterdam, unde Olanda, semifinalista abia incheiatului Campionat European, a scos un egal chinuit in ultimele minute cu Irlanda, echipa care de sase ani a disparut din circuitul marilor competitii. "Verzii" au condus la un moment dat chiar cu 2-0, dar primul meci al lui Van Gaal la cirma "Portocalei Mecanice" a fost salvat de la dezastru de sutul naprasnic al lui van Bronkhorst. La un pas de surprize si mai mari au fost Bosnia - invinsa la limita de Spania - si reprezentativa microscopicului principat Andorra, care a pierdut meciul cu Cipru in prelungiri. Surprinzator, cele mai mari necazuri din partea suporterilor au venit de la Moscova, oras care nu a gazduit nici un meci deoarece nationala Rusiei a jucat in deplasare, cu Elvetia. Patru persoane au fost internate in spital si alte 15 s-au ales cu rani usoare in urma incaierarii generale izbucnite pe stadionul moscovit "Dinamo", unde peste 6.000 de oameni se strinsesera pentru a urmari meciul favoritilor pe un ecran gigantic. Bataia a fost potolita cu greu de politistii sositi cu intirziere la locul faptei. In afara meciurilor din grupa Romaniei, ieri seara s-au mai disputat in Europa alte cinci intilniri contind pentru preliminariile Cupei Mondiale: Luxemburg-Iugoslavia si Insulele Feroe-Slovenia in Grupa I, Estonia-Portugalia in Grupa II, Slovacia-Macedonia in Grupa IV si Israel-Liechtenstein in Grupa VII. GRUPA I ELVETIA-RUSIA 0-1 (0-0). A marcat: Bestciasnik (min. 74) GRUPA II ANDORRA-CIPRU 2-3 (1-1). Gonzalez (min. 45), Lima (min. 51)/Constantinou (min. 25 - din penalty si 90), Agatokleus (min. 77) OLANDA-IRLANDA 2-2 (0-1). Talan (min. 71), van Bronckhorst (min. 84)/R. Keane (min. 21), McAteer (min. 65) GRUPA III IRLANDA DE NORD-MALTA 1-0 (0-0). Gray (min. 70) BULGARIA-CEHIA 0-1 (0-0). Poborsky (min. 73 - din penalty) ISLANDA-DANEMARCA 1-2 (1-1). Sverrisson (min. 12)/Tomasson (min. 26), Bisgaard (min. 49) GRUPA IV AZERBAIDJAN-SUEDIA 0-1 (0-1). Svensson (min. 10) TURCIA-MOLDOVA 2-0 (1-0). Okan (min. 45), Emre (min. GRUPA V BELARUS-TARA GALILOR 2-1 (1-0). Katkevici (min. 39), Belkevici (min. 56)/Speed (min. 90) NORVEGIA-ARMENIA 0-0 UCRAINA-POLONIA 1-3 (1-2). Sevcenko (min. 13)/Olisadebe (min. 3 si 33), Kaluznyi (min. 57) GRUPA VI LETONIA-SCOTIA 0-1(0-0). McCann (min. 89) GRUPA VII BOSNIA-SPANIA 1-2 (1-1). Baljici (min. 41)/Gerard (min. 39), Etxeberria (min. 72) GRUPA IX FINLANDA-ALBANIA 2-1 (1-0). Litmanen (min. 45), Riihilahti (min. 67)/Murati (min. 63) GERMANIA-GRECIA 2-0 (1-0). Deisler (min. 17), Uzunidis (min. 75 - autogol) MATEI UDREA 