 Primul roman ucigas in serie "Vietasul" Nascu a recunoscut inca sase crime In editia de ieri a ziarului nostru am relatat despre crima intre detinuti care a avut loc simbata dimineata, in Penitenciarul de maxima siguranta Rahova. "Vietasul" Ion Nascu, condamnat pentru omor deosebit de grav, l-a ucis pe Costel Mihale, un alt detinut condamnat si el pe viata tot pentru crima. Despre Nascu se stia ca are pe constiinta doua vieti: concubina sa pentru a carui ucidere a ajuns dupa gratii in 1991 si un alt detinut pe care l-a omorit in 1995, in timp ce era internat la spitalul Penitenciarului Jilava. Interogat ieri de procurorul criminalist Marius Iacob, de la Parchetul Capitalei, Ion Nascu a mai marturisit sase crime. Mai mult decit atit, Nascu sustine ca aceste crime au fost comise in strainatate - in Turcia, Polonia si Ungaria. Pentru procurorul Marius Iacob, aceasta a fost cea de-a doua surpriza, dupa ce alt criminal in serie, Marius Csampar, recunoscuse, saptamina trecuta, inca trei crime in afara de cele patru pentru care se afla deja in inchisoare. Nascu, "asasinul de asasini" si cele noua crime ale sale Maramureseanul Ion Nascu are profilul psihologic al raufacatorului complet, parca nascut sa fure, sa tilhareasca si sa ucida cu singe rece. El a recunoscut in fata anchetatorilor ca primele infractiuni le-a savirsit la virsta de cinci ani. Nascu sustine ca a furat si a tilharit, atit in tara, cit si peste hotare. Spune ca a comis cite o infractiune in aproape toate judetele patriei. Cele mai multe dintre fapte au fost pina acum catalogate drept AN-uri. Aceste declaratii urmeaza sa fie verificate de anchetatori. Mult mai dificil va fi, insa, sa se verifice infractiunile pe care Nascu spune ca le-a savirsit in Turcia, Polonia si Ungaria. Pe teritoriul acestor tari, Nascu sustine ca a comis nu mai putin de sase crime. Pornind de la indiciile oferite de Nascu, procurorii criminalisti intentioneaza sa ia legatura cu autoritatile tarilor indicate pentru a stabili cu exactitate daca acesta este autorul crimelor marturisite. Despre uciderea lui Costel Mihale, in Penitenciarul Rahova, Nascu le-a spus procurorilor ca nu regreta nimic. El a povestit cu lux de amanunte cum victima i-a fost, la un moment dat, in perioada '96- '97, la Jilava, prieten si confident, dar ca, ulterior, l-a turnat ca ar planui sa evadeze. Nascu ii marturisise lui Mihale ca i se pare dificil sa evadeze pentru ca acum sint destule mijloace moderne pentru a fi urmarit si prins un evadat, atit in tara cit si in afara. Convingerea lui Nascu este ca Mihale l-a turnat la ofiterul SIPA din inchisoare. El spune ca dupa acea discutie a avut mult de suferit, fiind supus unui regim de detentie foarte aspru - fara dreptul de a primi pachete sau vizite. Csampar, "vinatorul de boschetari" are sapte crime la activ Despre Marius Csampar, celalalt criminal periculos despre care am pomenit la inceputul articolului, se stia, pina saptamina trecuta, ca a ucis patru oameni. Crimele fusesera savirsite cu singe rece. Trei dintre victime erau boschetari. A fost trimis dupa gratii pentru uciderea unui boschetar homosexual care "locuia" printre ruinele cinematografului "Feroviarul". Dupa ce a ajuns in inchisoare, Csampar a mai recunoscut alte trei crime, comise intre 1994 si 1997, indicind cu exactitate locul si modul in care a actionat, singur sau impreuna cu alti complici. Victimele ucigasului sint: un boschetar inca neidentificat, scos din subteranele Bucurestiului, in cartierul Balta Alba, boschetarul homosexual Stefan Nicolae, batrina Lucheria Pasti si Gigi Mare, un alt boschetar homosexual. De curind, Marius Csampar a mai recunoscut inca trei crime. Victimele au fost tot boschetari. Practic, Marius Csampar are la activ cel putin sapte asasinate. Cum insa acesta este foarte imprevizibil, numarul crimelor savirsite de "vinatorul de boschetari homosexuali" ar putea fi mai mare. Procurorul criminalist Marius Iacob - "vinatorul de monstri" In numai patru ani de cind este la Parchetul Bucuresti, tinarul procuror criminalist Marius Iacob a instrumentat cele mai multe si mai complexe cazuri de omor. Multe dintre acestea sint fie foste AN-uri, fie asasinate in serie, ori omoruri cu mai multe victime. "Crima-ritual de pe strada Ozana" (tinarul Dragos Milea, fost discipol al lui Gregorian Bivolaru, si-a ucis sora si parintii), "Savu - atletul asasin", "Crima de la cofetaria Maria", "Asasinarea cascadorului Marculescu", "Tentativa de omor de la McDrive", "Crima din Chitila", "Asasinatul din Kiseleff" sint citeva cazuri rezolvate de procurorul Marius Iacob, in colaborare cu Compartimentul Omoruri al Politiei Capitalei. CHRISTIAN LEVANT Un nou scandal cu politisti din Deva Incatusat din cauza bicicletei Plutonierul Doda, acuzat ca l-a bruscat pe posesorul vehiculului pe doua roti Intimplarile cu politisti aflati sub influenta alcoolului par sa se tina lant la Deva. Nu a trecut mai mult de o saptamina de la ceea ce "Evenimentul zilei" a numit "Scandal cu politisti beti si prostituate", si un alt politist de la Serviciul Circulatie - Deva este acuzat de incalcarea legii. Sorin Cheptrosu ne-a declarat: "In noaptea de 29/30 iunie ma intorceam cu bicicleta de la Bejan, un sat din apropierea Devei, unde fusesem sa umplu bidoanele cu apa minerala de la izvor. Ma deplasam pe linga bicicleta pentru ca era intuneric si nu aveam far. Aveam «ochiul de pisica in spate». In zona Izvorul Decebal am fost oprit de un echipaj de politie. Plutonierul Adrian Doda m-a acuzat ca sint baut si nu am semnalizarea legala la bicicleta. Mi-a intocmit un proces-verbal cu o amenda de 405.000 de lei, daca o platesc in 48 de ore, sau 810.000 de lei daca intirzii. Nu am vrut sa semnez procesul-verbal. In acel moment, Doda s-a dezlantuit. M-a pus cu fata la un perete, desi ii spusesem ca ma duc la sectie daca vrea. M-a lovit cu pumnii, cu palmele, mi-a tras suturi in fund, m-a facut betiv ordinar s.a. Mi-a pus catusele si m-a bagat in masina, unde m-a tinut mai bine de 45 de minute, in final dindu-mi drumul sa plec acasa". Sorin Cheptrosu a depus ieri o plingere la Inspectoratul de Politie impotriva plutonierului Adrian Doda. Seful Biroului Politiei Rutiere Deva, maiorul Cornel Glava ne-a declarat ca plt. Doda se afla intr-un dispozitiv format din politie rutiera, agenti de ordine si gardieni publici constituit pentru un filtru comandat de la Bucuresti, in zona restaurantului Izvorul Decebal. "Nu putem sa acuzam direct un politist numai pentru ca un contravenient se adreseaza presei. Din procesul-verbal si din declaratiile martorului politiei rezulta ca Cheptrosu era baut, pe bicicleta, iar echipajul l-a oprit la cererea mai multor soferi care il depasisesera si s-au scandalizat ca bicicleta nu era semnalizata. Mai mult, dupa cum rezulta din declaratia martorului, Cheptrosu a fost cel care a amenintat politistii cu presa si cu blesteme la biserica", a declarat maiorul Glava. Plt. Doda Adrian nu a fost ieri de gasit. Martorul politiei, taximetristul Kovacs, la fel nu a putut fi contactat, dar colegii lui ne-au declarat ca politia rutiera obisnuieste sa ia, in cazuri extreme, martori din rindul taximetristilor. LUCIAN STANCIU "Evenimentul zilei" a aflat cit au cetatenii de platit pentru contrabanda de stat cu petrol, din timpul regimului Iliescu Operatiunea "Jimbolia" - gaura de 100 de milioane de dolari in buzunarele romanilor In toiul scandalurilor "Filiera franceza" si "Jimbolia" a cazut FNI (fond emanat de apropiati ai fostei puteri), s-a incercat atacul impotriva BCR si s-au inregistrat cutremure devastatoare la BIR si BPR (banci private controlate de cercuri financiare din preajma regimului Iliescu). Oamenii ies in strada ingrijorati pentru economiile lor si nu-i mai intereseaza cine le-a cauzat aceste pierderi. Si taxeaza actuala guvernare, a carei principala vina este ca nu a facut lumina in aceste afaceri dubioase. Cind perdeaua de fum se va risipi, se va vedea cine a jucat destinele Romaniei la ruleta ruseasca. Deocamdata, putem spune ca din documentele si declaratiile prezentate in premiera absoluta de "Evenimentul zilei" rezulta ca afacerea "Jimbolia" a fost o operatiune de contrabanda de stat cu produse petroliere, initiata la cele mai inalte niveluri politice ale regimului Ion Iliescu si coordonata de serviciile de informatii romanesti. Ea s-a derulat in perioada iulie 1994-decembrie 1995, in plin embargo impus Iugoslaviei de catre ONU. Am demonstrat (si vom reveni asupra acestui aspect) ca filierele implicate in afacerea "Jimbolia" - una franceza si doua romanesti - n-au exportat ilegal doar produse petroliere, ci si arme si uree, o materie prima de baza pentru obtinerea unor combustibili la rachete si pentru producerea explozibililor. Stim acum modul in care a fost finantata operatiunea: de catre stat, prin imprumuturi "Bancorex" acordate de Razvan Temesan fara garantii legale. In iunie 1999, cind AVAB a preluat creditele neperformante de la "Bancorex", firmele "oamenilor de afaceri" (ne)acoperiti implicati in operatiunea "Jimbolia" aveau datorii de 82.706.000 dolari SUA si 15,5 miliarde lei, bani transferati la datoria publica, platibili din taxele si impozitele strinse de la contribuabili. 250 de milioane de dolari dati pe "ochi albastri" Surse judiciare afirma ca firmele-paravan din operatiunea "Jimbolia" au primit credite preferentiale ce depasesc 250 de milioane de dolari (peste 5.000 de miliarde lei). Aceleasi surse afirma ca dobinda la aceste imprumuturi a fost mult sub cea practicata pentru clientii obisnuiti ai "Bancorex". Teoretic, cele opt firme implicate in contrabanda cu petrol ar fi trebuit sa prezinte garantii care sa depaseasca sumele imprumutate. Bani pe care respectivele SRL-uri nu-i aveau. Metoda de finantare folosita: sub paravanul importurilor si al operatiunilor strategice, Razvan Temesan a aprobat ca produsele petroliere importate si comercializate sa reprezinte gajul, banii imprumutati urmind sa fie restituiti "Bancorex" la 60 de zile dupa receptionarea marfii. Nici un segment al afacerii n-a mers in pierdere si la fiecare dolar investit s-au scos cel putin doi dolari. Cu toate acestea, o treime din imprumuturi, adica 83 de milioane dolari, nu s-au mai intors la "Bancorex". Se pune firesc intrebarea unde au ajuns acesti bani, la care se adauga cistigurile propriu-zise si comisioanele? "Star Trade Invest" a primit de la "Bancorex" cit Romania dintr-o transa FMI Unul dintre importatorii si furnizorii de produse petroliere pentru filierele romanesti din afacerea "Jimbolia" a fost firma "Star Trade Invest" SRL, cumparata de Adrian Costea la patru zile de la infiintare. "Star Trade Invest", avind un capital minuscul, integral frantuzesc, a primit credite din fonduri publice de la "Bancorex". Imprumuturile, de aproape 100 milioane dolari, sint de nivelul unei transe acordate Romaniei de Fondul Monetar International. Au fost suficienti ochii albastri ai lui Adrian Costea? Banii au ajuns in conturile pariziene ale firmelor lui Costea. Ion Cazacu, administratorul "Star Trade Invest", recunoaste ca firma sa "a importat peste 200.000 tone de benzina si motorina" pe care le-a vindut "angro numai pe teritoriul Romaniei si numai unor firme romanesti". Cazacu mai pretinde ca produsele "au fost achitate in intregime de clienti (...), iar banii obtinuti au fost varsati in conturi bancare, in vederea acoperirii creditelor". Daca asa ar fi stat lucrurile, "Star Trade Invest"-ul lui Adrian Costea si Ion Cazacu (banuiti de apartenenta la SIE/DIE) n-ar fi fost pe lista de datornici a AVAB, cu 18,447 milioane dolari, echivalentul a 383 miliarde lei. Cum Adrian Costea este falit, paguba n-are sanse sa fie recuperata. 22 de milioane de dolari au intrat in imperiul lui Vostinaru Al doilea importator si furnizor de motorina si benzina din Rusia este "General Trading & Investement Co" SA, abreviat "GTI". Firma, infiintata in 1993, apartine celebrului Ioan Teodor Vostinaru, fost director la "Petrogaz" SA si are ca asociati cinci membri ai familiei Vostinaru. Administratori sint Ioan Teodor Vostinaru, col. (r) Marian Ureche (unchiul lui Vostinaru, fost decan la institutul care pregateste cadrele SRI) si Alexandru Pop, un apropiat al lui Marian Ureche, fost ofiter de securitate. In cursul anului 1996 s-au mai infiintat "GTI-Gaz", "GTI-Oil", "GTI-Agri" ridicind la opt numarul firmelor infiintate de Vostinaru. La cea mai importanta dintre ele, "Petrogaz" SA, defuncta "Bancorex" detine 20% din actiuni si a subscris 5 miliarde lei. "GTI" a primit imprumuturi de acelasi calibru (zeci de milioane dolari) si in aceleasi conditii ca si "Star Trade Invest" si figureaza pe lista AVAB cu o datorie de 21,708 milioane dolari. Suma se poate recupera, caci imperiul lui Vostinaru s-a relansat dupa descoperirea unui important zacamint de petrol pe terenurile concesionate de "GTI" in judetul Arad. Datoriile intermediarilor: aproape 43 de milioane de dolari Si firmele intermediare, grupate in filierele "Tracia" si "Silvesta", au fost finantate de la "Bancorex" cu fonduri publice. Nu stim citi bani au primit in total, insa AVAB a preluat in contul lor datorii de 42,551 milioane dolari si 15,5 miliarde lei. Minusculele "Tracia Impex" (capital social 100.000 lei) si "Tracia" SA (capital social un milion lei) n-au fost finantate direct. Cvartetul Dan Constantin Grigoriu-Petru Neidoni-Sebastian Telbisz-Nelu Serban Purcel au primit, in schimb, credite importante prin alte firme. Astfel, "Tracia International" (capital social 5 miliarde lei) are pe lista AVAB o datorie de 12,774 milioane dolari. Culmea ingaduintei "Bancorex" este creditul acordat firmei "Dragon Do Comex" Focsani, infiintata de verisorii Dan Grigoriu-Serban Purcel, cu un capital social de doua milioane lei. Valoarea totala a imprumutului ne este necunoscuta, insa firma figureaza pe lista AVAB cu o datorie de 1,164 milioane dolari. E putin probabil ca firmele de mai sus sa fie solvabile si sa-si poata plati datoriile, actualizate la 289 miliarde lei. Contribuabilii au de platit taxe si impozite respectabile si pentru a acoperi datoriile AVAB facute de firmele din filiera "Silvesta". Mai precis: 21,033 milioane dolari pentru "Silvesta" SRL (capital social 18 milioane lei) si 7,580 milioane dolari pentru "Sibco LTP Impex" (capital social 5 milioane lei). Una peste alta, firme cu un capital social de 10 mii de dolari au reusit performanta sa faca datorii de 30 de milioane de dolari! Sute de milioane de dolari s-au volatilizat Dupa cum s-a dovedit din documentele comisiei rogatorii franceze, firmele lui Costea au importat benzina si motorina la un pret aproape dublu decit cel de pe pietele internationale. Asta in scripte. Anchetatorii converg spre ideea ca "Star Trade Invest" si "GTI" au importat produse petroliere la pretul pietei, dar costurile au fost umflate, diferenta intrind in buzunarul lor. O alta marja de cistig a rezultat la vinzare, din cota de adaos comercial practicata fata de intermediarii interni, coordonati de SRI. Acestia, la rindul lor, peste valoarea combustibililor si a tuturor cheltuielilor, au avut si ei cota de cistig, pe linga cele 250.000 marci ce reveneau, din cite se pare, SRI drept comision pentru fiecare garnitura de tren. Surse judiciare neoficiale afirma ca in afacerea "Jimbolia" profitul net al organizatorilor a fost de 1,5 dolari pentru fiecare litru de combustibil. La peste o suta de mii de tone de combustibil exportat (dupa alte surse, peste doua sute de mii) rezulta beneficii de sute de milioane dolari. In aceste conditii, cum se explica datoriile la AVAB inregistrate de cele trei filiere? E clar ca banii nu s-au rambursat cu buna stiinta, daca luam in calcul nota de plata a "Bancorex", suportata in final de simplii contribuabili. NICOLETA SAVIN MARIANA BECHIR Ca sa nu spuna altcuiva "tata", Si-a strangulat fetita de trei ani cu un elastic In satul Sivita, din comuna galateana Tulucesti, s-a petrecut simbata o crima care a ingrozit pe toata lumea. Costel Croitoru, in virsta de 36 de ani, si-a ucis cu singe rece fetita de numai trei ani, sugrumind-o cu un elastic, in timp ce sotia sa, Daniela, era plecata de acasa. Dupa savirsirea crimei, barbatul i-a smuls copilei cerceii de aur din urechi, parasind locul faptei. Daniela Croitoru a povestit ca sotul (mai in virsta decit ea cu 11 ani) a avut in ultimele zile un comportament ciudat, insa nu a banuit nici o secunda ca acesta ar intentiona sa-si omoare propriul copil. In ziua comiterii crimei, femeia era plecata la croitoreasa ca sa-si faca o rochie pentru nunta la care urma sa fie nasa. Daniela a lasat-o pe micuta Corina, trei ani, impreuna cu tatal ei. Intorcindu-se in jurul orei 14.00, femeia a descoperit ca dormitorul Corinei era incuiat cu cheia, insa nu si-a facut probleme, crezind ca cei doi erau plecati la cimp. Asa ca s-a apucat de treaba prin curte, a spalat si a muncit prin gradina, pina pe la ora opt seara. Vazind ca sotul ei nu mai apare, Daniela a rugat un vecin sa forteze incuietoarea de la camera. Acolo a gasit-o pe fetita moarta, cu fata acoperita de o perna, plina de singe si desfigurata. Fetita avea in jurul gitului un elastic, semn ca fusese strangulata. Daniela Croitoru a anuntat imediat politistii din sat. "Imi pare rau..." Dupa ce si-a omorit copilul, Costel Croitoru a incuiat usa camerei, a aruncat cheia in fintina si a plecat la Galati. El a amanetat cerceii de aur ai fetitei la o casa de amanet, pentru suma de 100.000 de lei, din care a cumparat dulciuri si fructe, "de sufletul fetei", dupa cum a declarat el insusi. Din datele preliminare anchetei a reiesit ca intre cei doi soti exista de multa vreme o stare conflictuala si ca Daniela Croitoru intentiona sa divorteze. Se pare ca aceasta i-a fi spus lui Costel ca nu ii va permite sa vada fetita dupa divort, indiferent de citi bani ar trebui sa ii dea unui avocat ca sa rezolve aceasta situatie. Oamenii din sat spun ca barbatul provine dintr-o familie asezata, dar ca de la o vreme incepuse sa bea zdravan. Costel Croitoru a venit la Galati dupa comiterea crimei si a ramas sa vada finala meciului de fotbal Franta - Italia pe terasa restaurantului "Dunarea", dupa care a plecat pe jos spre comuna Tulucesti. Costel Croitoru s-a predat la postul de politie si a recunoscut fapta comisa. "Din cauza neintelegerilor dintre mine si sotia mea am ajuns la comiterea acestei fapte. Cred ca ea avea deja pe cineva, si am spus ca decit fata mea sa spuna altcuiva «tata» mai bine nu o vad nici eu pe Corina si nici ea. Am mers la fetita in camera, am strins-o de git, am trintit-o acolo, i-am luat cerceii din ureche. I-am amanetat la un centru din Galati si am luat suma de 100.000 de lei. Din acesti bani am luat dulciuri si fructe, pe care le-am oferit la copiii de pe strada, de sufletul fetei. Asta-i fapta pe care am facut-o. Imi pare rau... Mai degraba nu faceam copilul cu nevasta mea...", a declarat tatal criminal. Costel Croitoru, 36 de ani, se afla in arestul Parchetului galatean. El risca o pedeapsa cuprinsa intre 15 si 25 de ani inchisoare pentru comiterea infractiunii de omor calificat. ALINA COMSA-DURBACA Comorile dacice din Muntii Orastiei, pazite cu arma in mina Conform declaratiei presedintelui CJ Hunedoara, Mihail Rudeanu, incepind de ieri, de la ora 12.00, comorile dacice din Muntii Orastiei sint pazite de patrule de jandarmi. Costurile vor fi suportate de Ministerul Culturii. Aceasta decizie a fost luata dupa ce zona a fost ravasita de cautatorii de comori despre care "Evenimentul zilei" a scris in repetate rinduri. LUCIAN STANCIU Severius Tanase asteapta de noua luni ca politia sa-i repare usile Severius Tanase din Sacele asteapta de noua luni ca politistii care i-au distrus usile din apartament sa vina sa i le repare sau sa-l despagubeasca pentru stricaciuni. In urma cu citeva luni, Tanase a depus plingere penala la Parchetul Militar Brasov impotriva Fortelor Rapide de Interventie ale Politiei Brasov (FIR), care au descins pe 9 octombrie 1999 la domiciliul sau. "Au intrat in casa mea ca in filmele americane. Aveau mandat, insa mi-au provocat stricaciuni mai mari de zece milioane de lei, la valoarea banilor de atunci", ne-a declarat Tanase. El este suparat pentru ca a batut pe la usile politiei, dar fara nici un rezultat. "Mi-a spus un maior sa cumpar eu niste lemne si sa repar usile, iar daca nu, este treaba mea si ca nu am decit sa stau cu ele asa. De noua luni am ramas cu locuinta ravasita. Ma gindesc ca, daca ma apuc sa repar ceva, vin apoi politistii si spun ca nu ar fi trebuit sa ma apuc de lucrari, ca doar mi-au promis ca le vor face ei". Interventie in forta Pe 9 octombrie 1999, FIR Brasov a descins in apartamentul lui Tanase, de pe Strada Viitorului, din Sacele. Politistii fusesera atunci anuntati ca in locuinta lui Tanase s-ar ascunde Bostoaca, Marius Ilie si alti membri ai lumii interlope din Brasov, dati in urmarire generala, in urma scandalului bandelor brasovene izbucnit la sfirsitul lunii septembrie 1999. Politistii aveau mandate si, cum Tanase nu era acasa, au actionat conform procedurilor. Ofiterii au spus la data respectiva ca l-au cautat pe Tanase la serviciu, la rude si chiar la prieteni, dar, din cauza ca nu l-au gasit, au intrat in casa acestuia in prezenta a trei martori. Tanase s-a suparat ca politistii au patruns in forta in casa lui, i-au spart usa de la intrarea in apartament, usa de la sufragerie, geamul acesteia si i-au distrus si usa de la dormitor. Alarma politistilor a fost insa falsa, si nu au gasit pe nimeni in casa lui Tanase. In luna octombrie 1999, politistii l-au anuntat pe Severius Tanase ca vor trimite un timplar care sa repare stricaciunile create. Timplarul nu a ajuns insa nici pina acum la victima descinderii. In iarna, Tanase a incercat sa se impace cu politia in fata instantei Judecatoriei Brasov. "Am cerut 15 milioane de lei daune, bani cu care sa imi repar apartamentul. Politistii nu s-au prezentat insa la Judecatorie, iar eu am fost avertizat sa-mi retrag plingerile impotriva lor. Nici acum nu le cer mai mult decit sa-mi repare stricaciunile pe care le-au produs", ne-a declarat Severius Tanase. CAMELIA CSIKI Cinci morti - bilantul accidentului rutier din Bihor Numarul victimelor din accidentul de circulatie, petrecut duminica dimineata pe DN 76, a crescut ieri la cinci. Marian Petris (36 de ani) a fost trecut pe lista decedatilor dupa ce Nicolae Golita (26 de ani), Florica Sere (34 de ani), Florica Doina Rotuna si soferul autobuzului, Ioan Plicu (53 de ani), au murit in urma accidentului. Duminica dimineata, in jurul orei 7.30, autobuzul care transporta circa 30 de navetisti din tura de noapte a fabricii de bauturi alcoolice si racoritoare European Drinks a fost izbit in plin de catre un autocamion apartinind aceleiasi firme. Soferul autocamionului, Alin Petris (24 de ani), se afla in spital si urmeaza sa fie pus sub acuzatie pentru omor din culpa. Potrivit surselor noastre, se pare ca autobuzul era foarte vechi si degradat, iar navetistii, cum nu aveau toti locuri, stateau in picioare pe culoarul dintre scaune. Inspectorul-sef al Inspectoratului pentru Protectia Muncii, Ilie Negrutiu, ne-a declarat: "In momentul de fata putem spune ca am facut verificari si ca toti pasagerii erau angajati cu carte de munca la European Drinks si erau transportati acasa. Asa ca vorbim despre accident de munca. Nu putem sa ne pronuntam asupra starii de degradare a autobuzului si este prematur sa vorbim de raspunderea cuiva pentru conditiile de transport". OLIVIA STEER Ca sa se opereze de prostata, Mihai Chitac iese din inchisoare Dupa executarea a numai trei luni din cei 15 ani de puscarie la care a fost condamnat definitiv, fostul general Mihai Chitac va parasi in zece zile inchisoarea pentru o perioada 30 de zile. Punerea sa temporara in libertate a fost decisa de magistratii de la Tribunalul Militar Teritorial Bucuresti, care au aprobat, ieri, cererea de intrerupere a executarii pedepsei, depusa de fostul general, imediat dupa ce, la sfirsitul lunii martie, a fost condamnat in dosarul revolutiei din decembrie Ô89, de la Timisoara. Prima varianta a cererii de intrerupere a executarii pedepsei a fost motivata de avocatii lui Chitac prin faptul ca acesta sufera de mai multe maladii cardiace pe care, asa cum se intimpla cu majoritatea inculpatilor din categoria "VIP", si le-a descoperit abia dupa ce a ajuns pe mina justitiei. Insa expertizele medico-legale au aratat ca aceste boli pot fi tratate si in spitalul penitenciar. Ulterior, Chitac a mai afirmat ca sufera si de adenom de prostata, care necesita o interventie chirurgicala. Pronuntarea asupra cererii de intrerupere a executarii pedepsei a fost aminata pina ieri, cind instanta militara a primit o "Completare la expertiza medico-legala", in care un specialist urolog de la Spitalul "Sfintul Ioan" afirma ca examenul urologic a stabilit diagnosticul "adenom de prostata", si aceasta boala necesita o interventie chirurgicala urgenta. In acelasi document se mai arata ca "efectuarea operatiei si ingrijirile postoperatorii dureaza o luna, timp in care condamnatul se afla in imposibilitatea de a-si executa pedeapsa". Chiar daca magistratii militari au aprobat aceasta cerere, Mihai Chitac nu va putea fi pus in libertate temporara decit daca hotarirea nu va fi atacata de catre Parchet si va ramine definitiva. VASILE SURCEL 