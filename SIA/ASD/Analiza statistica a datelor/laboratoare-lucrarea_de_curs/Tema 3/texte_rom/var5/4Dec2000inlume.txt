 Mall ilegal cu final fatal Cel putin 15 persoane si-au pierdut viata si se presupune ca alte 100 se afla inca prinse sub darimaturi in urma prabusirii unui centru comercial, vineri, in orasul Dongguan din provincia Guangdong (sudul Chinei), a anuntat simbata Agentia China Noua. Cladirea, care adapostea peste 20 de magazine, s-a zguduit aproximativ cinci minute, dupa care muncitorii au observat aparitia unei fisuri in zona in care se desfasurau ilegal lucrarile pentru construirea celui de-al doilea etaj. Numarul persoanelor aflate in interiorul cladirii nu este cunoscut cu exactitate, dar un oficial local a estimat ca, in momentul prabusirii, in magazin se aflau aproximativ 200 de persoane. Echipele de salvare au reusit sa scoata de sub darimaturi corpurile neinsufletite a 15 persoane, precum si 32 de supravietuitori, unii dintre ei fiind in stare grava. Centrul comercial fusese construit in 1992 pentru a asigura sediile unor magazine mici, insa detinatorul cladirii a adaugat ilegal, in luna septembrie, ultimele doua etaje. ( R.P ) Catastrofa feroviara in India: 42 de morti Cel putin 42 de persoane si-au pierdut viata si alte 140 au fost ranite simbata in urma coliziunii dintre un tren rapid si un marfar, in statul Punjab (nord-vestul Indiei), indica un nou bilant al politiei dat publicitatii ieri, relateaza AFP. Potrivit unui responsabil regional al cailor ferate indiene, 28 de pasageri au fost ucisi pe loc si alti 12 au murit dupa ce au fost transportati la spital. Alte doua cadavre au fost gasite a doua zi. Accidentul s-a produs in jurul orei locale 06.00, in gara Sarai Banjara (districtul Fatehgarh) din Punjab (nord), la 40 de kilometri de Ambala (200 de kilometri nord de New Delhi). Coliziunea, frontala, s-a produs intre un tren care asigura legatura intre orasul sfint Amritsar si Calcutta si un tren de marfa, care a deraiat. Potrivit presei indiene de duminica, deraierea trenului de marfa ar fi putut fi provocata de ruperea sinelor. Cinci vagoane ale trenului rapid erau ieri in continuare culcate pe sine, in timp ce echipele de salvare incercau sa decupeze metalul in incercarea de a gasi eventuali supravietuitori sau cadavrele altor victime. India detine una din cele mai extinse si mai vechi retele feroviare din lume. Peste 13 milioane de persoane folosesc zilnic cele 7.000 de gari principale din intreaga tara, iar accidentele sint frecvente. Cel putin 800 de persoane au murit si alte 2.000 au fost ranite in trei accidente grave de tren care au avut loc in India in ultimii patru ani. ( M.F. ) Gilceava prezidentiala la Chisinau Parlamentul Republicii Moldova s-a dovedit vineri incapabil sa aleaga un nou presedinte al tarii pentru ca deputatii comunisti au incalcat procedura de vot. Alegerile au fost intrerupte, urmind ca procesul sa fie reluat azi. Dupa acest prim vot, candidatul comunist, Vladimir Voronin, desi a iesit pe primul loc, obtinind 48 de voturi, fata de 37 cu cit a fost creditat adversarul sau de centru-dreapta, Pavel Barbalat, nu a putut cistiga scrutinul pentru ca, in conformitate cu Constitutia, trebuia sa fie sustinut de cel putin 61 dintre deputati. "Rezultatele votului demonstreaza ca am toate sansele sa devin presedinte", a declarat Voronin. "Exista doua posibilitati: fie sa devin presedinte, fie sa organizam alegeri legislative anticipate. Sustinerea de care dispun acum comunistii le va permite sa obtina mai multe locuri in parlament decit in 1998", a adaugat el. "Voronin recurge la santaj. Ceea ce s-a petrecut astazi este o rusine pentru parlament si pentru tara", a declarat presedintele legislativului moldovean, Dimitri Diakov, care a facut declaratia in numele lui Barbalat. "Daca va fi necesar sa alegem intre Voronin ca presedinte si alegeri anticipate, vom alege a doua solutie", a mai adaugat el in cursul unei conferinte de presa. Daca deputatii nu vor reusi sa aleaga un presedinte in urma a patru tururi de scrutin, seful statului trebuie sa dizolve parlamentul, in care comunistii detin in prezent 40 de locuri, iar fortele de centru-dreapta 55. Deputatii dispun in acest moment de inca patru tururi de scrutin pentru ca votul de vineri a fost anulat din cauza nerespectarii procedurii de vot secret. Deputatii comunisti au refuzat sa utilizeze cabinele speciale de vot, acestia exprimindu-si optiunea in fata colegilor de partid, fapt ce a determinat intreruperea sedintei. CAMELIA MUNTEAN Miss World 2000, o indianca perfecta: frumoasa si ignoranta Indianca Priyanka Chopra, in virsta de 18 ani, a fost declarata "Miss World 2000", in cadrul unui spectacol grandios organizat pe 30 noiembrie in celebrul Dom al Mileniului din Londra, transmite AFP. Cea de-a 50-a editie a concursului de frumusete "Miss World", gazduita anul acesta de capitala britanica, a avut un numar record de participante - 95 dintre cele mai frumoase femei ale lumii - si contracte de retransmisie in 130 de tari. Organizatorii au dorit sa lanseze noul concept al "frumusetii secolului urmator", potrivit caruia calitatile fizice de exceptie trebuie sa fie secondate de o inteligenta iesita din comun, gratie si aplecare spre spiritualitate. Exotica Prianka a reusit sa-si devanseze toate rivalele si a fost incoronata "Regina Frumusetii", primind "insemnele" regale de la compatrioata sa Yukta Mookhey, cistigatoarea editiei de anul trecut. Pe linga glorie si faima, Priyanka a mai cistigat un premiu de 100.000 de dolari si contracte cu agentii internationale de modeling. Noua Miss World a precizat ca-si doreste sa devina medic generalist, ca citeste mult, adora sa danseze si a precizat ca intentioneaza sa se implice in lupta impotriva poliomielitei si SIDA. O victorie "cu cintec" Desi indienii si-au sustinut cu inflacarare reprezentanta (in India audienta competitiei Miss World a fost de 96 la suta), presa aparuta la sfirsitul acestei saptamini in New Delhi sugera ca victoria Priankai a fost trucata, in conditiile in care mai multe societati indiene, printre care si posturile de televiziune locale, au sponsorizat masiv competitia, influentind rezultatele finale. "Postul indian de televiziune Zee a platit sume uriase pentru retransmisia acestui concurs. Vestimentatia participantilor la festivitatile de deschidere a fost asigurata de firma Sheetal, din Bombay, iar stilistul Hemant Trivedi, care de ani intregi asigura costumatiile reprezentantelor Indiei la acest concurs, a facut parte din juriu. Prin urmare, nimeni nu a fost surprins cind a fost anuntat numele cistigatoarei", se arata intr-un material aparut in "Hindustan Times". La rindul sau, cotidianul "Indian Express" comentat cu ironie ca aceasta competitie a fost, pentru Prianka, un excelent prilej de a face gafe. Potrivit sursei citate, printre "erorile" regretabile comise de noua regina a frumusetii se numara si faptul ca a sustinut ca "Maica Tereza traieste inca", la care se adauga afirmatia eronata ca India ar avea o populatie "de doua miliarde de locuitori". DIANA EVANTIA BARCA De Ziua Nationala a Romaniei, SUA felicita o tara aflata inca in "tranzitie pe drumul spre democratie" Presedintele american Bill Clinton a transmis o scrisoare de felicitare adresata poporului roman, cu prilejul Zilei Nationale a Romaniei, care anul acesta a insemnat si cea de-a zecea aniversare de la inceputul tranzitiei catre democratie a tarii noastre. Iata textul integral al documentului: "Calde salutari romanilor americani din SUA, care sarbatoresc Ziua Nationala a Romaniei. Oameni din toate regiunile lumii au adus contributii profunde si durabile la edificarea societatii noastre. Darurile abundente oferite de poporul si cultura din Romania au facut America mai puternica, iar americanii de origine romana se pot mindri cu eforturile lor de a mentine si dezvolta aceasta mostenire importanta. Romanii americani se mai pot mindri si cu eforturile lor de a intari prietenia dintre popoarele american si cel roman. Anul acesta marcheaza cea de-a zecea aniversare de la inceputul tranzitiei catre democratie a Romaniei, si merita reamintit ca Parteneriatul nostru Strategic cu Romania se bazeaza pe un angajament ferm de respectare a libertatii, de protejare a drepturilor minoritatilor si de guvernare a legii. Din experienta proprie, noi, americanii, stim ca, in timp ce primul gust al libertatii poate fi amaraciunea, adevarata edificare a unei societati democratice si a unei economii de piata libere incepe in anii ce urmeaza. Cetatenii americani de origine romana vor continua sa joace un rol important in sprijinirea eforturilor poporului roman de a-si intari institutiile democratice si a-si consolida reformele economice. Tuturor, cele mai bune urari pentru o sarbatoare memorabila". Washingtonul, cu ochii pe turul doi al alegerilor din Romania Aceleasi idei au fost enuntate si de adjunctul ministrului american al finantelor, Stuart Eizenstat, in alocutiunea rostita cu ocazia receptiei de 1 Decembrie oferita de ambasadorul Romaniei la Washington, Mircea Geoana. Eizenstat a apreciat in discursul sau ca Romania a realizat progrese reale pe calea integrarii in structurile europene si euro-atlantice. "Prietenii Romaniei doresc sa o vada reusind pe calea unei depline integrari in institutiile euro-atlantice (NATO si UE). Succesul in aceste eforturi depinde de poporul roman si de conducatorii pe care si-i alege", a declarat inaltul oficial american. SUA spera sa poata continua strinsa cooperare cu viitorul guvern al Romaniei, fapt care va depinde de gradul in care "conducerea romana va continua sa impartaseasca angajamentul comun fata de standardele euro-atlantice, respectiv fata de democratie, respectul legii, protejarea drepturilor omului, inclusiv a drepturilor minoritatilor", a mentionat Eizenstat. El a adaugat ca SUA doresc sa coopereze cu Romania, in calitatea sa de partener in construirea democratiei si cooperarii regionale in sud-estul Europei, in calitatea de viitoare detinatoare a presedintei Organizatiei pentru Securitate si Cooperare in Europa (OSCE), precum si in calitate de membru al Parteneriatului pentru Pace, acord de cooperare cu NATO. Oficialul american a afirmat ca Washingtonul va urmari cu interes rezultatele celui de-al doilea tur de scrutin al alegerilor prezidentiale din Romania, din 10 decembrie. CONSTANTIN VLAD Lacrimi de bucurie, sampanie si entuziasm in Bulgaria Bulgaria, care pina acum critica fervent eventualitatea in care ar putea fi considerata de UE pe picior de egalitate cu vecina sa, Romania, exulta vineri de bucurie, dupa ce a fost facut anuntul oficial cu privire la eliminarea acestei tari de pe lista statelor ai caror cetateni au nevoie de vize pentru a calatori in spatiul european, transmite AFP. Anuntul oficial a fost indelung aplaudat de deputatii bulgari, iar Nadejda Mihailova, ministrul bulgar de externe, a izbucnit chiar in lacrimi de bucurie. Oficialii bulgari, reuniti in parlament, au marcat "vestea cea buna" ascultind Oda Bucuriei de Beethoven, la sfirsitul careia au aplaudat frenetic, felicitindu-se pentru aceasta victorie. "Pentru cetatenii bulgari abia astazi a cazut Zidul Berlinului", a declarat presedintele bulgar Petar Stoianov, estimind ca, de la caderea comunismului, "visul european al bulgarilor a fost legat intotdeauna de libertatea de a calatori". "Este cea mai buna veste pe care o primim anul acesta", a declarat, la rindul sau, presedintele Camerei de Comert si Industrie, Bojidar Bojinov. "A cazut zidul Schengen. Traiasca Bulgaria!", a strigat vicepresedintele parlamentului bulgar, Luben Kornezov. Calificind aceasta hotarire a UE drept o "decizie istorica", premierul Ivan Kostov a precizat ca cetatenii bulgari "nu vor calatori masiv in Europa, din motive economice". "Nici nu-mi vine sa cred ca voi putea trece, pur si simplu, fara viza", a declarat un deputat bulgar. "Aceasta decizie ne va facilita contactele europene si va anula sentimentul apasator ca Europa nu ne vrea", a declarat o studenta din Sofia. Presa bulgara de ieri comenta decizia Uniunii Europene, elogiind aceasta "hotarire istorica". "Zidul a cazut! Cortina a fost indepartata!", titra "Trud", in timp cotidianul "Monitor" si-a lansat editia de simbata cu "sloganul": "Putem sa calatorim!". DIANA EVANTIA BARCA Romania in stand-by Si a fost ziua intii. Cea in care Fondul Monetar ne-a transmis pe un ton diplomat sa nu ne grabim cu prelungirea acordului de imprumut. Evident, fara nici o legatura cu rezultatul alegerilor din Romania. Ce Corneliu Vadim Tudor? Ce PRM? Ce finala Iliescu-Vadim? Nu. FMI nu face politica. Vrea sa vada la lucru noul guvern si dupa aia mai discuta. Masurile conteaza. Si-apoi, cine a zis ca FMI ne amina elegant, pina dupa turul doi la "prezidentiale"? Nici vorba, cifrele conteaza. Motiv pentru care nu luam in tragic anuntul Fondului. Aaa, ca ne trimite apoi presedintele Americii o scrisoare de Ziua Nationala in care vorbeste, pentru prima oara dupa nu stiu citi ani, de "angajamentul ferm pentru democratie, protejarea drepturilor minoritatilor si respectarea legii", este un simplu indemn pentru a zecea aniversare a democratiei in Romania. Doar nu s-or teme Statele Unite ca facem cale-ntoarsa. E de datoria lor sa incurajeze orice proces democratic. S-a nimerit pur si simplu ca 1 Decembrie sa cada inainte de turul doi la "prezidentiale". Asta asa, ca s-o lase mai moale circotasii. Ca sint destui. Si-asa, le mai dau si vizele apa la moara. Iata, ne-o luara si bulgarii inainte, vor spune ei. Au si de ce sa se lege. Inainte ca oficialii europeni sa delibereze vineri, Romania si Bulgaria plecau la start de la aceeasi linie de start. Fapt confirmat si de opinia majoritatii tarilor membre UE care vorbeau de "tratament egal" in chestiunea vizelor. Iata insa ca peste noapte tratamentul s-a schimbat. "Pentru cetatenii bulgari, Zidul Berlinului a cazut inceput sa cada astazi", declara, plin de satisfactie, presedintele bulgar, Peter Stoianov, in ziua in care ministrii de interne si justitie din tarile UE au decis ridicarea obligativitatii vizelor pentru Bulgaria. Nu si pentru Romania care mai asteapta. Ca aceasta brusca schimbare de macaz se intimpla inainte de turul doi la prezidentiale, poate fi iarasi o noua intimplare. Nu sint cam multe, se vor fi intrebat circotasii? Ca prea se tin toate lant de doua saptamini incoace. De parca ar vrea cineva sa puna Romania la colt. Dar ce sa fi facut Romania intre timp, ca sa se intimple toate astea? Ca doar n-au fost decit niste simple alegeri. Este adevarat ca nu s-au terminat. N-avem inca presedinte. Dar de aici si pina la speculatiii ca ni se trimit semnale proaste, mai este cale lunga. Si-apoi, mai este turul doi la "prezidentiale". Ghinionist tur! Sa speram ca se termina cu bine. Altfel, acest "stand-by" in care a foat plasata Romania ar mai putea dura vreo patru ani sau poate inca o epoca. Tot de aur in mod cert. LAURENTIU CIOCAZEANU Ministrii de interne si justitie din statele membre ale Uniunii Europene au ajuns, vineri, la un acord politic referitor la ridicarea obligativitatii vizelor de calatorie in Spatiul Schengen pentru Bulgaria, convenind totodata ca aceeasi masura sa fie aplicata si in cazul Romaniei, dar numai in urma primirii unui raport de evaluare favorabil intocmit de Comisia Europeana, au anuntat surse europene, citate de AFP. Practic, ambele state au fost eliminate de pe "lista neagra" a vizelor, tara noastra necesitind insa absolvirea unui "test" suplimentar inainte de a beneficia de efectivitatea dreptului de calatorie fara viza in Europa occidentala. Criteriul 1 pentru Romania: raportul Comisiei Europene Referindu-se la Romania, "Cei 15" au decis sa plaseze aceasta tara pe "lista alba", dar cu conditia de a fi intocmit un raport de catre Comisia Europeana inainte de sfirsitul lunii ianuarie 2001, insotit de anumite recomandari. Evaluarea din acest raport va permite sa se continue procedura pina la adoptarea formala a regulamentului. "Este o decizie diferita" pentru Romania, a explicat ministrul francez de interne, Daniel Vaillant, care a prezidat reuniunea ministeriala. "Consiliul va fi reunit imediat ce Comisia va avea o evaluare", a mai adaugat el. "Multumirea, in special a presedintiei franceze, este ca lucrurile evolueaza pozitiv in cele doua cazuri", a mai adaugat Vaillant, estimind ca decizia luata vineri "este de natura sa dea satisfactie celor doua tari, chiar daca exista un decalaj calendaristic". In final, Parlamentul European va da avizul proiectului de reglementare a problemei vizelor, pentru ca acesta sa poata fi adoptat formal de ministri, au precizat surse europene. Chestionarele UE, al doilea criteriu pentru Romania Ridicarea vizelor pentru Romania este conditionata atit de raportul Comisiei Europene cit si de raspunsul Bucurestiului la chestionarele trimise de UE, raportul intocmit in baza celor doua urmind a fi analizat in martie 2001. Prin urmare, incepind de vineri, Romania se afla doar fictiv pe "lista alba", un asterisc in dreptul Romaniei indicind faptul ca regimul vizelor pentru romani este acelasi pina cind autoritatile romane dovedesc faptul ca au luat masuri pentru stoparea imigratiei ilegale in statele UE. Progresele vor fi evaluate in baza chestionarelor pe care Comisia Europeana le va trimite la Bucuresti. Daca guvernul roman ii va convinge pe membrii UE ca au luat masuri suficiente pentru a combate imigratia clandestina si pentru intarirea controlului frontierelor, vizele vor fi cu adevarat eliminate pentru romani. Bulgaria asteapta doar publicarea deciziei in Jurnalul Oficial al UE Consiliul de ministri de interne si ai justitiei, reunit la Bruxelles, si-a dat acordul pentru ca Bulgaria sa fie plasata pe "lista alba" a tarilor ai caror cetateni sint exceptati de la vize pentru sejururi de pina in trei luni in tarile Spatiului Schengen. Reglementarea asupra vizelor va putea fi apoi adoptata oficial in cadrul unei reuniuni a Consiliului de Ministri, iar ridicarea obligativitatii va intra in vigoare dupa 20 de zile de la publicarea in Jurnalul Oficial. Surse europene au afirmat ca "nu este vorba despre o conditie formala", ci despre o "masura aditionala". Uniunea Europeana a recunoscut avansul Bulgariei fata de Romania la capitolul securizarea frontierelor, fapt ce se reflecta in ridicarea regimului vizelor, totusi, cetatenii bulgari nu vor putea calatori in statele UE, dar nu inainte de luna martie 2001. Si in cazul Bulgariei, Comisiei Europene i s-a cerut sa prezinte in doua luni un raport asupra masurilor luate de Sofia, in special in ceea ce priveste imigratia clandestina. Daca raportul va fi favorabil, ridicarea obligativitatii vizelor se va produce in termen de 20 de zile de la publicarea oficiala a deciziei adoptate de Consiliului de Ministri al UE. Premierul bulgar Ivan Kostov considera ca bulgarii vor putea calatori liber in Europa de la inceputul lunii aprilie, anul viitor, acesta fiind primul pas spre aderarea Bulgariei la Uniunea Europeana. El mai sustine ca prin aceasta decizie a UE se recunoaste faptul ca Bulgaria este o tara importanta, care poate sa faca parte din Spatiul Schengen. Tarile scandinave intra in spatiul Schengen Comisia mixta reunita UE - Norvegia - Islanda a hotarit vineri punerea in aplicare a Conventiei Schengen si in statele nordice (Danemarca, Finlanda, Suedia, Norvegia si Islanda), a anuntat ministrul norvegian de justitie, Hanne Harlem, care a prezidat reuniunea de vineri, de la Bruxelles, transmite AFP. Prin aceasta decizie, Spatiul Schengen se va extinde in ansamblul statelor Uniunii vamale nordice, in care aceasta conventie nu se aplica pina acum. "Aceasta este cel mai mare proces de extindere al Spatiului Schengen", a declarat ministrul norvegian, precizind ca decizia luata ieri se va aplica incepind din data de 25 martie 2001, data la care va deveni efectiva eliminarea controalelor la frontierele interioare. Extinderea Conventiei Schengen si pentru statele nordice reprezinta finalul unui lung proces demarat chiar inainte de adoptarea acordului de libera circulatie de catre Uniunea Europeana. Potrivit reprezentantilor UE, doar Marea Britanie si Irlanda mai mentin controalele la frontierele interne. CAMELIA MUNTEAN DIANA EVANTIA BARCA Samanta de divort Penelope Cruz, noua amanta a lui Nicolas Cage Dupa sase ani de la nunta, actrita Patricia Arquette (32 de ani) divorteaza de Nicolas Cage. Ea a intentat procesul luna trecuta, invocind o "totala nepotrivire de caracter". Relatia dintre cei doi lincezeste de mult timp, dar Patricia a tot sperat ca Nicolas (36 de ani) va reveni la ea. Insa, de doua luni, actorul nu se desparte nici o clipa de colega lui de breasla Penelope Cruz (26 de ani), pe care a cunoscut-o in timpul filmarilor pentru pelicula "Mandolina capitanului Corelli". Pina asta primavara, Penelope a fost prietena lui Matt Damon, cu care s-a intilnit tot pe platourile de filmare. Nicolas e atit de dornic sa scape de nevasta-sa, incit i-a promis ca, daca divorteaza de el, ii da 5 milioane de dolari. LIVIU SERBANESCU 