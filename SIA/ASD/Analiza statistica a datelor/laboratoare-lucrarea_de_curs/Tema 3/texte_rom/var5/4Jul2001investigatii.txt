 Hot pazit la closet ca sa "oua" un lantisor din aur Mai multi politisti braileni il pazeau ieri, intr-un salon de la Spitalul Judetean Braila, pe Laurentiu Valentin Hoanca (16 ani), pentru a face la olita un lantisor din aur, proba semnificativa intr-un dosar penal de tilharie. Hoanca a incaput pe mina politistilor dupa ce, vineri seara, a atacat pe strada o femeie care locuieste in cartierul Hipodrom si i-a smuls de la git un lantisor din aur. In momentul in care a fost prins de politisti, Hoanca a inghitit lantisorul. El a fost transportat la spital, unde radiografia a aratat clar ca bijuteria se afla in stomac. In ciuda laxativelor administrate de cadrele medicale, lantisorul nu a iesit din intestinele hotului pina ieri dimineata. (S.C.I.) Colonelul "sex pe datorie", sef la UM 0962 In numarul sau din 23 octombrie 1997, "Evenimentul zilei" facea publica o declaratie incendiara semnata de Vlada Misici, patronul unui local de noapte din Timisoara, in care nume sonore din politie, justitie si finantele publice erau acuzate ca s-au distrat cu dansatoare topless fara sa plateasca. Articolul intitulat "Sex pe datorie" prezenta orgiile sexuale desfasurate in piscina localului "Club 28", la care politistii se luau la intrecere cu judecatorii si finantistii. La aproape patru ani de la publicarea articolului, unul dintre personajele principale de atunci, lt. col. Vasile Staicu, a fost numit in urma cu doua zile sef al Serviciului de Informatii si Protectie Interna Timis, fosta "Doi si-un sfert". Numirea sa la conducerea serviciului in atentia caruia s-a aflat in mai multe rinduri a produs consternare printre lucratori, avind in vedere caracterul razbunator al lt. col. Staicu si slabele sale rezultate profesionale. Biografie de politist cu eticheta de cazier De-a lungul ultimilor zece ani, numele politistului Vasile Staicu a tinut capul de afis in ziarele vremii, cel putin unele aspecte ale biografiei sale profesionale facind de neinteles modul in care acesta a reusit sa se catere pe functii de raspundere in politia timisana. La inceputul anilor 90, numele Staicu a aparut pe mai multe liste care proveneau de la restaurantul Americana din Timisoara, unde erau trecute diverse cantitati de bauturi fine si tigari pe care politistul le lua fara sa plateasca. Cercetarile in acest caz au fost ingropate, iar maiorul, pe atunci, Vasile Staicu a ajuns chiar seful Politiei Timisoara. A urmat un alt scandal in anul in 1994, cind Staicu a fost nevoit sa paraseasca structurile MI dupa ce a fost acuzat de catre sotia unui detinut de la Penitenciarul Timisoara ca i-a propus sa se culce cu el si i-a cerut un autoturism in schimbul eliberarii sotului din puscarie. Dupa ce a fost reclamat si a fost dat afara din politie, Staicu a amenintat femeia care a depus plingerea pina acolo incit aceasta a fost nevoita sa paraseasca tara. Cazul, botezat "Cazul Skukan" dupa numele femeii haituite a fost trecut si el sub tacere, dar i-a atras lui Staicu intrarea in viata civila. Politistul care bate valutisti Staicu a devenit apoi pentru o perioada, jurist la Primaria Timisoara. Dupa o vreme, insa, a fost reincadrat la Brigada judiciara a IPJ Timis. In acea perioada, s-a consumat un alt episod care nu i-a facut deloc cinste politistului de la judiciar. Fiul sau a fost inselat de un schimbator de valuta, si a pierdut in urma tranzactiei o importanta suma de bani. Staicu l-a gasit pe valutist, l-a condus la sediul politiei unde i-a administrat o bataie zdravana si i-a luat toti banii pe care-i avea asupra lui. A urmat o plingere depusa de catre valutist, cazul fiind cercetat de catre o echipa de control din subordine gen. Constantin Darna. Dupa efectuarea cercetarilor si verificarea activitatii profesionale a lt. col. Staicu, acesta a fost destituit din functie si pus la dispozitia IPJ Timis. Desi sanctionat profesional, colonelul bataus a fost repartizat sa lucreze la celebru UM 0215, adica exact la unitatea care l-a avut in observatie timp de mai multi ani. Sex pe datorie Staicu sa-a transformat subit din urmarit in urmaritor, el avind sarcina sa-i depisteze pe purtatorii uniformei MI care, prin comportamentul si activitatealor nu faceau cinste internelor. Aici l-a gasit episodul "Lista lui Vlada", in care cel care trebuia sa asigure protectia informativa a politistilor era acuzat de catre patronul unui local de noapte ca s-a distrat cu fete de consumatie in piscina Clubului 28 din Timisoara dar a uitat sa plateasca. "Maiorul Staicu care venea cu un alt judecator care se prezenta tot timpul cu numele de Vasile... Toti acestia, pe linga ca au intretinut relatii sexuale cu femei de la mine din restaurant si din bar, eu am fost nevoit sa achit atit consumatile cit si deranjul femeilor care nu era de loc de neglijat", scria Vlada Misici in declaratia sa. Cazul data din anul 1995, ar readucerea sa in actualitate, in anul 1997, i-a adus lui Staicu o noua promovare in functie. Lt. col. Vasile Staicu a devenit adjunctul "celebrului" col. Dumitru Balota la UM 0215. Dosarul "Lista lui Vlada", a facut obiectul unor cercetari desfasurate de catre procurorii Parchetului Militar Timisoara, dar nici dupa patru ani nu s-a dat vreo o rezolutie in acest caz. Specialist nr. 1, activitate profesionala 0 Dupa reorganizarea de la "Doi si-un sfert", Staicu a trecut, in 1998, la Serviciul de Investigare a Criminalitatii din cadrul Directiei Generale de Investigare Criminalistica Bucuresti, un sector din MI aflat sub conducerea gen. Darna, cel care il pedepsise pentru ca l-a batut pe valutist. Infiintarea UM 0962, in anul 1999, a determinat cooptarea in noul serviciu a DGIC Bucuresti, ca ofiter specialist 1. Schimbarile care s-au produs in aceasta primavara in cadrul Serviciului de Informatii si protectie Interna Timis au lasat gol scaunul de sef. Dupa indepartarea col. Emil Teha din aceasta functie, in interiorul serviciului a inceput o adevarata batalie pentru ocuparea fotoliului ramas liber. Cel mai activ s-a dovedit a fi lt. col. Vasile Staicu, caruia i s-a si atras atentia sa nu mai apeleze la "pile" politice pentru a fi numit. Cind nimeni nu se mai astepta, in urma cu doua zile, Staicu a fost desemnat sef. Numirea este semnata de catre loctiitorul gen. Virgil Ardeleanu, gen. Constantin Darna, adica tocmai omul care il sanctionase pe linie profesionala pe Staicu si care cunostea foarte bine si lipsurile in activitatea desfasurata la UM 0962. SERGIU MIAT Col. Staicu: "Nu comentez daca numirea mea a fost facuta pe criterii politice" "Numirea mea este problema sefiilor de la Bucuresti. Eu sint militar si nu comentez daca numirea mea s-a facut pe criterii politice sau nu. Ca politist, eu imi fac datoria unde sint pus de catre sefii mei si altceva nu comentez", ne-a declarat lt. col. Vasile Staicu. Comisarii din Garda Financiara Mures si-au facut case de piatra Declansat o data cu festivalul "Zilele tirgumuresene", scandalul vilelor ofiterilor din Ministerul de Interne continua cu un nou episod - cel al imobilelor construite de unii dintre comisarii Garzii Financiare Mures. Trei dintre cele patru case vizate se afla in zona Platoului Cornesti din Tirgu-Mures - un cartier rezidential recunoscut deja pentru opulenta constructiilor din zona, iar cealalta este situata in Reghin, de asemenea intr-un viitor "Beverly Hills". Casa, aflata la numarul 45 de pe strada Platoul Cornesti, care inca nu este locuibila, ii apartine lui Horatiu Szabo - fost comisar-sef adjunct. Acesta ne-a declarat ca a inceput constructia imobilului in 1998 si sustine ca toate cheltuielile aferente inaltarii acesteia le-a suportat din economiile sale si din veniturile curente. El a mai spus, pentru "Evenimentul zilei", ca este firesc ca din economiile pe care si le-a strins din 1984 pina in prezent, fiind economist - expert contabil si, pentru o scurta perioada, intreprinzator privat, sa-si permita sa-si construiasca o asemenea casa. Mai mult, Horatiu Szabo spune ca l-au sprijinit financiar atit socrii, cit si parintii. La doar citeva case departare se afla casa lui Ioanel Gutiu, si el fost comisar-sef adjunct in Garda Financiara Mures. Gutiu spune ca lucreaza ca economist inca din 1971, ocupind in citeva rinduri si functii de conducere, reusind astfel sa isi puna deoparte niste bani care i-au folosit in inaltarea vilei. Gutiu spune ca locuieste impreuna cu socrii. In acelasi cartier isi construieste casa un alt coleg al celor doi gardasi, Vasile Barsan. Intrebat despre provenienta banilor pentru casa, Barsan sustine: "Dupa 30 de ani de munca imi pot permite sa imi construiesc o casa". El ne-a mai declarat ca, potrivit declaratiei pe venit depuse pentru anul 2000, el a cistigat in cursul anului trecut 300 de milioane de lei. Barsan a adaugat ca, pina in prezent, a cheltuit pentru constructia casei de la Platoul Cornesti 600 de milioane de lei. Vila lui Cristian Dumbrava, situata in Reghin, de asemenea intr-un cartier rezidential - Padurii, se pare ca este cea mai reusita dintre cele patru prezentate de noi. Contactat telefonic, acesta ne-a relatat ca nu detine casa pe numele sau, terenul fiind mostenire de familie, iar casa fiind pe numele parintilor. Dumbrava spune ca, pentru a-si construi casa, a vindut un apartament si o casa, ambele situate in Reghin, iar la constructie au participat cu bani si parintii sai. Comisarul-sef al Garzii Financiare Mures, Gheorghe Hutanu, locuieste in Sighisoara, intr-o casa construita in 1945, in care a stat in chirie pina in 1996 si pe care a cumparat-o apoi, in baza Legii 112/1996, cu 19 milioane de lei. Familia sa ocupa doar parterul cladirii situate in strada Ilarie Chendi nr. 51, etajul fiind ocupat de o alta familie. Hutanu mai are o casa de serviciu in Tirgu-Mures, unde sta cu chirie. DRAGOS BARDOSI "Numarul doi" in Politia Capitalei, vila in paradisul verde de la Balotesti Unul dintre fericitii proprietari ai unei superbe vile (situata la circa 20 de kilometri de Bucuresti, in comuna Balotesti) este colonelul Vasile Popa, adjunct al directorului Politiei Capitalei. Casa colonelului Popa este plasata in zona rezidentiala a localitatii, in apropierea lacului Balotesti. Constructia micului palat al ofiterului de politie a fost inceputa cu citiva ani in urma, in curtea casei parintesti. Vila nu a fost inca terminata - colonelul Popa afirma ca nu mai are bani pentru finisajul exterior, pentru montarea instalatiilor electrice si a celor de apa. Directorul adjunct al Politiei Capitalei considera ca aceasta constructie (parter si doua etaje) nu se incadreaza in categoria "vilelor cu epoleti", pentru ca ar fi, de fapt, o constructie rezultata prin modificarea podului casei parintesti, la care a mai adaugat trei camere. El mai sustine ca a acoperit-o doar ca sa nu ploua in ea pina mai face rost de bani sa o termine. "Eu nu pot spune ca este o vila. Casa nu are usi, nu are ferestre, nici macar tencuiala. Mai am nevoie de citiva ani ca sa o termin. In fiecare an, noi (n.r. - politistii) sintem obligati sa facem declaratia averilor la Serviciul de Cadre, si eu am aratat de fiecare data in ce stadiu se afla constructia casei. Am fost verificat de mai multe ori si de fiecare data am iesit bine. "Vila" mea nu arata ca a fostului colonel Soricica sau a altora din zona, care si-au construit casele chiar pe malul lacului", ne-a declarat colonelul Popa. (A.N.,A.C) Ministrul Ioan Rus promite ancheta "la singe" Ministrul de interne Ioan Rus a anuntat ieri ca anchetarea averilor politistilor va dura 90 de zile. El a precizat ca dupa 30 de zile de ancheta vor fi facute publice primele rezultate. Rus a explicat ca fiecare politist va trebui sa isi justifice averea. "As avea o mare bucurie daca toti politistii ar avea cite o casa. Dar trebuie sa justifice cu acte in regula cum le-au dobindit. Daca pot, nu au de ce sa se teama", a declarat Ioan Rus. Chiar daca politistii spun ca vilele pe care le detin le-au fost donate, donatorul va trebui sa dovedeasca faptul ca putea construi. Ministrul a spus ca ancheta nu se face "contra cronometru", necesitind multa munca. "Probabil ca va trebui sa apelam si la experti din alte domenii, cum ar fi din constructii", a remarcat Rus. El a precizat ca cei gasiti vinovati vor fi pusi la dispozitia comisiei formate in acest scop sau li se vor aplica masuri administrative. Parchetul, daca este cazul, va fi sesizat de catre comisie, a mai spus el. Rus a apreciat ca pedepsele vor fi date in functie de gravitatea faptelor, exemplificind cu cazul in care un politist si-a construit casa folosind, la un moment dat sau tot timpul, detinuti. LUCIAN PURCAREANU Desi la sediul Oficiului Central de Stat pentru Probleme Speciale este paza militarizata, Guvernul Romaniei, spart de borfasi Politistii de la Sectia 1 au reusit sa ii identifice si sa ii retina pe doi dintre membrii unui grup de spargatori care au furat mai multe bunuri dintr-o importanta institutie a statului: Oficiul Central de Stat pentru Probleme Speciale din cadrul Guvernului Romaniei. Institutia se ocupa cu organizarea si gestionarea situatiilor de urgenta, atit pe timp de pace cit si pe timp de razboi. Multe dintre documentele aflate in sediul institutiei au caracter secret si sint de domeniul sigurantei nationale, iar majoritatea angajatilor institutiei guvernamentale sint militari. Din acest motiv, obiectivul are paza militarizata. Cu toate acestea, in noaptea de 4 spre 5 aprilie 2001, din cladire a disparut aparatura de birotica in valoare de aproximativ 100 de milioane lei. In cursul zilei de duminica, politistii au prins doi suspecti: Cosmin-Horatiu Vasile, 17 ani, si George Claudiu, 33 de ani. PETRISOR CANA De 11 ani, proprietarii din zona Lacului Vacaresti lupta sa-si recupereze terenurile Asociatia victimelor de pe fundul lacului In fiecare duminica, de 11 ani incoace, un grup de oameni se aduna sub un plop inalt, tot incercind sa gaseasca o solutie pentru a-si recupera terenurile din zona Lacului Vacaresti. In acest scop, cei aproximativ 500 de fosti proprietari si-au constituit chiar si o asociatie. Unii dintre ei, care aveau terenuri chiar in apropierea lacului, au obtinut titlurile de proprietate in anul 2000. Insa, potrivit unui act normativ recent, atit ei, cit si cei care n-au primit inca actele ar putea avea surpriza sa nu mai obtina nici o palma de pamint daca terenurile respective sint cuprinse intr-un proiect investitional de anvergura. Un astfel de proiect exista deja pe masa de lucru a subprefectului de Bucuresti, Dinu Grigorescu. De la Ceausescu, la Grigorescu Proprietarii terenurilor si imobilelor din zona Lacului Vacaresti, situat in Sectorul 4 al Capitalei (in apropierea zonei centrale), au fost deposedati abuziv, in 1988, fara a exista vreun text de lege semnat de Nicolae Ceausescu, initiatorul proiectului. Scopul exproprierii era amenajarea unui lac imens, inconjurat de un parc de distractii, pe o suprafata de circa 250 de hectare. Parcul de distractii urma sa fie construit exclusiv pentru nomenclatura comunista. La acea data, proprietarii nu au primit nici un fel de despagubiri. Pina in 1989 s-a lucrat, in regim de urgenta, la amenajarea lacului. Lucrarile au fost finalizate: s-a turnat beton pe fundul si pe malurile lacului si s-a construit infrastructura necesara umplerii cu apa. De atunci si pina in prezent, lacul nu a mai ajuns sa fie niciodata umplut cu apa. Ce n-a dus la capat camarila ceausista este insa pe punctul de a finaliza actuala guvernare. Potrivit notei de fundamentare pe care ne-a oferit-o spre informare subprefectul Grigorescu, proiectul prevede construirea, in zona Lacului Vacaresti, a "celui mai mare hipodrom din sud-estul Europei". In legatura cu fostii proprietari, subprefectul Grigorescu ne-a declarat: "Nu mai conteaza zece oameni pentru un proiect de 200 de milioane de dolari". Atit ar intentiona, potrivit lui Grigorescu, sa investeasca in complexul-hipodrom niste magnati "pur singe australieni". Subprefectul, contrazis de primar Subprefectul Grigorescu nu i-a descoperit pe australieni singur, ci impreuna cu Ion Dulugeac, crescator particular de cai de rasa, precum si cu arhitectul-profesor Victor Fulicea, director al firmei "Urbatect" SRL. La intrebarea noastra referitoare la drepturile proprietarilor, domnul Fulicea ne-a raspuns: "Utilitatea publica, puterea politica primeaza si abia apoi se afla dreptul la proprietate". Si Grigorescu este de parere ca fostii proprietari ai terenurilor de pe fundul lacului si de pe maluri, care ocupa o suprafata de peste 200 de hectare, nu au nici un drept la restituire pentru ca "acolo s-a facut o investitie" a carei destinatie poate fi schimbata din lac in altceva doar "printr-o hotarire de guvern la care se lucreaza". Oricum, spune Grigorescu, de drepturile fostilor proprietari "se ocupa Vasile Mihalache, primarul Sectorului 4". In discutia telefonica pe care am avut-o cu Mihalache, acesta a sustinut, in contradictie cu subprefectul, ca prioritare sint drepturile fostilor proprietari. Cu toate acestea, la sfirsitul saptaminii trecute, guvernul a adoptat normele de aplicare a Legii 10/2001 de retrocedare a imobilelor si terenurilor confiscate abuziv. Fostii proprietari ar urma sa primeasca niste despagubiri, insa la nivelul de aproximativ doi dolari pe metrul patrat de teren, in timp ce valoarea reala depaseste 400 de dolari, fapt confirmat si de arhitectul Fulicea. Mai bine 10.000 de someri Pina de curind, acelasi teren era vizat si de niste investitori francezi, care incheiasera contracte de vinzare-cumparare cu citiva dintre fostii proprietari. Proiectul francezilor, pentru care, in 2000, s-au facut si planuri arhitecturale impreuna cu administratia locala bucuresteana, viza construirea unui centru comercial gen Carrefour. Se estima ca peste 10.000 de someri ar fi urmat sa primeasca locuri de munca. Fostii proprietari ai terenurilor erau bucurosi pentru ca deveneau bogati, dupa ce, 11 ani, au tot incercat sa-si recapete drepturile. "S-a hotarit si stabilirea unui plan de masuri prin care si ceilalti posesori de terenuri sa obtina cit mai repede titlurile de proprietate", ne-a declarat vicepresedintele asociatiei fostilor proprietari, Stefan Mazilu. Ce nu stiu insa oamenii este ca, din noul proiect de amenajare a zonei Lacului Vacaresti, este exclus complexul gen Carrefour. Asta, desi reprezentantii francezi, insotiti de fostii proprietari ai terenurilor, au avut o intilnire, saptamina trecuta, cu mai marii Primariei Capitalei. Eliberarea titlurilor de proprietate intra insa in atributiile prefecturii, adica ale subprefectului Grigorescu, pe care prefectul Luican l-a desemnat sa se ocupe de cazul "Vacaresti". Asa ca degeaba au tratat investitorii cu "Primaria Mare". Piinea si cutitul stau tot in mina prefecturii. Daca ea decide sa fie hipodrom la Vacaresti, hipodrom va fi. In ciuda faptului ca fostii proprietari ar fi vrut, daca nu despagubiri corecte, macar terenurile inapoi. ONDINE GHERGUT NICOLETA SAVIN Dentisti cu diplome romanesti, arestati in Italia La Bucuresti exista opt ofiteri de legatura Interpol, in cadrul ambasadelor Angliei, Frantei, Germaniei, Belgiei, Austriei, Italiei, Ucrainei si Statelor Unite. In curind, si Spania va trimite un ofiter Interpol la Bucuresti. In august 1999, Ministerul italian de Interne, confruntat cu semnale din ce in ce mai puternice despre activitatile mafiei italiene in Romania, a hotarit sa trimita un ofiter la Bucuresti. Paolo Sartori a devenit, astfel, reprezentantul italian in cadrul Interpol pentru Romania si Republica Moldova, reprezentind, in acelasi timp, Italia in cadrul SECI (Initiativa de Cooperare din Sud-Estul Europei). Dl. Sartori ne-a dezvaluit ca italienii care au reusit sa-si procure diplome de stomatolog de la Universitatea Ecologica din Bucuresti au fost arestati. Totodata, el ne-a oferit detalii despre infiltrarea mafiei italiene in Romania. 20 de firme italiene, cercetate in Romania pentru trafic de droguri "Din 1999 pina acum, am arestat 15 persoane pe numele carora Italia a emis mandate internationale de captura. Este foarte mult, avind in vedere ca, in cei zece ani anteriori, numarul arestatilor a fost mai mic de zece. Din cei 15, doi erau romani: Vasile Donciu, acuzat de violarea si uciderea unei fetite la Imperia, si Mihai Ban, acuzat de impuscarea unui italian la Torino", ne-a declarat dl Sartori. Paolo Sartori are un grad echivalent celui de locotenent-colonel din Politia Romana si a fost, inainte de a veni in Romania, seful Politiei Judiciare din provincia Trento, fiind in acelasi timp si seful Biroului de combatere a crimei organizate din regiunea Trentino-Alto Adige. In prezent, Paolo Sartori se ocupa de toate genurile de infractiuni, in special de crima organizata, in care sint implicati italieni aflati in Romania si Republica Moldova, precum si romani aflati in Italia. Dar exista si firme puse sub urmarire de Interpol. In prezent, din cele peste 10.000 de firme italiene infiintate in Romania, peste 20 sint cercetate de Interpol pentru spalare de bani sau trafic de droguri. "Mafiotii care vin aici se adreseaza imediat bandelor autohtone de tilhari, pentru mina de lucru. In colaborare cu Politia Romana reusim, de multe ori, sa contracaram actiuni comandate de mafie. Simbata, de exemplu, pe baza unei astfel de informatii, am arestat la Torino patru traficanti de carne vie, originari din Bistrita. Printre prostituatele eliberate de carabinieri se afla si o minora. Cu toate acestea, romanii nu dau mult de lucru Ministerului de Interne italian. Este o perceptie falsa. In Italia exista multi romani, care comit, in general, infractiuni marunte, dar in Romania vin putini mafioti, care comit infractiuni grave", afirma Sartori. Umbra Universitatii Ecologice, in "cizma" In prezent, se afla in plina desfasurare o ancheta a Interpolului in colaborare cu Politia de Frontiera. Se stie ca zeci de italieni au intrat in Romania cu autoturisme, dar au plecat inapoi cu avionul sau cu trenul. Verificind masinile, s-a stabilit ca aproape toate au fost vindute in Romania, dupa ce in Italia fusesera declarate furate, pentru incasarea asigurarii. O alta mare ancheta, care se va finaliza in curind, se refera la traficul cu diplome de stomatolog emise de Universitatea Ecologica Bucuresti. Saptamina trecuta au fost arestate in Italia mai multe persoane care au venit doar de doua ori in Romania si au obtinut diplome pentru absolvirea a cinci ani de facultate. Falsii stomatologi italieni mergeau, mai intii, in Spania, Belgia, Ungaria sau chiar in Mexic, unde cereau recunoasterea diplomei emise la Bucuresti, si abia dupa aceea se intorceau in Italia. Paolo Sartori nu a dat nume de persoane arestate sau cercetate, considerind ca numai la sfirsitul unei anchete se poate face public numele unei persoane implicate. SORIN CEHAN [19][pl.dll?rid=expresro] 