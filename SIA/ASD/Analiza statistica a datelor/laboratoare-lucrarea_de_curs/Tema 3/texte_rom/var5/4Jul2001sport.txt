 Adi Mihalcea si-a tatuat pe picior chipul Mintuitorului Conducerea clubului Dinamo i-a propus ieri lui Gica Mihali sa preia destinele formatiei de tineret a "ros-albilor", dupa ce, luni dupa-amiaza (inaintea primului antrenament al sezonului), Ion Marin, noul tehnician principal al "ciinilor rosii", i-a transmis fostului international ca nu mai are nevoie de serviciile sale. "Singurul lucru care m-a deranjat a fost faptul ca mi s-a spus sa vin luni dimineata la vizita medicala, fiind astfel pus intr-o situatie jenanta. Nu m-as fi suparat daca mi-ar fi zis ca nu mai au nevoie de mine ca jucator, intrucit aveam cunostinta de posibilitatea de a ramine in cadrul clubului, in eventualitatea ca nu mi se va prelungi contractul, urmind sa preiau un post de conducere sau sa trec la formatia de tineret. Nu am fost dat afara de la Dinamo pentru ca o sa ramin in cadrul clubului", a declarat ieri Mihali, care a adaugat: "Un raspuns cert in privinta viitorului meu urmeaza sa-l dau peste o saptamina. Pina atunci, plec intr-o scurta vacanta, la socri, prin Maramures... Exista, totodata, si oferta unui club din afara Bucurestiului de a continua activitatea de jucator, insa n-as mai vrea sa plec de-acasa". Pirvu a urcat la munte cu "ciinii" Jucatorii dinamovisti au plecat ieri la amiaza spre Poiana Brasov, unde vor efectua un stagiu de pregatire de citeva zile. Dimineata, Ion Marin a condus o sedinta de pregatire de o ora si jumatate. Antrenamentul a fost urmarit de pe margine, printre altii, de Cornel Dinu, managerul general al clubului, de Florin Cheran, "secundul" lui Gica Hagi la echipa nationala, precum si de ex-petrolistul Florin Pirvu, ultima achizitie a "ciinilor rosii", acesta din urma plecind la munte impreuna cu echipa. Putinii suporteri prezenti in "Groapa" au admirat noile tatuaje ale jucatorilor. Astfel, Adrian Mihalcea, cunoscut ca un fotbalist credincios, si-a tatuat pe piciorul drept chipul Mintuitorului Iisus Hristos rastignit pe cruce, in vreme ce Giani Kirita si-a desenat, in aproximativ acelasi loc ca si "Taranul", capul unui ciine fioros. La rindul sau, inainte de a pleca in vacanta, atacantul Claudiu Dragan si-a tatuat un monstru pe bratul sting. DANIEL CONTESCU Nasu', presat de guvernanti sa cedeze in conflictul cu Loti Premierul Nastase a pus o pila pentru Bölöni Mircea Sandu, presedintele Federatiei Romane de Fotbal, a dezvaluit ieri ca Adrian Nastase, premierul Romaniei, l-a chemat pentru a-i cere sa renunte la diferendul cu Ladislau Bölöni, fostul selectioner al "tricolorilor". "Azi-dimineata (n.r. - ieri) am avut o intilnire cu domnul Adrian Nastase. Printre altele, am atins si subiectul ultimei vizite a domniei sale in Portugalia, unde a fost incintat ca Bölöni, desi este membru al UDMR, face o buna propaganda Romaniei. A fost o solicitare a domnului Nastase ca diferendul nostru sa se incheie amiabil. I-am spus ca si noi ne dorim acest lucru, dar in acelasi timp i-am explicat ce consecinte are, oriunde in Europa, un astfel de conflict", a declarat Mircea Sandu, care a lasat sa se inteleaga ca FRF nu este dispusa sa cedeze prea mult. Dupa aceasta dezvaluire, Nasu' a incercat sa indulceasca tonul, negind evidenta: "Nu este vorba despre o interventie politica. I-am atras atentia domnului Nastase ca, pentru dinsul, acest demers poate fi o arma cu doua taisuri. Mi-a raspuns "nu, dom'le, aici e vorba despre imaginea Romaniei in lume!". Inca o data, federatia va da dovada de intelegere si sprijin fata de aceasta imagine a tarii in lume, asa cum a facut si la turneele finale sau prin intermediul lui Hagi. Am avut o discutie cu Bölöni, in care i-am cerut sa-si prezinte punctul de vedere fata de scrisoarea trimisa de mine. Pot sa va informez ca el nu va pleca gratis. Se va ajunge tot undeva, la nivelul cerintelor mele, chiar daca va fi vorba de o suma de bani, la care se vor adauga niste meciuri in Portugalia, cu Sporting si alte echipe (n.r. - Mircea Sandu i-a cerut lui Loti sa vireze in conturile FRF suma de 150.000 de dolari, pina la data de 15 iulie)". "Fotbalistii nu stiu ce iau" Seful din Bulevardul Poligrafiei a evitat sa se pronunte in cazurile de dopaj ale lui Neaga si Buturuga, mentionind ca "hotarirea va apartine Ligii", dar crede ca jucatorii trebuie sa plateasca, indiferent daca sint vinovati sau nu. "Aceasta problema a fost ridicata si pe plan european. Dar stim ce masuri s-au luat in cazurile lui de Boer, Davids si Couto. Sintem de acord ca, de multe ori, fotbalistii nu stiu ce iau si cad victime nestiintei sau relei vointe a doctorilor, dar asa e legea. Pina si Andreea Raducan a platit pentru un nurofen gresit administrat". In ultima saptamina a acestei luni este programata o noua Adunare Generala a FRF, unde se vor discuta importante modificari de regulament. Mircea Sandu a asigurat din nou ca "nu se va vota revenirea la 18 echipe. Ma cunoasteti si va garantez acest lucru". Federatia nu va satisface doleantele cluburilor, care vor sa se renunte la taxa de 10 procente din suma de transfer in strainatate a jucatorilor. "Noi am mai iertat echipele in 95 de datorii insumind peste doua milioane de dolari. Acum, 11 formatii ne datoreaza bani. E vorba de 287.000 de dolari si 5.200 de marci la Divizia A si 35.286 de dolari - la Divizia B". Nasu' pleaca astazi la Buenos Aires, capitala Argentinei, unde va participa la un congres al FIFA. Este posibil ca acolo sa se traga la sorti, deja, imperecherea echipelor europene care vor disputa barajul de calificare la Mondiale. "Este vorba sa fie asezate toate cele noua formatii din Europa intr-o urna, iar nationala din Asia - intr-alta separata. Eu o sa cer ca aceasta tragere sa aiba loc mai tirziu, iar echipele - impartite in doua grupe valorice, dupa coeficienti". MATEI UDREA DANIEL NAZARE "Afacerea Baia Mare" a primit incuviintarea federatiei si a ligii Legalizarea tranzactiei privind locul in Divizia A intre echipele FC Baia Mare si FCM Bacau a fost consfintita ieri, cind insusi Mircea Sandu, presedintele FRF, a binecuvintat intelegerea celor doua parti. Incarcati cu o tolba de acte, presedintele bacauan Gheorghe Chivorchian si directorul sportiv al baimarenilor, Iustin Balaj, s-au prezentat in cursul diminetii la sediul Federatiei Romane de Fotbal, cu documentatia necesara inscrierii moldovenilor in primul esalon fotbalistic. Inchisi in biroul secretarului general al FRF, Adalbert Kassai, cei doi conducatori impreuna cu Mircea Sandu si Valentin Alexandru au dezbatut destul de galagios aceasta problema. Nasu' a ridicat tonul de mai multe ori, fiind acompaniat de Valentin Alexandru, un fervent aparator al presedintelui Chivorchian si al cauzei bacauane. "Este aproape gata...", a spus "Chivo" pe scarile forului din Bulevardul Poligrafiei, grabit sa-l intilneasca pe Mircea Rednic pentru a-l convinge sa preia postul de antrenor la FCM Bacau. "Daca am cere bugetul, nu s-ar mai disputa campionatul" Mircea Sandu s-a lasat si el convins de dreptatea moldovenilor, a caror cauza a incercat sa o sustina in fata presei. "Vina cea mare nu este a bacauanilor, ci a baimarenilor. Domnul Schorsch, care s-a batut atit cu pumnul in piept ca vrea sa promoveze, ca e ardelean si e corect, s-a dovedit ca nu este decit un negustor si in nici un caz om de fotbal". Nasu' a admis ca traficul cu locuri din prima divizie este posibil din cauza lacunelor de regulament, dar a aratat intelegere pentru acest fenomen. "Un club mediu din Divizia A trebuie sa aiba un buget de aproximativ un milion - un milion si jumatate de dolari. Daca nu dispune de acesti bani, e normal sa lase locul altuia, care poate stringe fondurile. In Franta, Toulouse a fost retrogradata in liga a treia pentru ca n-a reusit sa prezinte garantii financiare pentru buget. In Spania, Atletico Madrid a negociat cu Alaves pentru a cumpara locul in primul esalon. La noi, nici un club n-ar putea prezenta garantii financiare la inceputul sezonului. Daca am cere bugetul la startul sezonului, nu s-ar mai disputa campionatul". Sandu a tinut sa pastreze aparentele: "Nu accept cuvintul "vinzare". Bacaul a investit in copii si juniori, stadionul arata bine, va avea si nocturna... Ceea ce se intimpla este consecinta unei societati anormale, in convalescenta. N-am reusit inca sa ne alinam ranile". DANIEL NAZARE MATEI UDREA Flick-flack Milan a dat 42 de milioane de dolari pe Rui Costa La mai putin de 24 de ore dupa ce a anuntat achizitionarea lui Filippo Inzaghi de la Juventus, in schimbul a 26 de milioane de dolari plus cedarea definitiva a mijlocasului Cristian Zenoni, AC Milan a oficializat un nou transfer de marca. Pentru 42 de milioane de dolari oferiti Fiorentinei, gruparea lombarda si-a asigurat serviciile portughezului Rui Costa. In fiecare din urmatoarele cinci sezoane pe care le va petrece sub tricoul "rossonerro", mijlocasul lusitan va primi cite 5,2 milioane de dolari. Aflata intr-o grava criza financiara, Fiorentina dorea sa-l transfere pe Rui Costa la Parma, lucru cu care jucatorul n-a fost de acord. Dorit si de Real Madrid, Costa a ales varianta Milan, care i-a oferit un salariu anual mai consistent.(S.T.) Romanul Ted Dumitru revine in Africa de Sud Antrenorul roman Ted Dumitru a fost numit, la inceputul acestei saptamini, la comanda formatiei sud-africane Sundowns, clasata pe locul doi la sfirsitul editiei trecute de campionat. Preluarea echipei sud-africane are loc la o saptamina dupa ce Dumitru a renuntat la postul de selectioner al echipei Namibiei. Romanul, care a parasit echipa din Pretoria in 1999, dupa ce reusise cistigarea a doua titluri consecutive, ii succede acum franco-iugoslavului Paul Dolezar, care si-a prezentat demisia. Principalul obiectiv pentru Ted Dumitru va fi aducerea unui titlu continental in Africa de Sud, la sase ani de la reusita rivalilor de la Orlando Pirates in Cupa Campionilor Africii. De-a lungul carierei sale africane, Ted Dumitru s-a aflat la cirma nationalelor din Namibia si Zambia, precum si la echipele de club sud-africane Sundowns, Orlando Pirates si Kaizer Chiefs, bucurindu-se de un deosebit respect pe continentul negru. (I.I.) Craioveanul Vigariu va deveni francofon "Principalul" Nae Ungureanu penduleaza pe traseul Craiova - Sfintu Gheorghe si retur. Alaturi de Nicolae Tilihoi, "Del Bosque" a inceput de ieri pregatirea mansei retur cu formatia ceha FC Synot, meci care va avea loc simbata dupa-amiaza pe stadionul "Ion Oblemenco". Noutatea din lot o reprezinta fundasul Gabriel Vochin. Oltenii nu vor putea conta in meciul cu gruparea ceha pe serviciile lui Vigariu, care va pleca pe 6 iulie cu lotul de tineret la Campionatul Francofon. De seniori, aflati la Sfintu Gheorghe, se ocupa presedintele Aurel Ticleanu si secunzii Ciurea si David. Prima partida de verificare este programata duminica, in compania Astrei Ploiesti. (M.M.) Chilavert, vinat de japonezi Internationalul paraguayan Jose Luis Chilavert ar putea evolua, din sezonul viitor, in prima liga japoneza, la echipa FC Tokyo. Consacrat in poarta echipei nationale, imprevizibilul Chilavert, in virsta de 35 de ani, apara acum culorile cistigatoarei Cupei Frantei, Racing Strasbourg. Chilavert s-a numarat printre favoritii microbistilor japonezi aflati in tribune la partidele din cadrul Kirin Cup, competitie la care participa Japonia, Iugoslavia si Paraguay. "Am o oferta de la clubul din Tokyo", s-a limitat sa declare portarul paraguayan, dupa infringerea cu 2-0, suferita de nationala tarii sale in partida disputata cu Japonia la Sapporo. Ziarele nipone de sport releva ca debutul lui Chilavert la FC Tokyo ar putea avea loc pe 11 august, insa oficiali ai clubului au declarat ca nu a fost facuta nici o oferta pentru Chilavert, dar ca acesta s-a aratat dispus sa activeze la formatia japoneza inca din 1998. (I.I.) Pe Sampras l-a mincat nasul Tenismanul american Pete Sampras (numarul 22 in clasamentul Cursei Campionilor ATP pe anul in curs) a fost eliminat, luni, in optimile de finala ale turneului de Grand Slam de la Wimbledon. Cel care a pus capat aventurii londoneze a lui "Big Pete" a fost elvetianul Roger Federer, care s-a calificat in "sferturi", dupa o partida in cinci seturi: 7-6 (9-7), 5-7, 6-4, 6-7 (2-7), 7-5. Invinsul, un specialist al jocului pe iarba (a cucerit de sapte ori titlul la Wimbledon), nu a mai contenit cu declaratiile elogioase la adresa lui Federer, despre care a spus ca "recunosc in el o versiune a mea, intinerita cu zece ani. Am pierdut azi in fata unui jucator foarte-foarte bun". Roger Federer, locul 7 in Cursa Campionilor, s-a nascut pe 8 august 1981, la Bale. Este un Leu veritabil care a prins gustul pentru sport de la mama sa sud-africana. Aceasta a fost campioana mondiala la hochei pe iarba, dar a practicat in egala masura voleiul si dansul sportiv. Federer a tinut in mina pentru prima data o racheta de tenis la virsta de 3 ani, iar la 12 ani a decis sa faca performanta in acest sport, in defavoarea fotbalului, un sport in care era la fel de stralucitor. Sex si capsuni cu smintina In aceeasi zi in care Bridgette Wilson, actuala doamna Sampras, aflata in tribune la Wimbledon, isi urmarea, cu buzele frematind de emotie, sotul care transpira din greu, doi adolescenti gustau pe furis din placerile vietii, intr-o camera destinata membrilor de onoare. Conform unei stiri difuzate de Ananova, perechea indragostita lucreaza in echipa de catering, pustii servindu-le persoanelor din zona VIP a arenei centrale capsuni cu smintina. Cei doi studenti au fost prinsi despuiati de un coleg mai puritan, care s-a declarat de-a dreptul oripilat de ceea ce i-a fost dat sa vada. MARGARIT BANUTA Kickboxing cu silicoane In timpurile in care era posesoare de "podoabe barbatesti", thailandeza Parinya Kiatbussaba visa sa ajunga un celebru luptator de kickbox. Drept care s-a apucat sa se antreneze intens si sa participe la gale organizate pe marile stadioane din Bangkok. Pina intr-o zi, cu doi ani in urma, cind Parinya s-a decis sa faca un pas radical: operatia de schimbare de sex, de la barbat la femeie. Dupa interventia chirurgicala, nu i-a mai fost permis accesul in ring pentru simplul motiv ca femeile au fost excluse de la practicarea sportului respectiv, considerat a fi prea dur pentru "sexul slab". Potrivit povestii publicate ieri de prestigioasa Agentie Reuters, Parinya este un "katoey", ceea ce in limba vechiului Siam inseamna transsexual sau travestit. Dar thailandeza, in virsta de 20 de ani, decit sa abandoneze kickboxul, a preferat sa plece in Japonia, unde si-a atins telul, devenind un star in acest sport. "Cind eram mai mica, alti boxeri ma tachinau, insa, dupa ce au vazut ca sint un bun luptator, au capatat respect. Acum se tem sa nu fie batuti de o femeie", declara Parinya. Kiatbussaba mai spune ca "am fost un baietel foarte tacut si timid, ca orice pusti thailandez. Dar tata m-a antrenat si mi-a bagat in cap ca trebuie sa fiu puternica". Dupa cinci sau sase gale sustinute la Bangkok, ea a cistigat o groaza de bani si si-a permis sa-si faca intii implanturi cu silicon, apoi operatia de schimbare de sex. Thailandezii se bat ca orbii Pe Parinya Kiatbussaba o asteapta insa noi provocari in sportul de care este atit de indragostita. Pentru ca, recent, un antrenor, veteran in practicarea boxului thailandez, Yodthong Sriwaralak, in virsta de 64 de ani, a venit cu o idee trasnita: organizarea de gale in care luptatorii sint legati la ochi si poarta agatat cite un clopotel, ca sa se poata localiza reciproc in ring. Batrinelul e foarte amuzat de noua sa descoperire: "Cel mai distractiv mi se pare atunci cind pugilistii gresesc in a-si repera adversarul si-l lovesc pe arbitru". Sriwaralak a marturisit ca este o reminiscenta din copilarie, cind s-a jucat in acest fel cu pusti de virsta sa, pe maidan. MARGARIT BANUTA Oficiul pentru Protectia Consumatorului de fotbal "Evenimentul zilei" a dezvaluit cu citiva ani in urma detaliile meschine ale operatiunii "Blaturi pe banda". Era perioada romantica a vinzarilor din fotbalul autohton, iar tranzactiile se desfasurau mai la fereala. Genti burdusite din care ieseau, la deruta, cozile de praz, intilniri conspirative, tot tacimul. Scandalul de la Baia Mare marcheaza debutul epocii pragmatice, in care vinzarile se fac pe fata. Patronul Schorsch si politicianul Sechelariu au sfirsit prin a pactiza, bind aldamasul unei afaceri pe care presa o reflecta cu o nedeontologica, dar fireasca partialitate. Decizia lui Schorsch e nedemocratica pentru ca ignora dorinta majoritatii jucatorilor - "niste jigodii" -, ca un proprietar de cai, care, dupa ce a cistigat trapul, spune ca are doar gloabe. Fotbalul e in alta parte. E in vestiarele in care "Ben Gay", alifia cu iz intepator ca al cepei cioresti, despica muschii gambelor intepenite de efort. In primii bani dusi acasa dupa ce au batut mingea fostii amarasteni Florentin Dumitru si Adi Mihalcea. In pub-urile in care insularii se imbata strasnic dupa un Middlesbrough-Southampton, 0-0, ceea ce pe continent nu inseamna nimic. In golul cit haul din stomacul oricarui fotbalist intreg la minte cind joaca prima data impotriva Braziliei, chiar una care vede Mondialul din 2002 printre ulucii barajului. In recentul amical dintre groenlandezi si tibetani, adica alaturarea aurorei boreale de imaginea lui Dalai Lama, sub ochii ingustati de furie ai Beijingului. Ar fi absurd, totusi, sa i se pretinda lui Mitica Dragomir sa transforme buticul Diviziei A in mall cu arteziene, scari rulante si aer conditionat. Caragialescul Mitica va arunca batista pe tambalul vinzarii locului din Divizia A, invocind lacunele regulamentului. Iar cazul dopajului de la Pitesti va fi si el rezolvat montindu-se surdina pe teava: "Scrie negru pe alb - mai usor cu supendatul, ca baietii nu erau in cunostinta de cauza". S-au vazut de comedii stupide pe ecranele Diviziei A, dar nici una cu Piedone. Nici macar cu energicul personaj omonim de la Departamentul de Inspectie al Primariei Sectorului 6. Din pacate, fotbalul romanesc nu intra nici macar sub incidenta OPC. HORIA GHIBUTIU 1.000 de leghe pe mari Jules Verne inseamna zimbetul patat de cirese al copilariei si dorul de tarmuri indepartate, inseamna calatoriile fascinante, cu velele umflate de puterea gindului, inseamna visuri cu ferestre larg deschise. Aventurile capitanului Nemo si ale neinfricatului Ned Land, sorbite pe nerasuflate, in detrimentul nesuferitelor polinoame din caietul de algebra, au inspirat Coca-Cola in initierea campaniei promotionale "1.000 de leghe pe mari". Celebra firma americana invita consumatorii de Coca-Cola si Coca-Cola light sa cistige unul dintre cele 20.000 de premii puse la bataie in perioada mai-august 2001. Potrivit conceptului introdus in premiera pe piata romaneasca, etichetele sticlelor sint prevazute cu un hublou transparent prin care, dupa golirea licorii, consumatorii pot vedea daca sint cistigatori. Premiul cel mare al acestei actiuni il reprezinta o croaziera de lux, vreme de 10 zile, pentru doua persoane, in apele albastre ale Mediteranei, pe traseul Atena-Kea-Myconos-Delos-Paros-Sifnos-Serifos-Kythnos-Sounion-Atena. In afara a 10 asemenea calatorii, bautorii de Coca-Cola si Coca-Cola light mai pot intra in posesia a 3 scutere acvatice, 1.000 de biciclete si 20.000 de saltele gonflabile. "Premiile acestei campanii sint concepute special pentru cei dornici de aventura, distractie, mare si soare", spune bulgarul Simeon Goranov, Coca-Cola Brand Manager. Cuvintele lui Simeon au acoperire, si marturie stau peripetiile ziaristilor invitati la Costinesti sa descopere o comoara. Cu sprijinul fetelor fermecatoare de la "Image Promotion", care au creat un scenariu cu pirati, canibali si epave, aventura a fost gustata din plin. In urma au ramas frinturi de soare, miros de guvizi si multa-multa nostalgie. ALIN PAICU "Regele" Hagi calca pe urmele maestrului Mircea Lucescu: "Tot la 36 de ani am preluat si eu echipa nationala" Despre Mircea Lucescu se poate spune ca, exceptind virfurile "generatiei de aur", reprezinta cel mai cautat produs al fotbalului romanesc la export. Singurul tehnician care a trudit in Il Calcio, Everestul carierei pentru orice antrenor, Lucescu admite ca s-ar putea intoarce in campionatul nostru chiar mai devreme decit i-ar permite contractul cu Galatasaray. "N-ar fi exclus ca lucrurile sa ia si o alta turnura. Dupa ce ai trecut pe la Internazionale Milano si ai cucerit o Supercupa a Europei, ai o perspectiva in plus", adauga "Il Luce", omul a carui umbra planeaza continuu asupra fiecarui destin de antrenor care se incumeta sa ia loc pe banca tehnica a echipei din "potcoava" Giulestiului. Tehnician pentru care termenul "sansa" a fost mai mereu un cuvint evaporat in ultimul minut al partidelor decisive , Lucescu spera ca va duce inca un an la mal corabia subrezita a turcilor invesmintati in rosu si galben si ii ureaza fostului sau elev Hagi succes la echipa nationala. Acolo unde "Regele" a ajuns la 36 de ani si jumatate, cit avea si "nea Mircea" in toamna lui 1981, atunci cind a parasit furnalele Hunedoarei pentru bagheta cu care avea sa-i struneasca pe Balaci, Camataru, Iorgulescu si Bölöni. "Campionatul e cum e..." Domnule Lucescu, ati fost "dat" ba la Rapid, ba la Dinamo, ba la Brasov, iar dumneavoastra sinteti in Elvetia cu Galatasaray! Nici nu puteam fi decit la Galatasaray, din moment ce aici am contract. Dar George Copos a afirmat in mai multe rinduri ca, de fapt, contractul il aveti cu Rapid. E treaba lui ce spune. Poate m-as fi intors in campionatul romanesc, care e asa cum e, dar pe linga noul angajament cu clubul turc trebuie rezolvata si problema banilor pe care ii am de luat de la ei. Eu am inteles ca au dificultati. Nesansa mea a fost ca am ajuns acolo intr-un moment greu pentru ei. Dupa 4 ani de investitii masive, a venit acea cadere economica de la sfirsitul anului trecut, care s-a suprapus si peste termenele scadente impuse de banci pentru imprumuturile facute in cei 4 ani de care vorbeam. Criza n-a fost inca depasita, dar eu sper ca lucrurile se vor redresa. In aceste conditii, va putea Galatasaray sa tina piept celor doua mari rivale, Fenerbahce si Besiktas? Am spus ca sper sa depasim acest moment dificil. O solutie ar fi transferul lui Jardel, care are si un salariu foarte mare, 3 milioane de dolari anual. Eu sper ca ne vom mentine in lupta pentru campionatul Turciei si ca vom merge cit mai departe si in Liga Campionilor. Fara Hagi, fara Jardel... Fara ei, fara Fatih, fara Emre, fara Taffarel... In sezonul trecut, aproape la fiecare meci am jucat fara 3, 4, 5 titulari, asa ca am avut posibilitatea sa-i testez permanent pe cei din planul secund, cum ar fi Kerem, Ergun, Serkan... Acum, ei trebuie sa demonstreze ca nu erau cu nimic mai prejos decit titularii. Daca Galata nu va depasi impasul financiar, e posibil sa reveniti in campionatul nostru? Acum, pe moment, nu. Dar nu se stie niciodata. Viata noastra, a antrenorilor, depinde in foarte multe situatii de rezultatul ultimului meci. Daca rezultatul e pozitiv, altii, cei din jurul echipei, se bucura, iar antrenorul e salvat. Asta pina la urmatorul meci, cind istoria se repeta, si tot asa... "Gica avea trei variante" Cum vedeti numirea lui Hagi la echipa nationala? Era cel mai bun lucru pentru el. Inca inaintea acestui fapt am discutat cu el si am cazut de acord ca avea trei variante: sa ia o anumita pauza, citeva luni sau chiar un an, in care sa umble, sa vada foarte multe meciuri si sa-si faca o imagine, sa vina in toamna la Galatasaray, ca secund al meu, ori sa vina direct la nationala. Ma bucur ca s-a recurs la ultima varianta, care era si cea mai buna pentru el. De ce? Pentru ca, ducindu-se la o echipa cu pretentii mai mici, Farul, sa zicem, exista riscul ca inceputul sa fie mai slab si sa-l influenteze pentru mai multa vreme. La echipa nationala, perspectivele sint altele. Iar el e respectat, e stimat, e orgolios si vrea sa demonstreze ca merita aceasta onoare, aceea de a fi antrenorul echipei Romaniei. Hagi se pregatea sa devina antrenor inca de la Brescia Ce i-ati recomanda? In primul rind sa se detaseze de ceea ce a insemnat ca jucator si sa constientizeze deplin ca acum rolul sau e altul. S-ar putea sa-i lipseasca obisnuinta de a conduce oamenii, dar asta se invata cu timpul. Si eu am preluat echipa nationala la 36 de ani, la fel ca el, si stiu ce inseamna asta. Poate ca, spre deosebire de Gica, eu aveam in spate experienta de la Hunedoara si, in anumite momente mai grele, tot ceea ce am cladit la Corvinul mi-ar fi putut servi ca paravan. Anul trecut, dupa ce Hagi si, ulterior, Gica Popescu si-au anuntat retragerea din echipa nationala, ati incercat sa-i faceti sa se razgindeasca. Da, dar nu s-a putut. Veti incerca din nou cu Gica Popescu? El se antreneaza la cea mai mare intensitate si cred ca revenirea la echipa nationala depinde doar de hotarirea lui. E si cumnat cu Hagi, se vor intelege usor. Ati declarat ca, la Brescia, Hagi vorbea cu jucatorii inaintea meciului, momente in care dumneavoastra ieseati din vestiar. Da, fiindca sint momente in care trebuie sa-i lasi pe jucatori sa-si exprime intreaga personalitate. La fel am procedat, la vremea lor, si cu Andone, si cu Rednic, si cu Sabau... Referitor la Gica, el inca de pe atunci se pregatea pentru cariera de antrenor. Am mare incredere in el si cred ca va face treaba. E unul dintre putinii oameni care vorbesc ore in sir despre fotbal fara sa plictiseasca. Iar asta e un semn foarte mare. Interviu realizat de DANIEL NANU [25][pl.dll?rid=expresro] 