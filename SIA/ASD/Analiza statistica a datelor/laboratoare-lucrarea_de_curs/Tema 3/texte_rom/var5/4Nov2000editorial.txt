 Aveti grija, politicieni! ______________________________________________________________________ Scandalul stirnit de asociatia militarilor este enorm. Toata floarea politichiei romanesti fierbe de indignare. Reactiile sint categorice. Infiintarea Asociatiei Nationale a Militarilor din Romania contravine Constitutiei, reprezinta un atac la adresa democratiei, pregateste o dictatura etc. Imediat, Ministerul Apararii Nationale si Ministerul de Interne au retras avizele, ministrul apararii a comunicat ca asociatia nu mai are sediu, iar conducerea ANMR a suspendat asociatia. Mai mult, s-a decis ca ofiterii activi care s-au inscris in organizatie sa fie eliberati din functie. Democratia noastra a reactionat violent, maturind pur si simplu aceasta excrescenta amenintatoare. Bravos natiune! Te-ai aparat cu eroism in fata celui mai mic semn de dictatura! Un singur lucru au uitat si ziarele, si politicienii, chiar si societatea civila. Sa se intrebe, ce Dumnezeu i-a apucat pe oamenii acestia sa se reuneasca intr-o asemenea asociatie? Or fi fost loviti de un vint naucitor? Or fi fost infestati cu un virus menit sa roada democratia din interior? Or fi ei, cumva, instrumentul unor puteri straine care au pus gind rau Romaniei? Or fi dormit strimb si s-au trezit dimineata cu parul sculat in crestet si, oricit au incercat sa-l ude si sa-l pieptene, frizura nu s-a mai asezat decit in momentul in care au pus de o grupare? Chiar asa, ce i-a apucat pe initiatori, atita timp cit la o simpla parcurgere a listei gasim destule nume de oameni seriosi. Din chiar prima clipa am sesizat ca printre acestia figureaza si generali cu un prestigiu sifonat, suspectati de lucruri nu tocmai curate. Dar asta poate fi valabil numai pentru doi-trei indivizi, nu pentru toti. Ceilalti (chiar daca or fi avind pacate inca necunoscute) trec in fata opiniei publice ca militari respectabili, de cariera, fara reactii desucheate. Nu cumva oamenii acestia s-au gindit, plini de buna credinta, ca ar fi vremea sa-si foloseasca experienta lor, cunoasterea si puterea de organizare intr-o asociatie care sa se implice in stoparea dezastrului? Nu cumva asociatia lor se voia unul dintre raspunsurile la intrebarile pe care milioane de romani si le pun de zeci si zeci de ori intr-o zi? Ce ne facem? Pe unde scoatem camasa? Incotro se duce tara? Nu aveau generalii in cauza destule temeiuri pentru a fi ingrijorati de ceea ce se intimpla? E atit de grav ca s-au gindit sa nu mai stea cu bratele incrucisate in fata valului de decadere care ingroapa totul? Eu zic ca nu! Generalii si coloneii care au aderat la aceasta asociatie nu sint nici nebuni, nici timpiti, nici inconstienti. Ei sint demni de stima, in ciuda faptului ca "au comis" o asociere ce contravine statutului lor. Au facut-o cu buna credinta, hotariti sa nu mai asiste nepasatori la degradarea democratiei, la fatarnicia clasei politice, la deprecierea valorilor acestei natii. Din acest punct de vedere nu mi se pare corect sa-i tratam cu dispret si intransigenta. A-i numi "gainari" ii descalifica in cel mai rau caz pe cei care au rostit cuvintul, iar nu pe militari. Nu subscriu nicicum la o initiativa ce poate intra in conflict cu legea. Dar legile acestea golite de sens, de care ne batem joc dupa cum avem chef, nu pot fi folosite doar pentru a da in cap unei nazuinte curate a acestor oameni. Toate protestele, toata gargara facuta de politicieni trebuie privite ca o atitudine de parada. Oamenii nostri s-au revoltat nu pentru a apara norme si principii (fiindca ei sint responsabili pentru decaderea si terfelirea acestora), ci pentru ca s-au simtit amenintati. Se putea naste un val care sa-i mature, sa-i trimita acolo unde merita. In loc sa perceapa initiativa militarilor ca pe un semnal de alarma, in loc sa se ingrozeasca vazind unde au ajuns legea, institutiile, devotiunea fata de patrie, fanfaronii nostri s-au aruncat cu vorbele si cu pumnii pe niste batrinei si seniori visatori, prinsi cu mita in sac de statutul militar si de isteria mediatica. Din pacate, semnalul dat de ei, in loc sa fie citit cum se cuvine, a fost ingropat cu tot fastul democratic. Si pentru ca in Romania nici macar o dictatura ca lumea nu se poate concepe, generalii si coloneii, lipsiti de singe in vene, au bagat coada intre picioare si s-au autosuspendat, in loc sa faca numai un pas inapoi si sa zica, daca nu aveti grija de tara si va mai bateti joc de ea, data viitoare chiar va tragem la raspundere! _________________________________________________________________ 