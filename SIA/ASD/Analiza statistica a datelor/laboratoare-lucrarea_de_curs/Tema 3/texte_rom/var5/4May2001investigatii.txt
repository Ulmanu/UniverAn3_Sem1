 Inca un pas in pedeserizarea justitiei: Fostul sef de cabinet al lui Hrebenciuc, director in Parchetul General Magistratul Ilie Piciorus a fost propus de Alexandru Tuculeanu, cel care l-a ajutat sa-l aresteze si sa-l trimita in judecata, in 1985, pe disidentul Gheorghe Ursu Tandemul "Joita Tanase - Alexandru Tuculeanu", care conduce Parchetul CSJ, a mai facut un pas important in pedeserizarea Ministerului Public: l-a numit la conducerea Directiei a ll-a - Urmarire Penala si Criminalistica, pe nimeni altul decit pe procurorul Ilie Piciorus, un magistrat care a lucrat dupa 90 (cind a fost detasat la guvern), alaturi de unii oameni din PDSR cercetati penal de aceasta directie. Pina astazi, fost sef de birou in aceasta directie, Piciorus s-a aflat, la un moment dat, si in postura de sef de cabinet al lui Viorel Hrebenciuc (pe vremea cind acesta era "eminenta cenusie" a guvernului Vacaroiu). Probabil ca acest lucru a atirnat greu in numirea lui ca "om de nadejde" al PDSR in Parchetul General. Ca si faptul ca, inainte de 89, procurorul Piciorus a fost coleg cu procurorul Tuculeanu. Tuculeanu si Piciorus l-au arestat pe disidentul Ursu Anul 1985 reprezinta o emblema neagra a terorii regimului Ceausescu: este anul cind a fost arestat si a murit torturat in beciurile Securitatii inginerul Gheorghe Ursu. Intimplarea a facut ca inceputul calvarului inginerului Ursu sa fie pecetluit cu numele a doi procurori, aflati acum in virful ierarhiei Parchetului Curtii Supreme de Justitie: Alexandru Tuculeanu si Ilie Piciorus. In 1985, Ilie Piciorus era un tinar procuror la Procuratura sectorului 6. Seful lui era Alexandru Tuculeanu. Mai tirziu, mai ales dupa 1989, acesta din urma avea parte de o ascensiune profesionala demna de invidiat. Dupa ce Procuratura Militara nu a avut curajul sa-l aresteze si sa-l trimita in judecata pe inginerul Ursu pentru "propaganda impotriva orinduirii socialiste", Securitatea l-a dat pe disident pe mina Procuraturii civile spre a fi arestat pentru detinere de valuta. Pentru ca inginerul Ursu locuia pe strada Ho-Si-Min, din sectorul 6, "infractorul" a ajuns in fata procurorului sef Tuculeanu. Acesta, l-a desemnat pe Piciorus sa-l aresteze pe inculpatul Ursu. Dupa arestare, au urmat citeva prelungiri de mandat semnate de acelasi Piciorus si confirmate de Tuculeanu. Rechizitoriul de trimitere in judecata a inginerului Ursu a fost semnat tot de Piciorus, "umbra" lui Tuculeanu de la Procuratura sectorului 6. Ca niste tortionari ai infernului, cei doi procurori nu au mentionat in rechizitoriul emis pe 21 noiembrie 1985 ca, intre timp, pe 17 noiembrie 1985, inculpatul murise in bataie in arestul Securitatii din Calea Rahovei. Voit sau nu, Tuculeanu si Piciorus au trimis in judecata un mort. Procurorul Piciorus - implicat in scandalul disparitiei unor bunuri confiscate de la familia Ceausescu Dupa 90 destinul i-a despartit pentru o vreme pe cei doi. Pe Alexandru Tuculeanu l-a impins spre Procuratura Municipiului Bucuresti unde, in iunie 1990, il regasim printre procurorii tortionari care au emis zeci de mandate ilegale pentru demonstrantii din Piata Universitatii (manifestatie inabusita in singe la ordinele lui Iliescu si Magureanu). Ilie Piciorus a fost o perioada detasat la "cadre", la guvern. Nu inainte de a fi implicat in scandalul bunurilor confiscate de la familia "dictatorilor" care, la un moment dat, nu au mai iesit la numaratoare (unele dintre acestea - televizoare, ceasuri, bijuterii, costume de haine - gasindu-se prin casele sau buzunarele unor procurori si demnitari). Inainte sa devina avocat, pentru o perioada de citiva ani, Ilie Piciorus se afla, ca sef de cabinet, in gratiile lui Viorel Hrebenciuc, "eminenta cenusie" a guvernului Vacaroiu. Dupa 1997, Piciorus este adus in Parchetul general de fostul sau sef, Alexandru Tuculeanu, care ocupa, in perioada 1997-1998, in functia de director adjunct al directiei de Urmarire Penala si Criminalistica, directie in care cei doi se pare ca si-au adus importante "contributii" in tergiversarea unor dosare - "cheie" care vizau coruptia regimului "Iliescu": dosarul "Temesan - Paunescu: subminarea economiei nationale", dosarul "Hrebenciuc- "Frumoasa si Fascinanta Romanie"" etc). Directie al carui sef a ajuns acum Piciorus, prin gratia aceluiasi Tuculeanu, procuror general adjunct al Romaniei. Cercul devenirii tandemului "Tuculeanu - Piciorus" nu se inchide aici pentru ca, se zvoneste, Alexandru Tuculeanu va fi uns in curind procuror general al Romaniei. CHRISTIAN LEVANT In aceeasi Directie a ll-a au mai avut loc doua numiri interesante: fost sef al Procuraturii Ilfov si fost "numarul doi" in Parchetul Bucuresti multa vreme, Stelian Birsu - sef birou, si fostul secretar de stat Liviu Popescu - sef de serviciu (de fapt, acesta din urma a revenit in Parchet pe postul de unde a plecat in Ministerul de Interne). Alte doua miscari, care ar putea fi trecute tot la rubrica "reglari de conturi" de tip PDSR, le reprezinta incetarile "fortate" ale delegarii procurorilor Mircea Zarie, devenit o vreme, din procuror general adjunct - procuror inspector, si Victor Cimpean, fost procuror general al Curtii de Apel Bucuresti - o vreme si el procuror inspector. Pe Dunare ploua cu heroina si catuse Bulgarii ii aresteaza pe narcotraficantii romani, si romanii - pe cei bulgari "Ruta balcanica" a narcoticelor primeste lovitura dupa lovitura: in mai putin de o saptamina, politistii de pe ambele maluri ale Dunarii au facut doua capturi de heroina. Duminica noaptea, la Ruse, bulgarii au descoperit si au confiscat dintr-un camion romanesc, care venea din Turcia, 50 de kg de heroina. Miercuri seara, politistii de frontiera din cadrul punctului de control Giurgiu au descoperit intr-un autoturism, peste o jumatate de kilogram de heroina. Romania continua sa fie o placa turnanta a drogurilor care intra din Asia sau Africa spre Europa de vest: la Constanta sosesc containere pline cu hasis, la Bucuresti se pregatesc sa ia drumul Americii, pe calea aerului, zeci de mii de partile de droguri sintetice (in special Ecstasy), iar prin Giurgiu intra tir-uri cu heroina si cocaina. Un turc si un bulgar, prinsi cu peste jumatate de kilogram de heroina Potrivit Inspectoratului General al Politiei de Frontiera (IGPF), miercuri in jurul orei 21.00, s-a prezentat pentru a intra in Romania cetateanul de origine turca/serdar Ulusoy, in virsta de 35 de ani, cu domiciliul in localitatea Konak din Turcia, insotit de cetateanul bulgar Nuri Nuri Dzhemal, 31 de ani, cu domiciliul in Gluhar, regiunea Haskovo. Cei doi calatoreau cu un autoturism Opel de culoare rosie, cu numarul de inmatriculare PB 3750 TM, apartinind firmei "EDA COD", inregistrata in Bulgaria, la Plovdiv. Dupa controlul documentelor, au fost intrebati care este scopul calatoriei lor in Romania. Pentru ca existau suspiciuni, politistii de frontiera le-au solicitat vamesilor un control amanuntit al masinii. Sub scaunul din dreapta soferului a fost descoperit un pachet invelit in scoch, in greutate de 0,515 kilograme. In pachetul respectiv se afla un praf de culoare maronie care, in urma testului primar cu trusa narcotest, s-a dovedit a fi heroina, in concentratie de peste 60 la suta. Dupa extinderea controlului, asupra lui Dzhemal Nuri s-a mai descoperit un pasaport emis de autoritatile turce, pe numele Ozdal Nuri. Cei doi traficanti au fost retinuti de politistii de frontiera si au fost prezentati ieri Parchetului. Capturi importante pe "ruta balcanica" a drogurilor Numai in primele patru luni ale acestui an, politistii de frontiera au descoperit 1,62 kilograme heroina, 0,005 grame cocaina, la Giurgiu. Anul trecut, cantitatea totala de heroina capturata de politia de frontiera a fost 5,602 kilograme, iar cea de cocaina - 15,710 kilograme. Trebuie mentionat ca, anul trecut, au reusit sa treaca neobservate prin Romania sute de kilograme de heroina sau cocaina. In ce-i priveste pe bulgari, se poate spune ca anul acesta au fost mai norocosi. Cantitatea de heroina capturata de acestia pe "ruta balcanica" a drogurilor, la granita cu Turcia si Romania, se ridica la 507 kilograme (inclusiv cele 49,470 kilograme capturate duminica noaptea, dintr-un camion Volvo, condus de soferul roman N.M.). (A.G., C.L., I.M.) Amanunte picante in scandalul lichidarilor judiciare din Bihor Judecatorul sindic si-a calculat spaga pe o fituica Cercetarile in cazul judecatoarei Mariana Rosca de la Tribunalul Bihor inainteaza greu. Acuzata de savirsirea infractiunilor de luare de mita si abuz in serviciu contra intereselor persoanelor, cu consecinte deosebit de grave, judecatoarea n-a fost audiata pina acum de procurorii anchetatori cu toate ca a trecut mai bine de o luna de la primirea avizului de cercetare nr. 330/2001 emis de ministrul de justitie. Data fiind gravitatea faptelor de care judecatoarea este acuzata, avocatul acesteia s-a retras din cauza. Motiv pentru Mariana Rosca sa ceara aminarea audierii ca sa-si gaseasca un alt avocat. Considerindu-se o victima a "mafiei locale", ea a declarat in mass-media locale ca aceia care au reclamat-o si, de fapt, oamenii cu care a lucrat, "sint niste infractori". Motivul - acestia ar fi dat presei informatii despre cazul ei. Mariana Rosca a cerut stramutarea cauzei, dar solicitarea a fost respinsa de procurorul general din lipsa de obiectivitate. Asa cum EZ semnala inca de la sfirsitul lunii martie, judecatoarea Mariana Rosca a fost pusa sub invinuirea de abuz in serviciu contra intereselor persoanelor, cu consecinte deosebit de grave, in baza mai multor reclamatii legate de lichidarea ilegala a societatii Multimec din orasul Marghita, Bihor. In calitate de judecator sindic, ea a fost acuzata ca a vindut fabrica pe nimic. In plus, un expert contabil si un avocat numiti de judecatoarea Rosca drept lichidatori la doua societati comerciale din Bihor, aflate in lichidare judiciara, au declarat la sfirsitul lunii septembrie a anului trecut ca i-au dat mita. Iosif Bereczki si Valer Buda au sustinut in fata procuraturii ca i-au dat mita aproape un miliard de lei Marianei Rosca, numita de Tribunalul Bihor judecator sindic la societatile comerciale Avintul SA din Oradea si Multimec SA. Lichidari pe spaga In urma cu mai bine de doi ani, cind cea mai mare fabrica de conserve din tara, SC Avintul SA, din Oradea, n-a mai putut face fata creditorilor, a intrat in lichidare judiciara. Tribunalul Bihor a numit-o, in calitate de judecator sindic, pe Mariana Rosca. La rindul ei, judecatoarea l-a numit pe avocatul Valer Buda drept lichidator, la societatea pe care trebuia sa o vinda. In urma negocierilor dintre cei doi, lichidatorul daca reusea sa vinda fabrica, primea, conform legii, 20a din valoarea de vinzare a societatii. Dupa evaluarea si inventarierea bunurilor fabricii, societatea a fost scoasa la licitatie. Lichidatorul Buda spune ca neintelegerile dintre el si judecatorul sindic au aparut dupa intrarea in cont a primilor bani rezultati din vinzarea primelor active ale societatii. "I-am mai dat din cind in cind, asa, niste maruntis, adica cite cinci-zece milioane, dar intr-o zi, prin luna aprilie, m-a chemat la ea si, pe un ton autoritar, mi-a spus ca vrea o treime din cistigul meu, daca nu, ma schimba", ne-a declarat Buda. In cele din urma, fabrica de conserve Avintul a fost vinduta, o parte prin licitatie, alte active prin negociere directa, cu suma de 37 de miliarde de lei. Judecatoarea i-a calculat lichidatorului suma care ii revine ei pe o bucata de hirtie pe care i-a inminat-o. Dovada de la dosar Potrivit hirtiei cu socotelile scrise de minuta judecatoarei (supusa expertizei grafologice), ar rezulta ca, din 470 de milioane de lei, a primit 100 de milioane de lei plus alte 10 milioane, raminind un rest de 360 de milioane de lei, pe care lichidatorul trebuia sa-i dea judecatorului sindic, in decurs de trei ore. Se pare ca banii au fost pusi in doua pungi din plastic, iar tranzactia ar fi avut loc linga benzinaria Creanga din Oradea. "Inainte de vacanta judecatoreasca, mi-a cerut din nou 100 de milioane de lei, sub forma de imprumut. Aceasta suma am pus-o intr-un plic si i-am dus-o la ea in birou. De fata cu mai mai multa lume care se afla acolo, mi-a spus sa pun pachetul la ea in dulap", sustine Buda. El mai spune ca la sfirsitul lunii septembrie, Mariana Rosca i-ar fi cerut un alt imprumut de 100 de milioane, dar de data asta nu i-a mai dat. In aceeasi perioada cu lichidarea judiciara a fabricii de conserve Avintul din Oradea, Mariana Rosca raspundea si de destinele intreprinderii Multimec din orasul Marghita. Dupa demiterea unui lichidator cu care intrase in conflict, ea l-a numit pe expertul contabil Iosif Bereczki ca administrator la Multimec. Conform aceleiasi proceduri, lichidatorul Bereczki s-a autodenuntat, la rindul sau, sustinind ca a dat si el acolo citeva zeci de milioane de lei mita. Cei doi lichidatori sustin ca, dupa ce au decis sa nu-i mai dea bani judecatoarei, au fost acuzati de aceasta de o serie de infractiuni. In calitatea pe care o avea la Multimec Marghita, judecatoarea Mariana Rosca a depus un denunt penal impotriva avocatului Valer Buda si a lichidatorului Bereczki. Judecatoarea a sustinut ca avocatul, in complicitate cu lichidatorul, au obtinut despagubiri si foloase necuvenite printr-un proces de reactualizare instrumentat de presedintele de atunci al Tribunalului Bihor, Teodor Tent. Cazul a fost instrumentat de organele de cercetare penala, care au dispus neinceperea urmaririi penale impotriva celor doi acuzati, constatind ca denuntul nu a fost intemeiat. MIRUNA IONESCU Justitie dulce in afacerea "Jimbolia" Ilie Stanciu - cercetat in libertate pentru frauda imensa Dupa ce a fost arestat preventiv, cercetat si pus in libertate in celebra afacere "Jimbolia", administratorul firmei SC "Silvesta" SRL, Ilie Stanciu, in virsta de 58 de ani, este din nou cercetat in stare de libertate pentru o frauda fabuloasa: peste 600 de miliarde de lei. Potrivit anchetatorilor, in perioada 1996-februarie1997, Stanciu a contractat de la "Bancorex" 23 de miliarde de lei si 22 de milioane de dolari SUA, pe care le-a utilizat cu rea-credinta in vederea favorizarii unei alte firme, SC "Sibco"SRL, de care era direct interesat si unde era asociat cu cei doi fii ai sai, alaturi de Constantin Bostina si cu Mihai Berca. Ilie Stanciu este unul dintre capetele de afis ale Afacerii "Jimbolia-contrabanda de stat cu petrol", firma sa "Silvesta" SRL, fiind implicata, in operatiunea de incalcare a embargoului impus Iugoslaviei, in perioada 1993-1995. Firma "Silvesta" poarta numele francezului Ioan Silvestru, suspectat de legaturi cu fosta securitate. Asociatul francezului Silvestru, Ilie Stanciu, a lucrat pentru securitate, a fost coleg al celebrului Gheorghe Trutulescu (din Afacerea "Tigareta II") si al lui Ionel Bara (un apropiat al lui Virgil Magureanu si pion important in "Filiera Tracia"). ALINA GRIGORE CHRISTIAN LEVANT Un tribunal si trei ministere amenintate cu bomba Activitatea Ministerelor Justitiei, Turismului, Finantelor Publice si a Centrului Roman de Comert Exterior a fost "inghetata", ieri, timp de aproape trei ore, ca urmare a unei amenintari cu bomba. In jurul orei 11.30, la centrala comuna a ministerelor s-a primit un telefon anonim, prin care un barbat anunta ca in cladirea Ministerului Justitiei se afla o bomba. La doar citeva minute, pe centrala s-a primit un al doilea apel telefonic prin care aceeasi voce, care parea sa fie inregistrata, anunta ca bomba se afla de fapt in interiorul Ministerului Finantelor Publice. La fata locului s-au deplasat imediat doua echipe de pirotehnisti din cadrul Serviciului Pirotehnic al IGP, care au luat la "puricat" toata cladirea. Dotati cu aparatura speciala si cu doi ciini instruiti pentru astfel de misiuni, pirotehnistii au evacuat personalul, dupa care au controlat 560 de camere, plus subsolul. In tot acest timp, cei peste 1.500 de angajati ai ministerelor asteptau, linistiti la umbra copacilor din spatele cladirii, incheierea verificarilor. Cele trei ore de pauza i-au facut fericiti pe functionarii care n-au iesit din casa de 1 Mai. "Aveam de terminat niste lucrari, dar, daca tot n-am plecat nicaieri de 1 Mai, macar acum sa stam putin la iarba verde. Mai povestim, mai ridem, ne destindem. Era si mai bine daca era vineri, poate plecam acasa", ne-au declarat mai multi functionari. La ora 15.00, dupa ce echipele de pirotehnisti au stabilit ca a fost alarma falsa, functionarii s-au inghesuit in fata lifturilor, formindu-se adevarate cozi. Evenimentul s-a produs chiar in ajunul sarbatoririi a 15 ani de la infiintarea Serviciului Pirotehnic al IGP. IULIANA ANGHEL ALINA GRIGORE Pirotehnistii au cautat bomba din Tribunalul Cluj in 300 de incaperi Ieri, in jurul orei 11.30, la secretariatul Judecatoriei Cluj-Napoca s-au primit trei telefoane anonime care semnalau prezenta unei bombe artizanale in cladirea unde isi desfasoara activitatea Judecatoria Cluj, Tribunalul Cluj, Curtea de Apel Cluj, precum si toate Parchetele din cadrul acestor instante. Presedintele interimar al Tribunalului Cluj, Ioan Georgiu, a declarat ca, dupa ce au fost primite telefoanele anonime s-a trecut imediat la evacuarea tuturor salilor de judecata, precum si a oamenilor aflati la ora aceea in cladire. "A fost o situatie foarte grea pentru noi. Sa ne gindim ca in salile de judecata erau la aceea ora prezenti foarte multi infractori periculosi. Daca escortele care ii supravegheau nu erau atente, multi dintre acestia puteau sa scape". In scurt timp, la fata locului s-au deplasat trupe antitero din cadrul Serviciului Roman de Informatii si a Inspectoratului de Politie al Judetului Cluj, care, mai bine de doua ore, au cautat bomba in cele peste 300 de incaperi ale Tribunalului. In timpul in care genistii cautau bomba, circulatia rutiera a fost intrerupta. "Cel care a facut aceasta gluma macabra nu a tinut cont ca toata activitatea instantelor clujene a fost paralizata pentru ziua de ieri. Asta fara sa mai vorbim de citi oameni si-au luat liber de la serviciu pentru a putea fi prezenti la procese sau de munca secretarelor care vor trebui sa completeze din nou mii de citatii pentru noi termene in cadrul proceselor care ar fi trebuit sa aiba loc ieri". Multa lume a pus acest gest pe seama fostului comandant al Penitenciarului Gherla, col. (r) Vasile Muresan. Acesta a avut ieri un nou termen in cadrul procesului in care este judecat pentru infractiunea de trafic de influenta. Ioan Georgiu a negat categoric acest lucru. MIHAI SOICA EMANUEL CIOCU Dupa ce l-a dat pe mina justitiei, Bulibasa Gabor Lajos il "spala" pe judecatorul Burzo Gabor Lajos a fost audiat ieri la Curtea Suprema de Justitie, ca parte civila in procesul intentat judecatorului Viorel Burzo. Personaj marcant al lumii interlope locale, cunoscut camatar si posibil informator al politiei, bulibasa Gabor este cel care, prin autodenunturile sale, a trimis in fata justitiei mai multi oameni ai legii. Dosarul "Burzo" este construit, in principal, pe declaratiile lui Gabor si pe inregistrarea unor convorbiri pe care acesta le-ar fi avut cu fostul sef al Sectiei Penale a Curtii de Apel Cluj. Cu toate acestea, ieri, in fata instantei supreme, Gabor "s-a rasucit" si a afirmat ca nu stie exact daca Burzo ar fi luat intr-adevar banii pe care Maria Gabor, sotia sa, i-a imprumutat de la Maria Varga. El a mai afirmat ca, la iesirea din penitenciar, a aflat ca va fi evacuat din propria lui casa, din cauza unor imprumuturi facute de sotia sa, in timp ce el era arestat. Confuz si adesea contradictoriu, Gabor a mai sustinut ca, prin autodenunturile sale, care au contribuit si la trimiterea in fata justitiei a lui Vasile Muresan, fostul comandant al Penitenciarului Gherla, Floricel Vitan fost ofiter SIPA si a altor oameni ai legii, judecati in alte dosare, el nu a incercat decit sa-si salveze casa. VASILE SURCEL Condamnat pentru ca a fost prins cu spaga la guvern, Petre Isac a iesit din puscarie Fostul inspector guvernamental, Petre Isac, a iesit alaltaieri din Penitenciarul Colibasi, dupa ispasirea a doi ani si zece luni de inchisoare. Arestat in 1997, in timp ce primea 10.000 de dolari, Isac a fost primul functionar de rang inalt arestat pentru mita si, ulterior, condamnat, dupa decembrie 1989. Inca din primele secunde de libertate, Petre Isac a declarat ca a fost arestat pentru ca a refuzat sa semneze o serie de documente care ar fi fraudat Romania si ca principalul vinovat pentru inscenarea care i s-a facut este fostul consilier prezidential Dorin Marian. Isac a mai spus ca era, in momentul arestarii, singurul functionar guvernamental care indeplinea o inalta functie la ONU, sectiunea IULA (Uniunea Internationala a Administratilor Locale) si ca refuzul lui de a semna anumite acte a stricat aranjamentele unor inalti demnitari taranisti care urmau sa incaseze comisioane de milioane de dolari. Isac a declarat, pentru cotidianul "Argesul", ca numai comisionul lui pentru o afacere de mai multe miliarde de dolari era de 80 milioane de dolari, doar ca a refuzat sa faca tranzactia. El a amenintat cu dezvaluiri incendiare, adaugind ca, pe tot timpul detentiei, prietenii sai din organismele internationale i-au transmis mesaje de imbarbatare. GABRIEL MARICA Potrivit rechizitoriului de trimitere in judecata, Adjunctul sefului IPJ Prahova cerea taxa de protectie Dosarul in care colonelul Dumitru Mihai Tirnovscki, fost adjunct al sefului IPJ Prahova, este acuzat de luare de mita si favorizarea infractorului a ajuns pe masa judecatorilor de la Tribunalul Militar Teritorial Bucuresti. In aceasta cauza au fost arestate opt persoane, alte 14 urmind a fi judecate in stare de libertate. Printre inculpati se numara lt.-col. Marin Gheorghe Ivan, seful Politiei de pe platforma Petrobrazi (acuzat de favorizarea infractorului si instigare la infractiunea de delapidare), si Iulian Honciuc, fiul colonelului Ilie Honciuc, de la Serviciul Economic al IPJ Prahova (invinuit de furt calificat). Potrivit anchetatorilor, cele doua grupari acuzate in dosar si ocrotite de politistii pusi sub invinuire au furat piese din otel inoxidabil si materiale neferoase de la Sucursala Petrobrazi a "Petrom" SA, in valoare totala de 1.671.347.449 lei, din care s-au recuperat numai 165 milioane lei. "Piesa grea" a dosarului Petrobrazi, col. Dumitru Mihai Tirnovscki, urmeaza sa fie cercetat si in alt dosar, disjuns din aceasta cauza, sub acuzatiile de trafic de influenta si abuz in serviciu contra intereselor publice. In urma cu doua luni, cind s-au facut arestarile, presa a relatat pe larg modul de lucru al celor doua filiere. Astazi vom publica, in premiera, informatii ce provin din documente oficiale despre modul in care omul numarul doi in politia prahoveana a inteles sa ocroteasca infractorii si, mai ales, cu ce pret a facut-o. Mai exact, col. Tirnovscki este trimis in judecata pentru ca a fost beneficiar al arhicunoscutei "taxe de protectie", percepute, prin definitie, de marii capi ai lumii interlope. "Alice", femeia de legatura intre politist si protejatii sai Potrivit documentelor din dosarul aflat pe rolul instantelor militare, la inceputul anului 1999, ploiesteanul Cristian Stefan Eftimie pusese la cale o afacere prin firma sa, "Criep Metal", care cumpara si revindea materiale refolosibile, feroase si neferoase. Multe dintre materialele colectate la punctul de lucru de linga Gara Ploiesti-Vest nu erau trecute si in evidentele contabile. Intimplarea a facut ca Eftimie s-o cunoasca "mai indeaproape" pe Alexandrina Vasile, zisa "Alice". Aceasta i-a marturisit ca se afla in relatii la fel de apropiate si cu unul dintre adjunctii sefului IPJ Prahova, col. Dumitru Mihai Tirnovscki. Intr-un moment de intimitate, Alice i-a "soptit" lui Eftimie ca isi poate folosi influenta pentru a rezolva orice problema cu politia din Prahova. Si nasul de cununie al lui Eftimie i-a confirmat faptul ca Alice nu minte, deoarece tinara recuperase pentru acesta, in schimbul a numai 300.000 de lei, un permis de conducere retinut de Politia Rutiera. In septembrie 1999, in timp ce Eftimie se afla in delegatie la Iasi, unul dintre camioanele firmei sale, incarcat cu metale neferoase pentru rromii din Sinesti, a fost interceptat de politie. Fiindca intre actele care insoteau transportul si materialele aflate in masina existau diferente flagrante, politistii au retinut camionul, soferul si delegatul, cerind IPJ Prahova sa efectueze un control de fond la firma lui Eftimie. In aceeasi zi a demarat ancheta, primul pas facut fiind sigilarea magaziilor, a birourilor firmei "Criep Metal" si interogarea salariatilor. Informat telefonic despre descinderea politistilor, Eftimie a apelat la iubita sa, Alice, promitind ca "ii va fi recunoscator" lui Tirnovscki daca acesta stopeaza controlul. Liniste de 1.500 de dolari Intr-adevar, a doua zi, Eftimie a fost sunat de adjunctul sefului Politiei din Prahova. Initial, ofiterul l-a refuzat pe omul de afaceri. Dar, dupa 15 minute de la prima convorbire, Tirnovscki a revenit, precizind ca a cerut detalii despre caz si ca poate sa opreasca ancheta. Politistul i-a cerut lui Eftimie sa stea ascuns citeva zile pina se linisteau apele. Patronul i-a urmat sfatul: de la Iasi a plecat direct la socrii sai, in comuna prahoveana Manesti. Intre timp, Alice i-a comunicat telefonic lui Eftimie ca poate reveni in Ploiesti si ca trebuie sa faca rost de 1.500 de dolari SUA. Eftimie s-a conformat. Valuta i-a fost predata lui Alice pe teren neutru, in casa unei prietene a acesteia din cartierul ploiestean Malul Rosu. A doua zi, politistii aflati in control la firma lui Eftimie au plecat fara nici o explicatie, "uitind" sa incheie vreun proces-verbal. Ulterior, ancheta avea sa constate ca materialul a fost clasat deoarece nu avea caracter penal. Pentru ca neferoasele in cauza erau furate de la firma "Linde Gaz" SRL Brazi, Tirnovscki a trimis doi dintre ofiterii din echipa de control la aceasta societate. Misiunea politistilor era sa obtina o adresa semnata de directorul firmei din Brazi prin care se certifica faptul ca sutele de kilograme de metale sustrase aveau "valoarea zero". Adresa era strict necesara pentru clasarea dosarului lui Eftimie si a fost obtinuta in ciuda obiectiilor initiale ale firmei pagubase. 105 milioane lei si 5.000 dolari, taxa de protectie Ulterior, Alice avea sa intermedieze si o intilnire intre Eftimie si col. Tirnovscki. Potrivit documentelor de ancheta, pe terasa unui bar din Ploiesti, ofiterul i-a propus omului de afaceri protectie permanenta, contra cost. Prima "rata" a fost de 5 milioane lei, bani solicitati telefonic si predati intr-o intilnire de taina la inceputul lunii noiembrie 1999. Anchetatorii au stabilit ca, pina in mai 2000, Eftimie i-a mai dat ofiterului inca 100 de milioane de lei, cu titlul de "taxa de protectie": trei luni a cite 20 de milioane lei si alte patru luni cu cite 10 milioane lei. Din iunie si pina in noiembrie 2000, Eftimie a platit, in total, 5.000 de dolari, deci 1.000 de dolari pe luna. Banii erau predati in diferite locuri din oras, dar au fost si situatii cind au fost dusi in biroul ofiterului. In vara anului trecut, Tirnovscki i-a cerut "protejatului" sa-i aduca cei 1.000 de dolari schimbati in franci francezi, pentru ca pleca in Franta, si Eftimie s-a "executat". Deoarece banii pentru "taxa de protectie" au fost scosi din conturile firmei "Criep Metal", Eftimie a intrat in conflict cu contabilul Victor Toma, care i-a retinut suma din dividendele care i se cuveneau. Cuie, sirma si lemn de plop pentru vila Tot din documentele aflate la dosar mai rezulta ca Tirnovscki le cerea protejatilor nu numai bani, ci si materiale necesare la construirea unei vile in comuna Magurele, judetul Prahova. Lui Eftimie i-a "comandat", fara bani, doua lazi de cuie si 50 kg de sirma neagra. Eftimie le-a cumparat, cu acte, pe numele firmei sale si le-a dus, conform indicatiilor, la sediul firmei "Convest" SA Ploiesti, de unde, a doua zi, au fost trimise la Magurele. Un alt "client" al colonelului a fost padurarul Dinu Gheorghe, caruia Tirnovscki i-a promis ca-i incadreaza fiica, absolventa a Facultatii de Drept, la IPJ Prahova. Pina sa-i rezolve problema, ofiterul i-a cerut padurarului cinci metri cubi de lemn de plop pentru vila din Magurele. Padurarul a platit si transportat lemnele, insa fiica lui mai viseaza si azi la postul de jurist al IPJ Prahova. Dintre ceilalti inculpati trimisi in judecata, in acelasi dosar, lt.-col. Marin Gheorghe Ivan, seful Politiei de pe platforma Petrobrazi, este acuzat ca a favorizat grupul de infractori la cererea col. Tirnovscki, care i-a solicitat sa opreasca ancheta repartizata si sa tina dosarul in sertar. Lt.-col. Ivan a consimtit la aceasta ilegalitate, motiv pentru care este cercetat in stare de libertate in acelasi dosar. La rindul sau, Iulian Honciuc, fiul colonelului Ilie Honciuc, este invinuit ca a condus o grupare de hoti care a sustras piese din otel inoxidabil, valorificate tot prin firma lui Eftimie, unde se inchide cercul hotilor de feroase si neferoase din Prahova. Retelele au cazut dupa capturarea unuia dintre transporturi, cind s-a reluat ancheta la firma lui Cristian Stefan Eftimie. De la infractori s-a ajuns la "umbrelele" lor din politie. In timpul anchetei, colonelul Dumitru Mihai Tirnovscki s-a autodenuntat, recunoscind toate acuzatiile care i s-au adus. Ulterior, cind au intrat pe fir avocatii, fostul adjunct al sefului IPJ Prahova a negat tot ceea ce scrisese "cu minuta lui". Depozitiile martorilor, perchezitiile, documentele si reconstituirile au intarit acuzarea, motiv pentru care anchetatorii au consemnat atitudinea col. Tirnovscki ca "nesincera, incercind sa obstructioneze aflarea adevarului". ONDINE GHERGUT NICOLETA SAVIN DAN BADEA [21][pl.dll?rid=expresro] 