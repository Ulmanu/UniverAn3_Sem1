 Plutonierul Busica, accident mortal Trei persoane au murit si alte trei au fost grav ranite intr-un accident rutier produs noaptea trecuta pe DN 39, in dreptul localitatii constantene 23 August, transmite Mediafax. Accidentul a fost provocat de un plutonier-major care a adormit la volan. Marian Busica (33 de ani), plutonier-major la Scoala de Reeducare Minori Craiova, din cadrul Ministerului Justitiei, conducea un autoturism marca Cielo, in care se mai aflau inca cinci persoane, toate din Craiova. In dreptul localitatii 23 August, din cauza oboselii, Busica a adormit la volan, a pierdut controlul directiei si a intrat pe contrasens, izbindu-se frontal cu o autoutilitara marca Fiat Ducato, condusa regulamentar de constanteanul Marian Berghila (23 de ani). In urma impactului puternic, trei dintre ocupantii autoturismului Cielo, respectiv Maria Visan (30 de ani), Carmen Ionescu Mitre (17 ani) si Alina Morari (16 ani), si-au pierdut viata, iar ceilalti trei, Alin Morar (21 de ani), Oana Politic (25 de ani) si soferul Marian Busica au fost grav raniti si sint internati la Spitalul Judetean Constanta. Conducatorul autoutilitarei Fiat Ducato, Marian Berghila, a scapat nevatamat. ( D.B.T. ) Oameni fara acte locuiesc intr-o cladire care nu apare inregistrata nicaieri Casa-fantoma Casele din zona Labirint - Hala Traian urmau sa fie demolate la sfirsitul anului 1990. In aceeasi perioada incepuse constructia blocurilor pentru ca, din ordinul lui Ceausescu, cartierul de vile urma sa fie inlocuit cu unul de blocuri cu 4 etaje. In toamna lui 1989, cind lucrarile au fost sistate din cauza temperaturilor scazute, demolarile ajunsesera pina in apropierea Primariei Sectorului 3. In primavara lui 1990 insa, prima cladire care urma sa cada era imobilul din strada Labirint, la numarul 87, situata la nici 20 de metri de primarie si de Casa de Casatorii a Sectorului 3. Pina la urma, cladirea n-a mai fost demolata, ea urmind sa devina un adevarat imobil-fantoma, ca dintr-o poveste desprinsa parca din alta lume. Labirint adevarat Cladirea din Labirint 87 a fost nationalizata in 1948 si nu se cunoaste nici astazi numele fostului proprietar, care se pare ca a parasit tara. Constructia este compusa din trei corpuri de cladire. Primul care urma sa fie demolat era corpul A, format din parter si mansarda. In 1989, chiriasii care locuiau in imobil au fost mutati la bloc, iar cladirea a fost dezafectata, intrerupindu-se racordarea la conducta de apa, la cea de gaze si la reteaua de energie electrica. Tot in acea perioada au fost furate usile si geamurile, imobilul raminind, practic, o ruina. Lucrarile de demolare au fost insa intrerupte, in toamna lui '89, din cauza vremii nefavorabile, luindu-se decizia sa fie reluate in primavara lui '90. Se facusera si formele ca imobilul sa figureze in actele primariei ca demolat. Dar a venit Revolutia si, dupa caderea lui Ceausescu, zona a ramas neschimbata. In anii '90 au fost finisate blocurile cu 4 etaje incepute inainte de Revolutie. Blocurile nou construite au mascat casele situate pe vechea artera Labirint. Ruina de la numarul 87 nu mai figura acum in actele primariei, situatie care se pastreaza si astazi, dupa mai bine de 11 ani. Fiind imobil nationalizat, acesta a fost trecut in responsabilitatea Titan Al, fostul ICRAL. Cei de la Titan Al declara insa ca nu au ce sa faca pentru ca imobilul nu mai poate fi locuit. Din aceasta cauza, cladirea nu mai figureaza la fondul locativ si, practic, nu mai exista. In ruina de la numarul 87 s-au mutat insa, treptat, mai multe familii nevoiase, cele mai multe fiind de tigani. Cu timpul, locuitorii casei parasite s-au inmultit, acum fiind nu mai putin de 11 familii, instalate in camerele de la parter si de la mansarda. Desi pare imposibil de trait acolo (cladirea nu are usi si nici geamuri, nu exista canalizare si apa curenta, gaze sau curent electric), locatarii au gasit repede "solutii". Si-au amenajat WC-uri in curte, au pus paturi la geamuri, iar problemele pe care le aveau cu lipsa apei, a gazelor si a curentului electric le-au rezolvat rapid, racordindu-se ilegal la reteaua unui bloc cu 4 etaje aflat in imediata vecinatate. La ora actuala, tiganii din blocul-fantoma sint intretinuti de vecini, care le platesc, fara voia lor, intretinerea, apa, gazele si curentul electric. "Ne-am dat greu seama de ce platim asa de mult la intretinere, abia dupa vreo doi ani am bagat de seama ca ceva e in neregula. Am facut de atunci nenumarate sesizari, dar nu stiu de ce nu a venit nimeni sa ne ajute", ne-au declarat citiva locatari din blocul vecin. Zona interzisa Majoritatea femeilor care locuiesc in blocul-fantoma nu lucreaza. Ele stau acasa pentru a avea grija de numerosii copii nascuti intre timp, dintre care unii nu sint inregistrati la starea civila. Barbatii muncesc pe unde apuca, angajindu-se zilieri la diverse firme. Vecinii blocului-fantoma spun insa altceva. Ei sustin ca in fiecare seara, toti tiganii din zona se aduna in fata blocului lor si asculta manele sau muzica tiganeasca la maximum. "Ne e frica sa trecem seara pe aici. Uneori se aduna atit de multi ca nici nu mai avem loc sa trecem, trebuie sa-i impingem ca sa putem inainta. Stau pina seara tirziu, "petrecerea" spargindu-se de cele mai multe ori pe la ora 3 sau 4 dimineata, de nici nu mai putem dormi," ne-au declarat citiva vecini. Of-ul cel mai mare al celor care locuiesc linga blocul-fantoma este ca, alaturi de cei care stau in ruina, seara se aduna la "petrecere" si alti tigani din zona, unii cunoscuti ca periculosi, de unde, de multe ori, scandaluri si batai. Lucratorii primariei si cei de la fostul ICRAL (acum numit Titan Al SRL) s-au deplasat de citeva ori la blocul cu pricina si au incercat sa obtina o evidenta a celor care locuiesc acolo. "Le-am cerut buletinele ca sa facem o lista cu cine sta acolo. Doar citiva aveau vreun act de identitate, iar dintre acestia vreo trei sau patru aveau buletine de Bucuresti. Am vrut sa fac copii xerox dupa buletinele lor si le-am cerut bani. Mi-au spus ca nu au si atunci am scos eu de la mine din buzunar si le-am platit", ne-a declarat Claudia Dumitrescu, de la Titan Al SRL. Droguri, sabii, topoare Gurile rele spun ca tiganii nu ar fi straini de afacerile ilegale din zona. Oamenii spun ca in cladire ar exista un bordel, nenumarati indivizi venind sa-si petreaca noaptea acolo. "Barbatii, spun vecinii, se ocupa cu trafic de droguri. De multe ori i-am vazut vinzind droguri unor indivizi foarte dubiosi. Cei mai multi se drogau chiar aici in scara blocului nostru, la vedere, cu seringile, fara nici o problema. I-am gonit pe unii dintre ei, dar de altii, care aratau mai fioros, ne-a fost si noua frica", ne-au declarat aceiasi vecini. Uneori, tiganii-fantoma intra in scandaluri si batai cu confratii lor de pe strada Vulturi, si ei cunoscuti pentru activitati ilicite. "Au venit chiar acum citeva zile cu sabii si topoare si a fost un scandal monstru cu cei din Vulturi. De vreo doua-trei ori s-a intimplat chiar ca, dupa astfel de scandaluri, sa vina si sa ne bata chiar si pe noi sau pe copiii nostri", ne-au spus alti citiva vecini, care au declarat ca au depus de nenumarate ori reclamatii la politie. Reprezentantii Sectiei 10 Politie afirma insa ca nu au primit niciodata astfel de plingeri si ca, daca ar fi avut reclamatii, ar fi intervenit imediat. "Cladirea se afla in administrarea Titan Al, din cite stim noi. Pina cind acei localnici nu vin sa ne ceara sprijinul pentru o interventie ca sa-i dam afara pe cei de acolo, noi nu putem face nimic. Cel mult, le putem da amenzi pentru tulburarea linistii publice si pentru ca nu au acte, cind ii prindem la vreo razie, dar atit. Cit despre eventualele ilegalitati, nu putem spune nimic pina cind nu avem reclamatii sau dovezi clare. Prezumtia de nevinovatie functioneaza indiferent daca sint tigani, unguri, romani...", ne-a declarat politistul Stroe, cel care patruleaza in zona Labirint. Inspectorul Nicolae Obancea de la Titan Al ne-a declarat ca cel mai tirziu saptamina viitoare se va deplasa la imobilul din Labirint 87 pentru a face o constatare, pe baza careia va intocmi un referat. Acest document va ajunge apoi la Primaria Sectorului 3 si responsabilii de acolo vor lua o decizie in cel mai scurt timp, dupa cum ne-au declarat. ALEXANDRU NASTASE ANDREI FILIPACHE Alin Giurgiu si ceilalti doi fosti directori FPS, implicati in afacerea CICO, ramin in arest Fostii directori din Fondul Proprietatii de Stat arestati la inceputul lunii mai, sub acuzatia de implicare in privatizarea frauduloasa a societatii Cico, vor ramine in arest inca 30 de zile, au hotarit magistratii de la Judecatoria Sectorului 3. Acestia au prelungit mandatul de arestare dupa ce avocatii lui Alin Giurgiu, Dan Gozia si Corneliu Mindrescu, fosti directori FPS, au cerut, pentru a patra oara, ca clientii lor sa fie cercetati in stare de libertate. ( G.R. ) Judecatoarea Mariana Rosca, data in urmarire prin Interpol Mariana Rosca, "judecatoarea-miliard", din cadrul Tribunalului Bihor, a fost data in urmarire internationala. Rosca a fost trimisa in judecata, in lipsa, de procurorii Parchetului Curtii de Apel Oradea, pentru luare de mita si abuz in serviciu contra intereselor persoanelor, cu consecinte deosebit de grave. Potrivit rechizitoriului intocmit de Parchetul Oradea, judecatoarea penala a luat mita 960 milioane de lei, in perioada 1999-2000, de la doi lichidatori judiciari. De asemenea, Mariana Rosca este acuzata de incalcarea legii, prin vinzarea SC "Multimec" Marghita la un pret de patru ori mai mic decit o alta oferta, cauzind o paguba de peste 15 miliarde de lei creditorilor si statului roman. Pe numele Marianei Rosca a fost emis un mandat de arestare pe 21 iulie, fiind data initial in urmarire generala si in consemn la frontiera. Potrivit actului de inculpare, a fost pus sechestru si s-a luat inscriptie ipotecara pe trei imobile ale inculpatei: apartamentul din Oradea, o casa din comuna Sintandrei si o vila din comuna Virciorig, relateaza Mediafax. Rechizitoriul a fost intocmit de Ioan Moldovan, procurorul sef al Sectiei de urmarire penala si criminalistica din Parchetul Curtii de Apel Oradea, si confirmat de procurorul general Ioan Rusu. Mariana Rosca risca o pedeapsa cuprinsa intre cinci si 15 ani de inchisoare. ALINA GRIGORE Proprietari impiedicati sa-si recupereze bunurile Concubina lui Netoiu vrea casa lui Gheorghe Hagi Luchi Georgescu, concubina controversatului om de afaceri Gigi Netoiu, devenita actionar majoritar la societatea vrinceana de vinuri "Vincon" SA din Focsani este la un pas sa se captuseasca cu un nou proces. O familie din Bacau, fratii Ralu Elena Ciuperca si Adrian Mihail, o acuza pe Georgescu ca le interzice sa intre in curtea si casa bunicilor, desi printr-o sentinta definitiva data in luna mai a.c., de catre Curtea de Apel Bacau, au redevenit proprietarii deplini ai cladirii. Cei doi, ca reprezentanti ai batrinului lor tata Gheorghe Mihail Hagi, acum imobilizat la pat, au cistigat, dupa 11 ani de procese, 8.000 de metri patrati de teren, o casa cu opt camere, o crama pentru procesatul vinului, beciuri, bazine si alte acareturi, in total o gospodarie intreaga construita conform obiceiurilor locului, aflata la ora actuala in exploatarea SC "Vincon". Crama se afla in comuna vrinceana Cotesti, una dintre cele mai cunoscute localitati viticole ale tarii. "Au inchis portile cu lacate mari" Ralu Elena Ciuperca spune ca ieri ar fi trebuit ca executorul judecatoresc Gelu Coman sa-i puna in posesie, conform deciziei Curtii de Apel Bacau. Femeia spune insa ca acest lucru nu s-a putut face decit scriptic deoarece nici politia locala si nici un reprezentant al societatii nu a vrut sa fie prezent la punerea in posesie: "Doamna Georgescu a dat ordin angajatilor sa plece acasa. Au inchis portile cu niste lacate mari, aduse special, si s-a dat dispozitie sa plece toata lumea, iar paznicii sa stea ascunsi si sa pindeasca pentru a vedea ce se intimpla", ne-a declarat Ralu Elena Ciuperca. Ea mai spune ca, in momentul in care au ajuns la gospodaria bunicilor, Luchi Georgescu tocmai pleca cu o masina. Luchi Georgescu: "Pina nu se judeca, nu pot sa-i pun in posesie" Gospodaria "Hagi" din Cotesti a fost preluata abuziv de stat in anul 1951. Printr-o decizie ulterioara a Consiliului Popular Vrancea, imobilele au intrat in exploatarea Socie-tatii de Vie si Vin - MAT, actuala SC "Vincon" SA Focsani. Imediat dupa revolutie, Gheorghe Mihail Hagi si fiii sai au incercat in repetate rinduri sa reintre in posesia gospodariei de la Cotesti. Abia dupa 11 ani de tribunale, Mihail Hagi a reusit sa obtina o hotarire definitiva prin care i se inapoiaza toata gospodaria si o parte din terenurile de la Cotesti. Numai ca in momentul de fata mostenitorii nu pot intra in posesia averii deoarece in acte ea figureaza ca fiind a SC "Vincon". In octombrie 1999, FPS i-a vindut lui Luchi Georgescu 59a din actiunile societatii, cu tot cu crama de la Cotesti, desi atit FPS, cit si "Vincon" au fost informate ca respectivele imobile se afla in litigiu. Reporterii nostri au luat ieri legatura cu Luchi Georgescu, patroana de la "Vincon" pentru a vedea de ce se intirzie eliberarea cramei. Ea ne-a spus ca "Vincon", nu a fost parte in procesul intentat de familia din Bacau si ca, la rindul ei, a deschis un nou proces pe aceasta tema. "Pina cind nu se judeca nu pot sa-i pun in posesie", a mai spus sec patroana de la "Vincon". La rindul ei, Ralu Elena Ciuperca spune ca FPS a fost un vinzator de rea credinta: "Nu stim ce are cu noi si de ce ne hartuieste cind poate sa-si ia banii de la cei care i-au vindut un bun care nu era al lor si sa-si faca o alta crama noua". SILVIA VRINCEANU "Gainarii" - dupa gratii, "rechinii" - in libertate Inculpatii de lux nu fac puscarie Proiectul de lege privind gratierea detinutilor condamnati la pedepse mai mici de cinci ani de inchisoare va legaliza o realitate previzibila: "inculpatii VIP", care nu au facut niciodata puscarie cu adevarat, vor fi scapati definitiv. "Gulerele albe" care au ruinat banci, politistii infractori ori capeteniile lumii interlope sint "rechinii" pentru care actul de justitie ramine doar un subtil joc de societate ce vizeaza numai scoaterea lor temporara din "afaceri". Exemplele pe care le prezentam demonstreaza clar acest fapt. "Baronii" bancilor, rasfatatii justitiei Falimentul bancilor a declansat anchete vaste, finalizate prin zeci de dosare penale si procese care s-au "fisiit" apoi lamentabil. Ruinarea Bankcoop a adus celor 600.000 de deponenti o paguba totala de 2.700 miliarde lei. Furia pagubitilor a fost initial domolita prin arestarea preventiva a lui Alexandru Dinulescu, directorul bancii. Pus apoi in libertate, acesta a fost, pina la urma, condamnat la zece ani de inchisoare. Sentinta total inutila, caci "bancherul" nu a mai ajuns niciodata dupa gratii. Lasat liber de autoritati, Dinulescu si-a pierdut urma pe undeva prin America, de unde nu a mai fost adus nici cu Interpolul. Acelasi scenariu, putin modificat, a functionat si in cazul lui Marcel Ivan, directorul Credit Bank. Dupa caderea bancii, lui Ivan i-a fost imputat un prejudiciu de patru miliarde de lei. Arestat preventiv, a fost pus apoi in libertate. In fiecare faza a procesului a fost condamnat, pe rind, la pedepse care au oscilat in mod ciudat de la o instanta la alta. In final, cind sentintele au devenit definitive, s-a constatat ca faptele comise erau deja gratiate, conform Legii 137/1997. Sever Muresan, directorul Bancii Dacia Felix, a fost anchetat si trimis in judecata pentru un "tun" de 300 de milioane de dolari. Inceput in 1998 la Cluj, procesul sau a fost stramutat la Suceava. In iunie 1999 Muresan, omul care cu doar citiva ani inainte jucase tenis cu "staff"-ul PDSR, a fost retinut in Ungaria, si apoi transferat in Elvetia pe baza unui mandat international de arestare. Acolo a fost judecat, tot in legatura cu Banca Dacia Felix, pentru deturnare de fonduri si, ulterior, a fost condamnat la trei ani si jumatate de inchisoare. In 1999, autoritatile romanesti au declansat procedurile de extradare, finalizate abia anul acesta. Readus in tara cu mari eforturi, el a stat dupa gratii citeva zile, dupa care a fost pus din nou in libertate. Acum, avocatii sai afirma ca, intre timp, faptele pentru care este judecat au fost deja prescrise, si el nu va mai raspunde in fata nimanui. "Perla coroanei" ramine insa Razvan Temesan, fostul director al Bancorex. Dupa 1997, a fost anchetat in 17 dosare penale, arestat preventiv de citeva ori si tot de atitea ori pus in libertate. Apoi, rind pe rind, a fost achitat in aproape toate procesele. Nici nu se putea altfel. Pina in 1997, prin Bancorex s-au derulat afacerile serviciilor secrete, si Temesan le cunostea pe toate. Mai mult sau mai putin explicit, prin aceasta banca s-au derulat "Operatiunea Jimbolia", afacerile lui Adrian Costea, plus banii pentru afisele electorale ale lui Ion Iliescu. Este evident ca dupa "schimbarea schimbarii" un astfel de om nu putea fi trimis dupa gratii. Patronii de la "Caritas", "Safi" sau "Gerald" completeaza galeria "rechinilor" care au iesit aproape nevatamati din lupta cu justitia. Modul in care Maria Vlas s-a strecurat pina acum printre degetele autoritatilor si faptul ca procesul "lotului FNI" este instrumentat la nivelul unei judecatorii de sector, in rind cu administratorii care au golit "pusculita" vreunui bloc, arata clar ca, desi au dat o "gaura" de peste 6000 de miliarde lei, nici "teparii FNI" nu vor face cunostinta cu temnita grea. Cu atit mai mult cu cit faptele pe care le-au comis vor fi probabil "trase" de judecatori printre cele ce vor fi gratiate prin actualul proiect de lege. Nici politistii nu incap dupa gratii Pe linga toate aceste dosare "grele", cele in care politistii trimisi in judecata au "fentat" si ei puscaria aproape ca nu mai conteaza. Ne vom opri doar la doua dintre ele. Mr. Nelu Teodoru, zis "Nelu Penalu'", a fost anchetat si trimis in judecata in citeva dosare in care era acuzat de luare de mita, fals si alte infractiuni din sfera crimei organizate. Judecat in instantele militare, a fost fie achitat, fie condamnat cu suspendare. Dosarele lui au ajuns la Curtea Suprema de Justitie, dar pina la urma maiorul a ramas liber. Un alt caz este cel al locotenentului de politie Ioan Udangiu. Dupa ce a comis o tilharie, a fost condamnat de Tribunalul Militar Teritorial Bucuresti la 12 ani de inchisoare. Curtea Militara de Apel a reevaluat insa gravitatea faptei si a majorat pedeapsa la 15 ani. Ulterior, Udangiu a atacat sentintele prin recurs. Si pentru el, CSJ a fost salvarea: sentintele instantelor militare au fost casate si s-a dispus si trimiterea dosarului la Parchet, pentru completarea anchetei. Decizia a fost total neinspirata: ancheta nu a mai fost completata. In schimb, pus liber, Udangiu a mai comis o tilharie. Sint doar citeva dintre cazurile in care justitia s-a plecat rusinos in fata "baronilor". Lor li se adauga Zaher Iskandarani, scos si el nevinovat, fostii deputati PDSR Gabriel Bivolaru si "Bebe" Ivanovici. Cele mai multe fapte comise de toti acestia vor fi gratiate. In lipsa tuturor acestor "rechini" penitenciarele sint totusi pline cu plevusca: furturile, oricit de marunte, nu sint incluse pe lista faptelor care ar putea fi gratiate, iar "gainarii" condamnati la ani grei de puscarie vor ramine dupa gratii. Doar pentru ei, justitia a fost si a ramas puternica, rapida, necrutatoare. VASILE SURCEL Tiriac cauta PRO TV de capuse Imperiul Sarbu-Janine Partenariatul de un deceniu dintre Ion Tiriac si Adrian Sarbu a inceput sa scirtiie atunci cind s-a pus problema unei majorari de capital, iar Ion Tiriac a incercat sa afle cum sint cheltuiti bani in trustul Media Pro International. Fara a-i da explicatiile cerute, Adrian Sarbu a incercat sa-i forteze mina lui Ion Tiriac si sa faca marirea de capital peste capul partenerului sau. Mai exact, daca Ion Tiriac plateste aproape doua milioane de dolari pina pe 10 august, ramine cu 19a din actiuni; in caz contrar, cota sa de participatie coboara la doar 2a. Aceasta decizie, luata in Consiliul de Administratie de Adrian Sarbu, a fost atacata de Tiriac la Sectia Comerciala a Tribunalului Bucuresti. Prima runda a procesului i-a dat cistig de cauza lui Tiriac: diferendul se va judeca la Bucuresti si nu la Amsterdam, asa cum a cerut Sarbu. Intr-adevar, stia Tiriac ce stia cind a cerut sa vada scriptele firmelor lui Adrian Sarbu. Realitatea este ca in jurul firmei Media Pro International graviteaza o multime de firme-capusa. La fel de real este ca multe dintre ele ii au ca actionari pe Adrian Sarbu si pe sotia sa, Janine Stefan Sarbu. "Evenimentul zilei" va prezinta reteaua de firme la care familia Sarbu detine actiuni. Mai exista si alte societati controlate indirect, intre ai caror actionari-persoane juridice se regasesc firmele la care sotii Sarbu participa ca persoane fizice. NICOLETA SAVIN Firme Sarbu 1. SUSAI MONT SRL1999 Obiecte de activitate: Hoteluri si moteluri cu restaurant Asociati: Berciu Petru, Sarbu Adrian 70%. Administrator: Gradinaru Gheorghe 2. PRO SPORT GROUP SA 1999 Obiecte de activitate: Activitati de studiere a pietei si de sondaj Asociati: Ioanitoaia Traian-Ovidiu, Adrian Sarbu 96%, Badea Nicolae, Catalin Tolontan, Mocanu Constantin Administratori: Petrovici Liana, Branzan Ion, Parlea Eugen, Adrian Sarbu, Corban Cristina, Ioanitoaia raian-Ovidiu, SC TRUST EXPERT CONSULT SRL 3. MEDIA PRO GROUP SA, 1998 Obiecte de activitate: activitatile companiilor de management. Asociati: Adrian Sarbu 90%, Gheorghe Sarbu, Popescu Iuliu Regnard, Grigoruta Roxana Dorina, Fundatia PRO Administratori: Radu Gena, Grigoruta Roxana Dorina, Popescu Iuliu Regnard, Parlea Eugen, Longhinescu Mariuca, Mihnea Vasiliu 4. PRO-FI PRODUCTIONS SRL 1995 Obiecte de activitate:activitati de radio si televiziune Asociati: Adrian Sarbu 20%, Stanciu Cristian, Radulescu Nicolae, Dobroiu Gabriel, Culda George, MEDIA PRO SRL Administratori: Dobroiu Gabriel, Culda George, Radulescu Nicolae, Stanciu Cristian 5. PROD BIO ROM SRL 1999 Obiecte de activitate: cultura cerealelor Asociati: Adrian Sarbu 50%, Berciu Petru Aurel Administrator: Musca Gheorghe 6. PRIMA INTERNATIONAL IMPORT EXPORT SRL, 1992 Obiecte de activitate: - Asociati: Adrian Sarbu 10%, DORIS TRADE INTERNATIONAL INC (SUA) 7. MEDIA PRO PICTURES SA, 1997 Obiecte de activitate: activitati de consultare pentru afaceri si management Asociati: Adrian Sarbu 2,15%, Popescu Iuliu Regnard, Sarbu Gheorghe, Grigoruta Roxana Dorina, PRO ENTERTEINMENT & MEDIA LTD (Cipru), Fundatia PRO Administratori: Grigoruta Roxana Dorina, Popescu Iuliu Regnard, Parlea Eugen, Gheorghe Sarbu, Adrian Sarbu, Boncea Andrei, TRUST EXPERT CONSULT SRL 8. MOTOR PRESS MEDIA PRO (MPMP) SA, 1994 Obiecte de activitate: Editarea cartilor, brosurilor si a altor publicatii Asociati: Sarbu Adrian 1%, Dieter Metzger, Dan Vardie, MOTOR PRESSE INTERNATIONAL, MEDIA PRO Administratori: Sarbu Adrian, Dietmar Metzger 9. MEDIA TEL 96 SRL, 1996 Obiecte de activitate: activitati de telefonie, de telegrafie, telex, realizarea si furnizarea de programe, activitati legate de bancile de date Asociati: Adrian Sarbu 55%, Liviu Gheorghe, Viorel Chirascu, INTECOM FRANCE SA, MEDIA COM 95 SRL Administratori: Ana Maria Novolan, Liviu Gheorghe, Frederico Rosato (Franta) 10. MEDIA SAT SA, 1997 Obiecte de activitate: activitati de telefonie Asociati: Adrian Sarbu 26%, Badea Nicolae, Dogaru Gabriel-Eugen, George Marius Iliescu, Lupu Radu, Liviu Gheorghe, Herscovici Iulian, Viorel Chirascu Administratori: Dogaru Gabriel-Eugen, Roxana Grigoruta Dorina, Cernat Petre Mihail, George Marius Iliescu, Matei Gherghita, Gheorghe Liviu, Cons Audit Inter SRL 11. SOCIETATEA DE MANAGEMENT FINANCIAR SA, 1995 Obiecte de activitate: - Asociati:Adrian Sarbu 60%, Marinescu Manuela, Nicolae Badea, Gheorghe Sarbu, Grigoruta Roxana Dorina, Administratori: Ianda Elena, Roxana Grigoruta, Pavel Florica, Stoinea Ileana, Sarbu Gheorghe, Marinescu Manuela 12. INTER MEDIA INTERNATIONAL SRL, 1993 Obiecte de activitate: comert cu ridicata al altor produse intermediare Asociati: Adrian Sarbu 100% Administrator: Adrian Sarbu 13. INTER GAMES SRL, 1997 Obiecte de activitate: jocuri de noroc Asociati: Adrian Sarbu 60%, Gheorghe Sarbu 14. MEDIA INFORMATION TECHNOLOGY SRL, 1998 Obiecte de activitate: activitati de telefonie Asociati: Adrian Sarbu 95%, EPSILON STAR LTD (Cipru) Administratori: Roxana Georgeta Patrascu, Liviu Gheorghe 15. MEDIA GRAPH 95 SRL, 1995 Obiecte de activitate: tiparirea ziarelor Asociati: Sarbu Adrian 70%,Iacob Bogdan Horia, UNITECH ELECTRONICS SRL 16. FIRST MEDIA INTL SA, 1996 Obiecte de activitate: publicitate Asociati: Sarbu Adrian 40%, Valeria Grigoruta, Catalin Grigoruta, Marietta Ionescu, ASTREA S.P.A (Italia) 17. NATIONAL DISTRIBUTION COMPANY SRL, 1997 Obiecte de activitate: pescuitul, editarea cartilor, brosurilor si a altor publicatii, comert cu amanuntul in magazine nespecializate cu vinzare predominanta de produse alimentare, bauturi si tutun, activitati de corespondenta si mesagerie Asociati: Sarbu Adrian 85%, Pricop Lucian Cezar Administratori: Bejan Florin, Pricop Lucian Cezar, Mihnea Stefan Vasiliu 18. COMTEL COMPANY SRL, 1998 Obiecte de activitate: telefonie, telegrafie, transmisiuni de date Asociati: Adrian Sarbu 95%, Liviu Gheorghe Administratori: Roxana Georgeta Patrascu, Liviu Gheorghe 19. MEDIA COM 95 SRL, 1995 Obiecte de activitate:- Asociati: Sarbu Adrian 75%, Liviu Gheorghe, Petrovici Liana, Columbeanu Irinel Adrian Administratori: Roxana Dorina Grigoruta, Mireanu Daniel Lucian 20. MEDIA PRO SRL, 1991 Obiecte de activitate:activitati ale agentiilor de presa Asociati: Adrian Sarbu 28%, Ion Tiriac, CME Romania BV Administrator: Adrian Sarbu Firme Janine 1. JANINE COUTURE SRL, din 1992 Eugenia Sarbu 100%, Obiect de activitate: fabricarea altor articole de imbracaminte (exclusiv lenjerie de corp) si comert cu amanuntul al textilelor. 2. JANINE MAKE-UP STUDIO SA, din 1998, Eugenia Sarbu 49,7%, Obiect de activitate: coafura si alte activitati de infrumusetare, Asociati: Adriana Tudorache, Manuela Marinescu, Ana Maria Mafteiu, Oana Raluca Mihai (cetatean american) Administratori: Ion Branzan, Adriana Tudorache, Oana Raluca Mihai, Manuela Marinescu. 3. JANINE FASHION SRL, din 2000, Eugenia Sarbu 95% Obiect de activitate: activitate de consultare pentru afaceri si management Asociat: Ana Maria Mafteiu Administrator: Eugenia Sarbu 4. EURO TALENT AGENCY SRL , din 2001, Eugenia Sarbu: 35% Obiect de activitate: activitati de arta si spectacole Asociati: Carol-Adrian Dermengiu si SC MEDIA PRO PICTURES SA Administrator: Carol-Adrian Dermengiu [19][pl.dll?rid=expresro] 