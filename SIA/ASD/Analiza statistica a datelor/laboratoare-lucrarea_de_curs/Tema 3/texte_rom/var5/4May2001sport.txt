 In atentia lui Cornel Dinu Simona Marinescu sugereaza ca Lupescu ar fi mai util in linia mediana Sezonul trecut, pe cind Ceahlaul il avea ca vizitiu pe Viorel Hizo, Simona Marinescu, membru in Consiliul de Administratie de la FC Dinamo, s-a ridicat de la tribuna oficiala si a decretat: "Ceahlaul ar trebui retrogradata!", crez pe care nu l-a abandonat nici acum. Supararea sa era amplificata de faptul ca nemtenii izbutisera sa remizeze de doua ori cu viitoarea campioana. De aceasta data, Ceahlaul trage nadejde sa cistige macar un punct in "Groapa", iar Dinamo incearca sa mai indulceasca o stagiune amara. In preajma partidei cu nemtenii, intilnire programata miine, Simona Marinescu, candidata la presedintia Partidului Democrat la alegerile din 19 mai, a acceptat ieri sa comenteze actuala situatie de la Dinamo, referindu-se si la arbitraje, la relatia cu "Pinalti" si la asezarea in teren a lui Ionut Lupescu. "Viitorul apartine, si in fotbal, calculatorului" Ati vazut meciul cu Petrolul? Nu, dar pot spune ca, atunci cind am aflat de ea, infringerea in fata echipei Petrolul mi-a stricat tot restul zilei. N-am vazut meciul pentru ca eram in plina campanie electorala in judetele Tulcea si Cine credeti ca e vinovat de criza in care se afla Dinamo? Una dintre cauze ar fi arbitrajele defavorabile pe care le-am avut la Pitesti, cu FC Arges, precum si in campionatul trecut, cind am intilnit Ceahlaul. Unde mai pui si faptul ca tribunele iti sint potrivnice, si asta confera din start un dezavantaj. Insa, peste toate, o echipa buna cred ca trebuie sa cistige in orice conditii, sa se ridice peste nivelul adversarului. Sezonul trecut, cind am luat Considerati ca doar arbitrii sint vinovati? De cite ori am evoluat in deplasare, am avut arbitraje potrivnice. Am fost de multe ori nedreptatiti. Un arbitru serios nu cedeaza insa presiunilor exercitate de presedintii de club. Numai cei predispusi la compromisuri nu rezista tentatiilor. Suspiciunile vor fi in totalitate eliminate atunci cind meciurile vor fi conduse de computere. Viitorul Ce s-a schimbat la Dinamo fata de sezonul trecut? A plecat Mutu, se simte lipsa lui Florentin Petre. In mare, lotul e acelasi, insa au avut loc citeva modificari. Spre exemplu, Lupescu cred ca e bun ca libero, insa consider ca e mai mare nevoie de el la mijlocul terenului. "Gheorghe Stefan mi-a propus sa fac Revelionul cu dinsul" Exista o raceala intre jucatori si antrenor? Daca exista o raceala intre jucatori si antrenor, atunci trebuie analizata situatia in Consiliul de Administratie. Eu insa ma indoiesc de acest lucru pentru ca, sa nu uitam, jucatorii au fost cei care nu au vrut sa mai intre pe teren daca nu este readus Cornel Va mentineti declaratia ca formatia Ceahlaul trebuie retrogradata? Adevarul este ca, la fel ca-n politica, citeodata mai trebuie sa retrogradezi o perioada si-n divizia secunda. Aceasta judecata este valabila, in general, pentru echipele din zona Va place Gheorghe Stefan? Sintem prieteni. Chiar mi-a propus sa fac Revelionul cu dinsul. N-am De curind, "Pinalti" a parasit PD pentru PNL. Nu inteleg ce cauta un presedinte de club in politica. Este un coleg agreabil in politica, insa nu mai mult. Probabil ca are prieteni in PNL, de asta s-a bagat in politica. Face politica in timpul liber. Sint insa de parere ca un presedinte de club si-ar putea umple altfel timpul liber decit facind politica. Instabilitatea sa politica sper sa nu se transfere si asupra echipei, ca ar putea avea probleme in Ce pronostic dati pentru meciul cu Ceahlaul? E vital sa cistigam. E ultima sansa de a ramine in frunte. Daca nu invingem, va disparea motivatia si nu se va mai putea recupera nimic din acest sezon. Trebuie sa prindem macar locul doi. Interviu realizat de DANIEL CONTESCU Badea: "A fost gresit inteleasa apartenenta la haita" Nicolae Badea, presedintele Consiliului de Administratie de la FC Dinamo, considera ca echipa sa a evoluat sub orice critica in meciul de la Ploiesti, cu Petrolul. "A fost gresit inteleasa apartenenta la haita. Mediocru e putin spus pentru a caracteriza jocul echipei noastre la Ploiesti", a comentat ieri "boss"-ul firmei Computerland. Badea a confirmat ca saptamina viitoare va avea loc o sedinta de analiza a ultimelor partide disputate de "ciinii rosii" in campionat. Conducatorul dinamovist va purta discutii individuale cu fotbalistii reprezentativi ai lotului, precum si cu antrenorii. La antrenamentul de ieri dupa-amiaza s-a prezentat si brazilianul Marcelo Golvea. Jucatorul sud-american provine de la echipa FC Cristuma, evolueaza pe postul de mijlocas ofensiv si a fost adus in probe de Gabriel Florea. (D.C.) Orlando s-a uitat toata noaptea la postere cu Prunea si Lupescu Petrolul Ploiesti a reusit, miercuri, prima victorie pe teren propriu in acest mileniu, invingind-o de o maniera entuziasmanta pe campioana "en-titre", Dinamo. In mare parte, spectacolul realizat de echipa pregatita de Victor Rosca s-a datorat jocului senzational al atacantului Orlando Gheorghe, cel care a inscris doua goluri in poarta lui Florin Prunea si a tras efectiv echipa dupa el. Supus in iarna unei interventii chirurgicale la meniscul drept, Orlando a revenit pe gazon in ciuda scepticilor, care ii dadeau sanse de recuperare abia la vara. "Nici acum nu-mi vine sa cred ce s-a intimplat", spunea, emotionat, ieri dimineata, tinarul atacant ploiestean. "Toata noaptea n-am inchis un ochi. Ma uitam prin camera la fotografiile pe care le am lipite pe pereti, cu Lupescu, Mihali, Prunea, si tot nu realizam ca am inscris doua goluri in poarta lui Dinamo. Cu toate acestea, pentru mine, jucatori ca acestia ramin fotbalisti adevarati. Ionut Lupescu a fost pentru mine un idol. Cind eram copil, am scris pe adresa clubului Bayer Leverkusen, unde evolua actualul capitan al dinamovistilor. Nemtii mi-au trimis de fiecare data fotografii cu autografe de la Ionut si de la Ulf Kirsten, alt mare jucator, pe care le pastrez ca pe ochii din cap. Nu pot sa cred ca acum am jucat impotriva lor si i-am batut atit de rau. Pentru tot ce am realizat in ultimul timp vreau sa le multumesc parintilor mei si bunului Dumnezeu". La citeva minute dupa pauza, soarta l-a adus in fata lui Orlando pe Bogdan Onut, fostul sau coechipier, care il inlocuise pe Tinel Petre. "Ce-ai mincat, ma, de-alergi asa?", ii striga Onut lui Orlando, disperat de incursiunile acestuia. "Onut mi-e prieten, dar pe gazon devin o fiara", povesteste ploiesteanul. "Tata daca mi-ar fi adversar, si tot i-as baga o alunecare"! ADI DOBRE Otelul isi face cuib la Tulcea Otelul Galati risca sa nu mai evolueze in fata propriilor suporteri cel putin doua etape, dupa evenimentele petrecute miercuri pe malul Dunarii, la finalul jocului cu Foresta. Arbitrul Sorin Altmayer a fost lovit cu pumnul in plex de un spectator, care a fost ulterior prins si amendat cu suma de doua milioane de lei. Hotarirea va fi luata astazi, la Comisia de Disciplina a LPF. Oficialii galateni s-au interesat deja de posibilitatea disputarii urmatoarelor meciuri de pe teren propriu, cu Astra si cu Rapid, la Tulcea. Miine, la Craiova, antrenorul Ilie Dumitrescu nu va putea conta, se pare, pe serviciile mijlocasului Cristian Vlad. Acesta din urma a ajuns direct la spital, fara cunostinta, dupa ce a receptionat in plina figura o minge sutata puternic de un aparator sucevean. Vlad a suferit "o oprire temporara a irigarii creierului", dupa declaratiile medicului Lidia Soiman, de la Spitalul Judetean din Galati, cea care l-a avut sub observatie pe fotbalist. Cristi este in afara oricarui pericol. ADI DOBRE Rednic le-a facut referat lui Frasineanu si Nita Mircea Rednic, antrenorul echipei de fotbal Rapid Bucuresti, a inaintat ieri conducerii un referat prin care solicita aprobarea unor amenzi usturatoare pentru Frasineanu si Robert Nita. "Puriul" a luat aceasta decizie considerind ca ambii jucatori se fac vinovati de acte de indisciplina care au condus la pierderea a doua puncte in partida cu Astra. Sanctiunile propuse de tehnicianul giulestenilor sint de cite 1.000 de dolari si pierderea statutului de titular. Frasineanu a fost acuzat ca a luat prea usor doua cartonase galbene, fiind eliminat in minutul 65. Atacantul Robert Nita a primit aceeasi pedeapsa pe motiv ca a hotarit sa execute penalty-ul acordat de arbitru in minutul 70, in ciuda faptului ca Rednic il desemnase pe Jean Barbu sa bata lovitura de pedeapsa. Executia lui Nita a fost slaba, fiind aparata de portarul Stefan Preda. Paul Cazan, directorul executiv al gruparii de sub Podul Grant, a intentionat ieri sa depuna la Federatia Romana de Fotbal un memoriu prin care clubul pe care il reprezinta solicita pedepsirea arbitrului care a condus la centru partida Rapid - Astra (scor 0-0). Giulestenii il acuza pe Anton Helesteanu de faptul ca a "tras" cu oaspetii, neacordind cel putin doua lovituri de pedeapsa. Pina la urma, aflind de faptul ca arbitrul nu a primit nota de trecere, giulestenii au renuntat la demers. Observatorul partidei din Giulesti, oradeanul Mircea Nesu, l-a notat pe Helesteanu cu sase, nota in urma careia "cavalerul" din Iasi ar putea fi suspendat cel putin patru etape. Impotriva lui Helesteanu s-a ridicat si Astra Ploiesti, care cere suspendarea arbitrului. "Trebuia sa-i dea lui Barbu, care i-a rupt intentionat piciorul lui Ciorea, direct cartonasul rosu", ne-a spus un oficial prahovean. LAURENTIU CIORNEI Gingaras nu accepta demisia fostului campion mondial Vastag l-a tradat pe Leu Plecarea lui Mihai Leu din fruntea Federatiei Romane de Box nu este acceptata de ministrul tineretului si sportului, Georgiu Gingaras. Inaltul demnitar l-a sunat ieri pe fostul campion mondial la box profesionist solicitindu-i sa revina asupra deciziei de a demisiona. Cei doi urmeaza sa se intilneasca la inceputul saptaminii viitoare, dupa ce Leu va reveni la Bucuresti de la Baia Mare, unde miine si poimiine va participa la cea de-a doua etapa din cadrul Campionatului National de Raliuri. "Nu putem sa lasam boxul fara un presedinte ca Leu, singurul care putea sa asigure echilibrul in acest sport", si-a motivat demersul ministrul Gingaras. Retragerea hunedoreanului a fost greu digerata si de numeroase personalitati ale boxului romanesc, printre care familia Simion. Unul dintre contestatarii lui Leu, vicepresedintele Rudel Obreja a profitat de miscarea fostului campion si a declarat ca el va fi noul conducator, cel putin pina la noile alegeri generale, care vor avea loc in luna septembrie. "Vicele" s-a aliat cu Francisc Vastag, antrenorul coordonator al lotului reprezentativ. In aceste conditii, este de asteptat ca boxul romanesc sa se scindeze in doua tabere. Gruparea care i-a ramas fidela lui Leu, condusa de Gheorghe Simion, anunta ca va da o replica dura "aliantei Obreja", urmind sa faca presiuni pentru inlaturarea lui Rudel si a lui Vastag, in locul acestora fiind pregatiti Viorel Zamfir si Relu Auras. Mihai Leu va ramine, probabil, aproape de boxul romanesc, urmind sa supervizeze activitatea pugilistilor "tricolori" din postura de reprezentant al Comitetului Olimpic Roman. Surse din anturajul COR ne-au dezvaluit ca seful acestui for, Ion Tiriac, a insistat ca Leu sa fie integrat in structurile de conducere ale olimpismului romanesc. LAURENTIU CIORNEI Flash "Valencia a scapat vie dupa bombardamentul englezilor" Leeds United si Valencia au oferit, miercuri seara, pe stadionul "Elland Road", un agreabil spectacol fotbalistic. Prima mansa contind pentru semifinalele Ligii Campionilor s-a incheiat nedecis, scor 0-0. Fara Adrian Ilie, refacut, dar lasat acasa de antrenorul Hector Cuper, Valencia are prima sansa de a se califica in ultimul act, care ar putea echivala cu a treia finala consecutiva pentru tehnicianul "liliecilor". In privinta barelor, scorul a fost tot egal, 1-1, fiecare echipa trimitind cite o data balonul intr-unul din stilpii portilor. "Valencia a scapat vie dupa bombardamentul de pe "Elland Road"", noteaza in numarul de ieri cotidianul "Marca", aluzie la monumentalele ocazii irosite de Smith si Viduka. Spaniolii nu vor putea conta in retur, programat marti, 8 mai, pe serviciile lui Carboni si Baraja. Cei doi "lilieci" au primit cite un avertisment in confruntarea de miercuri seara si nu vor putea evolua pe "Mestalla", arena din Valencia. (D.N.) Ralf pune monopol pe nudul nevestei Ralf Schumacher, pilotul german de Formula 1, a decis sa cumpere 360 de fotografii in care sotia sa, cunoscutul top-model Cora Brickmann, a aparut dezbracata intr-un cadru natural exotic, informeaza in numarul de ieri cotidianul "Bild". "Pozele sint foarte frumoase, dar Cora imi apartine numai mie", a declarat Ralf presei germane. Fotograful care a realizat "opera" intentiona sa vinda fotografiile respective ziarelor de scandal din Marea Britanie. (D.N.) Povesti cu stele "SuperSteaua" e o carte de povesti ai carei eroi au facut posibila cea mai frumoasa aventura fotbalistica a unui club romanesc. Doar ca Andrei Vochin - autorul celor aproape 400 de pagini dedicate baietilor care au cistigat in 1986, la Sevilla, Cupa Campionilor Europeni - n-are nimic din aerul bunicului narator. Ziaristul Vochin e un tinar cu adrenalina, nerv si verb - asa e si cartea sa. Pe Andrei il gasiti la "ProSport". Nu-l deranjati totusi, fiindca sapa zi-lumina ogorul cuvintelor. Mai bine cumparati-i cartea lansata la implinirea a 15 ani de la "momentul Sevilla". Se citeste pe nerasuflate. (H.G.) Inaintea partidei din Giulesti, Ciorea a visat ca-si va rupe piciorul! Mircea Ciorea, mijlocasul echipei de fotbal Astra Ploiesti, a suferit o dubla fractura, de tibie si de peroneu, la partida disputata miercuri seara in Giulesti, scor 0-0. Accidentul a survenit in urma unei intrari dure a atacantului rapidist Jean Barbu. Transportat de urgenta la Spitalul Clinic Universitar, Ciorea a ajuns in rezerva 406 a Clinicii "Biomedica", o aripa de lux in incinta Spitalului de Urgenta. "Decarul" ploiestean a fost operat aseara, in jurul orei 18.00, de profesorul Vasile Popescu. Jucatorului i-a fost montata o tija metalica de 34 de centimetri, iar aparatul ghipsat va putea fi scos abia peste 40 de zile. "Mi-a fost rusine sa le povestesc colegilor" In asteptarea interventiei chirurgicale, fotbalistul incerca sa-si pastreze optimismul, neparind foarte afectat de incident. E drept, la acest lucru au contribuit si calmantele administrate la clinica, Mircea declarind ca nu mai are dureri decit in anumite momente, cind incearca sa-si schimbe locul. "Atunci simt cum se freaca os pe os", spune el, iar pe interlocutor il iau fiorii. "Asta e, se intimpla! Putea sa fie el in locul meu sau oricine altcineva. Nu cred ca Barbu a facut-o cu intentie. M-a prins cu piciorul pe pamint, altfel n-ar fi fost atit de grav", adauga fotbalistul. Mircea Ciorea ne-a dezvaluit ca in ziua partidei a avut o premonitie: "Dormeam, dupa masa de prinz, in cantonament. La un moment dat am tresarit din somn si m-am uitat imediat la piciorul drept. Nu stiu daca a fost vis, dar eram convins ca e rupt. Am vrut, initial, sa le spun colegilor, dar mi-a fost rusine, ma gindeam ca o sa inceapa sa ma ia la misto. Acum imi pare rau ca n-am facut-o", a spus Ciorea, care ne-a dezvaluit ca e foarte credincios si crede ca a fost vorba de un semn divin. "Nu-i port pica lui Barbu" Jucatorul sta singur intr-o rezerva dotata cu aer conditionat, televizor, telefon, seif, fiind supravegheat 24 de ore din 24 de niste superbe asistente. Pentru aceste servicii, clubul Astra plateste 50 de dolari pe zi. "E bine aici, dar mai bine ar fi fost ca, in loc sa ma operez, sa fi intrat cu baietii in cantonament. As fi vrut sa joc cu Steaua", spunea Mircea care, de miercuri seara, a primit mai multe vizite. "Ieri au fost domnul Buduru si domnul Manea, astazi a venit domnul Copos (n.r. - pe la ora 10.30), a venit si Marin Duna, o sa ma viziteze si domnul antrenor Ion Marin. Plus ca, dupa-amiaza, o sa vina si sotia mea, Cerasela, probabil impreuna cu fetita, Francisca Maria", a adaugat el. In schimb, la spital nu aparuse inca Jean Barbu, "autorul" fracturii. "Daca vrea sa vina, eu il astept. Nu-i port pica", a mai spus mijlocasul Astrei. Barbu va fi audiat azi in cadrul Comisiei de Disciplina a LPF. MARGARIT BANUTA HORIA HASNAS [21][pl.dll?rid=expresro] 