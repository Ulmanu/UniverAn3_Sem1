 Galatenii saraci vor primi lemne pentru foc de la primarie Consiliul Local Galati a emis o hotarire prin care mai multe familii nevoiase, care locuiesc la casa, vor primi ajutoare care constau in lemne pentru foc. Fiecare familie va beneficia de aproape o tona de lemne. Pina acum au fost inregistrate aproximativ 250 de cereri din partea familiilor sau persoanelor singure, fara venituri sau cu venituri foarte mici. Solicitarile s-au primit, in special, din partea acelor familii in care sint mai multi copii, a persoanelor virstnice si a persoanelor singure. O comisie numita prin dispozitia primarului Dumitru Nicolae efectueaza anchete sociale la domiciliile solicitantilor. Cheltuielile necesare acordarii acestor ajutoare sint prevazute in bugetul local si totalizeaza 300 de milioane de lei, pina la sfirsitul acestui an. ALINA COMSA-DURBACA La Spitalul Judetean din Focsani, Nebunii stau la coada pentru a prinde un loc la WC Pe o singura toaleta se bat si doctorii, si asistentele, si bolnavii Bolnavii de la Sectia de Psihiatrie a Spitalului Judetean din Focsani nu au unde sa-si faca necesitatile fiziologice de peste doua saptamini. Bolnavi si cadre medicale, in jur de 70 de persoane, stau la coda pentru a prinde un loc la toaleta. Singura din sectia de spital, care si asa arata jalnic. Acest lucru se datoreaza faptului ca lucrarile angajate in sectie de conducerea celui mai mare spital din judet au fost abandonate. Muncitorii de la firmele de constructii care lucreaza in spital au scos vasele de la toaleta si au inceput sa repare prin sectie, dar lucrarile au fost sistate din dispozitia directorului. Toata tarasenia s-a declansat, conform unor surse din spital, din cauza unor neintelegeri intre sotul sefei de sectie de la psihiatrie si fostul director al spitalului. Se pare ca sotul sefei de sectie, in calitatea sa de director al Directiei de Sanatate Publica Vrancea, a semnat decizia de eliberare din functie a directorului. Personalul medical spune ca este periculos sa scoata bolnavii din sectie si sa-i duca la alte toalete, mai ales ca Psihiatria este izolata de celelalte unitati ale spitalului. Dupa cum a declarat sefa sectiei, doctorita Elena Tocari, nu de putine ori bolnavii, uneori periculosi, au fugit din incinta. In ciuda situatiei prezentate, fiecare salon al spitalului este dotat cu cite un telefon pentru ca bolnavii sa poata tine mai usor legatura cu familiile. Noul director al Spitalului Judetean, Valentin Ochean, spune ca situatia va fi rezolvata in cel mai scurt timp. SILVIA VRINCEANU O "industrie la negru": Meditatiile pentru bac, 20 de milioane de lei pe an In ultimii ani, meditatiile particulare au luat o amploare care nici macar nu se banuia acum zece ani. Pentru majoritatea cadrelor didactice, dar si pentru multi parinti, subiectul este insa tabu. Nimeni nu discuta despre preturi, nimeni nu dezvaluie motive. Parintii aleg aceasta modalitate de pregatire particulara deoarece considera ca elevii nu invata suficient la scoala astfel incit sa fie capabili sa promoveze examenele. In acelasi timp, profesorii sint nemultumiti de salariile mici. Cei mai multi elevi iau meditatii pentru toate disciplinele de examen Sindicatele din invatamint iau apararea cadrelor didactice si se lupta cu Ministerul Finantelor care, de citiva ani, incearca sa impoziteze banii care provin din meditatii. Putini sint cei care au curajul sa accepte fenomenul, sa recunoasca faptul ca cei mai multi dintre elevii care vor sustine examen de absolvire, capacitate sau bacalaureat se pregatesc un an intreg la toate disciplinele incluse in examen. Adica, trei pentru capacitate si chiar cinci pentru bacalaureat. Din cauza ca, in ultima vreme, la licee si in institutiile de invatamint superior admiterea se face si pe baza mediei din cei patru ani ai ultimului ciclu de invatamint, elevii sint interesati sa obtina rezultate cit mai bune. De aceea, parintii incurajeaza meditatiile in particular chiar cu profesorii cu care copiii lor fac cursuri la scoala. Preturile se negociaza in functie de bugetul familiei Preturile practicate in Bucuresti sint mai mari decit cele din provincie pentru ca si pretentiile sint altele, iar concurenta este pe masura. In aceasta toamna, o sedinta de doua ore pentru pregatirea examenului de capacitate are un pret mediu de 50.000 de lei. Daca se fac trei sedinte pe saptamina, cite una pentru fiecare disciplina la care se sustine examen, o familie trebuie sa plateasca 150.000 de lei, ceea ce inseamna peste sase milioane de lei intr-un an scolar. La liceu, situatia este mai complicata deoarece pretul unei sedinte este dublu. Daca se opteaza pentru un profesor de la un liceu de prestigiu, ai carui elevi promoveaza cu siguranta bacalaureatul, costul unei sedinte variaza intre 150.000 si 200.000 de lei. Preturile se negociaza in functie de bugetul familiei. Bacalaureatul se sustine la sase discipline. In afara de disciplina educatie fizica, unde nu este nevoie neaparat de pregatire in particular, mai ramin cinci discipline la care elevul de clasa a XII-a trebuie sa se pregateasca suplimentar. Astfel, un parinte poate plati chiar 500.000 de lei pe saptamina, adica 20 de milioane intr-un an scolar, daca elevul necesita pregatire la toate obiectele. Uneori, profesorul conditioneaza intrarea in examen de pregatirile in particular Multi i-au auzit pe unii profesori spunind ca, pe cit sint platiti, atita treaba vor face in clasa. Daca familia nu are bani de pregatire, atunci elevul trebuie sa fie suficient de istet pentru a prinde din zbor sau a intelege lectia din manual. In cazul in care si l-a putut cumpara. Adevarul este ca, oricit de saraci ar fi unii parinti, sacrificiile lor sint imense. De cele mai multe ori ei se imprumuta de la leafa la leafa pentru a plati meditatorii copilului. Exista si cazuri, ce-i drept mai rare, cind profesorul conditioneaza intrarea in examen de pregatirile in particular. Chiar in cazul in care profesorul isi da silinta la catedra, parintii si elevii incep, inca din primele zile ale clasei a VII-a sau a XII-a, sa dea telefoane si sa caute meditatori. DIANA IONITA Centrul Scolar Gura Humorului, sansa normalitatii pentru copiii cu deficiente mintale Centrul Scolar Gura Humorului gazduieste 900 de copii cu deficiente mintale din judetele Suceava si Botosani, care sint scolarizati in 74 de clase, de la clasa I pina la anul IV de profesionala. In 1990 au inceput sa soseasca numeroase transporturi de ajutoare materiale pentru scoala. Tot atunci a fost numit ca director Mihai Ciocoiu, cel care conduce si astazi Centrul Scolar Gura Humorului. Ajutoarele umanitare au dus la imbunatatirea considerabila a conditiilor de cazare, a garderobelor copiilor si a hranei. Scoala a fost dotata cu o centrala termica proprie pentru a nu mai depinde de societatea locala de utilitati. Apoi, construirea unei sere a insemnat deschiderea actiunilor de autofinantare. Trei ateliere in care elevii invata meserie Conducerea Centrului Scolar Gura Humorului a incercat, din 1993, sa-i ajute pe tinerii absolventi sa aiba o sansa in viata si dupa terminarea scolii. In acel an s-au infiintat trei ateliere care aveau sa functioneze in cadrul unei scoli profesionale. Trei ateliere: timplarie, croitorie si cofetar - patiser, construite si dotate in proportie de 95% din resursele proprii ale scolii. La aceste ateliere, elevii invata meserie. Mai toata timplaria realizata de atunci in scoala este opera elevilor. Fetele cos si pot onora chiar comenzi ale unor firme. Baietii timplari tin si ei pasul. Rezultatul - venituri la bugetul scolii. Iar cea mai recenta dovada a faptului ca aici se invata meserie adevarata este si un concurs organizat in aceasta vara la Gura Humorului. O societate comerciala si-a deschis un atelier de croitorie si a organizat un concurs pentru a angaja 50 de muncitoare. Dintre cele 300 de concurente, primele 9 clasate au provenit de la Centrul Scolar Gura Humorului. Cea mai moderna sala de sport din judet O parte dintre copiii acestei scoli sint orfani sau abandonati de parinti, asa incit nu au unde pleca dupa absolvire, existind riscul ca ei sa ingroase numarul infractorilor. Pentru ca toata munca depusa cu acesti copii sa nu fie zadarnica, la Centrul Scolar Gura Humorului s-au construit, in afara scolii, gratie unor sponsori generosi, trei case a cite 12 locuri fiecare, in care sa locuiasca absolventii orfani. Ei stau aici un an, doi, trei, pina cind isi gasesc un serviciu, pina considera ca se pot descurca singuri in viata. Mihai Ciocoiu ne-a spus ca in aceasta toamna s-a intors la scoala si este gazduit intr-o astfel de vila un absolvent care are familie, dar care nu s-a putut adapta. El a fost primit inapoi si munceste acum, ca timplar, pentru scoala. Nu a fost refuzat pentru ca toata sudoarea dascalilor, pe parcursul a 12 ani, ar fi fost inutila. Rezultatele excelente obtinute in recuperarea copiilor si integrarea lor in societate nu au putut lasa indiferent forul tutelar, Ministerul Educatiei Nationale. Astfel ca, in urma cu patru ani, MEN a aprobat un proiect indraznet al conducerii scolii, si anume construirea unei sali de sport (cea mai mare si moderna din judet), cu tribune ce pot gazdui 400 de spectatori, cu spatii pentru fizioterapie si cultura fizica medicala etc. O serie de cluburi sportive din judet si-au manifestat deja intentia de a disputa meciurile de handbal, volei sau baschet aici. Contra cost, bineinteles, ceea ce va aduce alte venituri scolii. Totusi trebuie precizat ca aceasta sala este in primul rind pentru elevii scolii. In premiera, un laborator de informatica pentru copiii cu deficiente mintale Acest an scolar mai aduce insa o premiera pentru Centrul Scolar Gura Humorului. Pe linga amenajarea unui cabinet medical foarte bine dotat si a sase saloane pentru copiii cu afectiuni medicale mai grave, din aceasta toamna, la centrul scolar functioneaza un laborator de informatica. Calculatoarele au fost donate de Fundatia umanitara Casa Helvetia, din Suceava, fundatie care a donat si lemnul din care ucenicii scolii au realizat mobilierul pentru laborator. "In acest laborator, copiii vor putea sa-si dezvolte o serie de dexteritati cu accent pe orientarea spatiala si corectarea deficientelor de scriere", ne-a spus Mihai Ciocoiu. Laboratorul are, de asemenea, si rolul de a stimula competitia intre elevi. Pentru ca, intr-o prima faza, grupele care vor intra in laborator vor fi formate din elevii cei mai disciplinati si cu cele mai bune rezultate la invatatura. Desi cele care circula repede sint vestile rele, si nicidecum cele bune, despre performantele obtinute la Gura Humorului s-a auzit si in alte judete ale Moldovei. Caci nu inseamna putin lucru sa iei un copil de sase ani, cu deficiente mintale, sa lucrezi cu el zi si noapte, iar dupa 12 ani de scoala sa fie un tinar normal, civilizat si chiar cu o meserie in care este bine pregatit. TIBERIU AVRAM Ninsori abundente, in ajunul Craciunului Zapada adevarata se va asterne asupra tarii abia din a doua jumatate a lunii decembrie, sustin meteorologii. Conform prognozei, incepind cu 22 decembrie vor cadea ninsori in toate regiunile. "In nordul si centrul teritoriului, precum si la munte, pot cadea precipitatii sub forma de ninsoare si in prima jumatate a acestei luni. Dar adevarata ninsoare va cadea cu putin inainte de ajunul Craciunului", ne-a declarat Vladimir Ivanovici, director stiintific la Institutul National de Meteorologie si Hidrologie. Acesta este de parere ca, in luna decembrie, perioadele geroase nu vor fi lungi. Ele vor alterna cu perioade ceva mai calde, propice formarii poleiului. Prognozele de lunga durata arata ca in ianuarie, pe fondul unor fluctuatii termice insemnate, va fi posibil un interval geros, in regiunile intracarpatice, in partea a doua a lunii. Temperaturile minime cele mai scazute pot cobori si sub minus 20 de grade Celsius in Maramures, Transilvania si norsul Moldovei. Temporar, stratul de zapada va fi prezent in centrul si estul tarii, unde vor fi si ninsori viscolite. EUGENIA MIRCESCU Vaccinurile gripale orale nu sint eficiente Desi in farmacii se gasesc si vaccinuri gripale orale, acestea nu si-au dovedi eficacitatea in lupta impotriva gripei, a spus dr. Viorel Alexandrescu, seful Centrului National de Referinta pentru Gripa de la Institutul Cantacuzino. "Organizatia Mondiala a Sanatatii nu recomanda impotriva gripei decit vaccinurile injectabile. Populatia trebuie sa se vaccineze antigripal numai cu aceste vaccinuri, care au intrat pe piata dupa ce au fost avizate de Agentia Nationala a Medicamentului", a precizat dr. Alexandrescu. Vaccinurile orale, cum ar fi Imunogrip sau Oscilococcin, nu sint eficiente. Cele recomandate sint doar cele preparate din tulpinile virusilor care circula in sezonul gripal respectiv. Anul acesta vor fi probabil mai multe cazuri de gripa decit in anii trecuti, avertizeaza specialistii, apentru ca din cele trei tulpini de virusi identificati - doua sint noi (Moscova si Noua Caledonie). Pentru a fi eficienta, vaccinarea antigripala trebuie sa fie facuta pina la sfirsitul lunii decembrie a acestui an, au precizat medicii. ( T.D. ) Inviat dupa o coma de 40 de zile Marian Dobre, in virsta de 37 de ani, din Braila, s-a zbatut intre viata si moarte timp de 40 de zile la Spitalul "Sf. Apostol Andrei" din Galati, dupa ce, pe 22 octombrie, a fost victima unui accident rutier. Accidentul s-a petrecut pe DJ 221A, cind autoturismul cu numarul de inmatriculare GL-02-EAJ, condus de Laurentiu Chiriac (23 de ani), din Tecuci, judetul Galati, l-a izbit in plin pe Marian Dobre care mergea pe trotuar. Inainte de a ajunge la spital, victima a cazut in coma si, pentru ca nu avea acte, autoritatile nu au reusit sa-i descopere identitatea. In prezent, starea de sanatate a lui Marian Dobre s-a stabilizat, el fiind transportat de la Galati la Braila, si se afla acum sub ingrijirea medicilor Sectiei Anestezie-Terapie Intensiva de la Spitalul Judetean Braila. STEFAN CATALIN IORDACHE Un mort si doi raniti in Gara Beclean pe Somes Politia Transportui Feroviare din Bistrita-Nasaud va incepe o ancheta pentru a stabili cauzele accidentului de vineri seara din Gara Beclean pe Somes, soldat cu un mort si doi raniti, a declarat seful Politiei amintite, colonelul Ioan Rusu. "Gravitatea evenimentului impune declansarea unei anchete minutioase", a mai spus col. Rusu. Accidentul a avut loc, se pare, din cauza aglomeratiei din Gara Beclean, unde au sosit, in acelasi timp, doua trenuri din directii opuse, pe liniile 4 si 5. Forfota de pe peronul comun al celor doua linii a facut ca trei persoane sa fie impinse pe sine. Ion Blaga (32 de ani) a murit pe loc, fiind decapitat, Maria Balogh, in virsta de 68 de ani, a ajuns la Spitalul Judetean Bistrita-Nasaud, cu diagnosticul traumatism cranio-cerebral deosebit de grav, iar Gheorghe Hodoran (18 ani), din Nasaud, ranit grav, a fost internat la Clinica de Neurochirurgie din Cluj-Napoca. Seful Politiei Transporuri Feroviare Bistrita-Nasaud a precizat ca vor fi verificati atit mecanicii celor doua locomotive, pentru a stabili viteza cu care trenurile intrau in gara, cit si impegatul de miscare si ceilalti martori, dupa care va fi intocmit raportul pe care Politia Feroviara il va preda Procuraturii. ( T.D. ) Tragedii pe sosea Trei morti si un ranit grav, pe DN Pitesti - Slatina Pe 1 decembrie seara, din cauza cetii, doua vehicule s-au ciocnit violent pe raza comunei Cerbu, pe DN Pitesti - Slatina. Eugen Nita din Pitesti, in virsta de 42 de ani, a pierdut controlul volanului, iar autoturismul Lada AG-03-EPR s-a oprit direct sub un camion care transporta varza, condus de George Cumpanasu din Craiova, in virsta de 37 de ani. Eugen Nita a murit pe loc, dupa ce Lada lui s-a transformat in armonica sub greutatea camionului. Impactul deosebit de dur a condus la rastunarea camionului, citeva tone de varza imprastiindu-se pe sosea. Soferul camionului n-a patit nimic, dar alti trei pasageri, care erau linga el in cabina, au fost catapultati afara. Dintre cei trei pasageri ai cabinei, Nicoleta Cica (39 de ani), din Craiova, si unul dintre barbati, Gherman Danut (34 de ani), din Craiova, au murit pe loc. A scapat doar pasagerul care ocupa locul de linga sofer si care a fost ranit grav sub tonele de varza. GABRIEL MARICA Doi morti si cinci raniti, in Dolj Seful de post din comuna Bucovat, judetul Dolj, a fost anuntat ieri dimineata, in jurul orei 3.30, de la Spitalul Judetean ca pe drumul comunal Bucovat-Palilula s-a produs un accident de circulatie cu doi morti si cinci raniti. La ora 0.30, Nicolae Georgica, in virsta de 32 ani, s-a izbit cu Dacia sa de un stilp din beton la intrarea in satul Palilula. In autoturism se aflau sapte persoane si se presupune ca soferul n-a mai putut sa evite impactul, in urma caruia au decedat soferul si Andrei Marin (34 de ani), fiind foarte grav ranite alte cinci persoane: Gabriel Vilvoi (26 de ani), Sorin Speriatu (23 de ani), Dana Nicola (20 de ani), Alina Nicola (19 ani) si Andrei Ionescu (18 ani), toti fiind din satul Palilula. Cei sapte pasageri au fost dusi la spitalul din Craiova de un sofer care a trecut prin zona, la aproape trei ore dupa eveniment. ION SPANU Soferul unui TIR a fost carbonizat Un TIR incarcat cu bumbac a ars simbata dupa-amiaza in apropierea comunei Ciineni. Autotirul, cu numarul de inmatriculare B-518802-04, care tracta o semiremorca, circula dinspre Sibiu spre Rimnicu-Vilcea pe Valea Oltului. Din neatentie, soferul s-a izbit de un parapet din beton, s-a rasturnat si a luat foc. Soferul a fost pur si simplu carbonizat in urma accidentului, astfel incit la fata locului nu s-au gasit decit citeva fragmente de oase. Urmeaza sa se stabileasca identitatea soferului si firma careia i-a apartinut TIR-ul. Exista indici ca aceasta firma ar fi SC Simpotrans SA Afumati din Ilfov. MIRELA MANU Gheorghe Vina a fost lovit de un Aro si omorit de un Mercedes Un taran din comuna Frumusita, judetul Galati, a murit, la sfirsitul saptaminii trecute, dupa ce a fost lovit de doua masini, pe DN 26. Gheorghe Vina, in virsta de 32 de ani, se intorcea acasa, baut zdravan. Sateanul conducea o caruta trasa de un magar. In dreptul unei ulite, Vina a incercat sa intoarca atelajul. Animalul insa, se incapatina sa il asculte, iar stapinul, nervos, l-a lovit cu biciul. Drept urmare, magarul a "parcat" caruta in mijlocul soselei. Un autoturism marca "Aro", condus de Florin Buturca (23 de ani), sofer la o societate comerciala din acelasi judet, a lovit in plin caruta si l-a proiectat pe Vina in mijlocul soselei. In momentul in care Buturca a coborit sa ii acorde primul ajutor, proprietarul magarului a fost lovit de un autoturism Mercedes. Soferul masinii de fabricatie germana, medicul veterinar Toader Felea (56 de ani), nu a observat la timp accidentul anterior si l-a izbit in plin pe Vina, care a decedat pe loc. ( P.C., D.N. ) Filpea - satul in care casele se vind cu morminte cu tot Ciudateniile se tin lant intr-un sat de munte din zona Toplitei, pe numele sau Filpea. Aici fiecare familie isi ingroapa mortii in curte. Linga case se vad crucile aliniate frumos. Morminte. Sint numai patru copii care merg la scoala si, desi sint in clase diferite, invata toti in acelasi timp, in aceeasi clasa cu acelasi invatator. Ca acum o suta de ani. Iar locuitorii spun despre ei ca: "Lumea merge inainte, noi raminem pe loc". "Asa ne-a invatat parintele" Propriul cimitir in curte. Traditia a inceput dupa primul razboi mondial. Preotul a fost cel care i-a sfatuit pe oameni sa nu se mai duca la cimitirul satului: "Era drum lung de facut de unde venea parintele pina acasa la oameni si apoi la cimitir. Asa ca ne-a invatat sa ne ingropam mortii in curte. Asa venea numai pina acasa pentru a sluji. Acum, la noi in curte sint parintii si bunicii nostri. Dar nu chiar linga casa. Sint vreo 15 metri pina la ei", ne spune Ioan Ciubuca; unul dintre batrinii satului. Crucile stau in picioare, iar cimitirul improvizat pentru familia Ciubuca mai are locuri. Deocamdata, linga mormintele lor mai sint citeva cruci. Ale fostilor proprietari. Cine cumpara o casa in zona, o ia cu morminte cu tot. La Filpea se ajunge greu. Trenul personal care face legatura intre Miercurea Ciuc si oraselul Toplita face o halta la Sarmas Runc. O localitate ascunsa de paduri si dealuri inalte. Cine coboara aici din tren nu vede in fata decit camera micuta a femeii care dirijeaza trenurile. In rest, pustiu cit vezi cu ochii. Un deal abrupt, impadurit, care seamana foarte bine cu peretele unui munte. O cararuie invizibila de jos, de la poale, care urca spre cer. Dupa numai 10-15 minute de mers, padurea se termina. Si drumul cu aspect de munte la fel. Incepe brusc satul risipit de munte. Este Filpea Casutele din lemn stau "ghemuite" in mijlocul curtilor generoase, stropite cu insemnele negre ale principalei ocupatii care ii indestuleaza pe oamenii din zona. Cresterea oilor. Pe maidan, ciini ciobanesti. Acum citeva saptamini, lupii au ucis peste 20 de oi de la stina. TV cu baterie de Dacia Oamenii din zona au multe probleme. Desi traiesc bine din munca lor, ca au multe animale si pamintul e bun, ei au ramas parca imobilizati in timp, in urma cu o suta de ani. Nu exista curent electric. Singurele posibilitati sint lampa cu gaz sau luminarile. Televizoarele oamenilor merg din cind in cind pe baza bateriilor de Dacia. Nu ca ar avea masini. Doar baterii. Ciubuca Ioan este unul dintre oamenii de frunte ai satului. El a alergat peste tot ca sa faca rost de lumina. Inutil insa. Nepotica lui de numai 5 ani, Alexandra isi face in continuare lectiile la lumina palida a lampii cu gaz. Sticla se sparg o data la doua, trei zile, ca e prost lucrata, si oamenii trebuie sa o inlocuiasca mereu. Ioan, bunicul Alexandrei, este cit se poate de revoltat si nu cedeaza cu nici un chip in incercarile sale repetate de a determina autoritatile sa instaleze curent in toate casele din sat: "Aici traiau 200 de familii in Ô40. Acum am ramas numai 100. A fost un sat foarte bogat, cu tarani instariti. Tocmai de-asta au incercat comunistii sa ne izoleze. N-am mai avut voie sa construim. Ne-au spus sa ne mutam pe linga strazi daca vrem curent. Dar noi nu am vrut. Aici sint paminturile noastre. La revolutie ni s-a promis ca toate casele vor avea curent electric si nici una nu va mai fi demolata. De atunci pina acum numai o parte din sat, casele de-acolo din zare au obtinut curent. La noi nu e nici o speranta. "E drept ca la noi copiii scriu cu lampa pe masa, dar au iesit oameni destepti din satul asta. Presedintele Curtii de Apel din Tirgu-Mures e de aici, mai e un baiat care a ajuns colonel la pompieri in Miercurea Ciuc, altul a facut Academia Militara si asa mai departe. Nu sintem oameni prosti, dar sintem foarte izolati", spune necajit batrinul. Asezare de batrini Sotia lui Ioan, Silvia, ar vrea ca si copiii ei sa fie in pas cu restul lumii: "Ce sa vorbeasca si copiii nostri cind ajung la oras? Se duc la facultate sau la liceu si vorbeste lumea acolo de o emisiune, de o dezbatere televizata, un film... Ei trebuie sa stea stingheri si sa taca. Si eu la fel. Aici mergem la oi si atit. Cum sa facem conversatie? Ziarele le putem citi de doua ori pe luna doar. Cind ajugem pina in oras. Noi tot avem vreo 20-30 de carti in casa, dar sint oameni aici care n-au "frunzarit" un ziar vreodata", spune Silvia. Pentru toate aceste motive, tinerii pleaca de pe paminturile bogate si gospodariile instarite ale parintilor. Case solide parasite sint la tot pasul. Au ramas doar batrinii. Si din aceasta cauza, la scoala din sat nu mai merg decit patru copii. Cite unul pentru fiecare clasa. Toate clasele fac orele in acelasi timp, in aceeasi clasa. Invatatorul nu poate face ore cu un singur copil. Oamenilor nu le mai ramine decit sa se descurce ca si pina acum. Sa traga manual de galetile cu apa ca sa scoata apa din fintina. Baie isi vor face in continuare in lighean: "Cum ne spalam? Incalzim apa pe soba, la lemne, punem ligheanul in mijlocul camerei, ne bagam in el si ne spalam", spune Silvia, zimbind cu tristete. Asemenea ei fac toti ceilalti locuitori din satucul transilvan. Si din cind in cind, oamenii se mai duc la marginea curtii sa-si ingrijeasca mormintele. LAURA LICA Vineri, la Hollywood Multiplex, "Dinozaurul" le-a adus jucarii copiilor din familiile sarace Peste o suta de familii nevoiase au beneficiat de actiunea caritabila organizata vineri, la Hollywood Multiplex, de "Evenimentul zilei", Organizatia "Salvati copiii" si GlobCom Media. Toti copiii pina in 14 ani puteau intra la filmul Disney "Dinozaurul" daca donau cel putin o jucarie copiilor orfani si celor din familiile sarace. O suta de copii care au dorit sa vada filmul au adus peste patru sute de jucarii ce urmeaza a fi primite de micutii care nu s-au prea bucurat pina acum de sosirea lui Mos Craciun. La rindul lor, copiii "donatori" au fost rasplatiti cu ciocolata de la S.C. Universal Coop, biscuiti de la Ro-Star, oua Kinder, snack-uri de la Star Foods, carti de la Editura Edmond si pachete Colgate "Junior". CORNELIA POPESCU Concerte la inceput de saptamina: Sing Sing BB cinta in Backstage, si Andries la TNB Asta-seara, trupa dance Sing Sing BB lanseaza un nou maxi-single. Evenimentul se va desfasura in Backstage, unde Cristina, Feri si Asi vor sustine un concert in care vor prezenta piesele de pe noul album, dar si melodii deja cunoscute publicului. Discul se numeste "Haide cinta!", contine sase piese si este produs de Zone Records. Dupa "100% pentru tine", disc lansat in primavara, acesta este cel de-al doilea album lansat anul acesta de Sing Sing BB. Show-ul din Backstage va incepe la ora 21.00, iar in deschiderea concertului celor de la Sing Sing BB vor evolua doua trupe de succes din muzica dance, Colour Mix si OK. Tot astazi, la Sala Mare a Teatrului National "Ion Luca Caragiale" din Bucuresti, la ora 18.00, are loc un concert sustinut de Alexandru Andries. Acesta continua seria concertelor de sfirsit de an prin care isi promoveaza piesele noi, alternate cu cele vechi, concert la care va participa toata "echipa" de colaboratori ai cantautorului. Show-ul este organizat de Teatrul Excelsior, Fundatia Culturala "Aurel Mitran" si Black Crow Music Production. IUSTINA MUNTEANU 