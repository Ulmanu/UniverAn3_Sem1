 Dupa ce i-a batut pe Rafter si Agassi, Pavel a pus 63.000 de dolari la pusculita Andrei Pavel, cel mai bine cotat tenisman roman al momentului, continua parcursul de senzatie pe care l-a reusit pina acum la "Masters-Series" de la Stuttgart, unul dintre cele mai bogate turnee ATP. Dupa ce miercuri a furnizat prima surpriza, invingindu-l pe australianul Patrick Rafter cu scorul de 7-6 (2), 6-1, Andrei a trecut joi si de favoritul numarul 4 al competitiei, nimeni altul decit Andr? Agassi, fost lider ATP, pe care l-a "lichidat" tot in doua seturi, 6-3, 6-4. De remarcat ca aceasta victorie este prima in cele cinci intilniri ale celor doi tenismani. Astfel, Pavel s-a calificat in sferturile de finala ale turneului dotat cu premii in valoare de 2,95 milioane de dolari, pentru performanta sa de pina acum urmind sa fie rasplatit cu circa 63.000 de dolari si 25 de puncte ATP. Pavel urma sa-l intilneasca in sferturile de finala ale turneului pe sud-africanul Wayne Ferreira. Meciul, disputat ieri, s-a terminat dupa inchiderea acestei editii. HORIA HASNAS Rapid promite Otelului agent termic din belsug Dupa ce, in urma cu doua etape, l-a dat afara pe Iordanescu de la Rapid, Halagian poposeste azi din nou in Capitala, de aceasta data in Ghencea, pentru a-l intilni pe fostul sau elev de la FC Olt si Steaua, Victor Piturca. Miine, Rednic debuteaza ca "principal" in fata propriilor suporteri, cu Otelul, intr-un meci care se anunta cam murdar, avind in vedere ca oaspetii beneficiaza de apa calda din an in Paste, dupa cum spune "MM" Stoica. Totusi, gazdele au promis ca, la final, vor asigura agent termic din belsug elevilor lui Ticleanu. Aflata intr-o puternica revenire, "haita" lui Dinu ataca birlogul lui Tata Jean, "Lordul" prezentindu-se la intilnire cu un "minus 3" neasteptat in "clasamentul adevarului". In rest, Titi Dumitriu merge in pragmaticul Brasov, Petrolul pofteste la Magiunul Sucevei, in timp ce Nationalul isi va mai adauga trei puncte in dauna condamnatilor de la Gaz Metan. Craiovenii pindesc un pas gresit al Stelei pentru a reveni pe primul loc, insa pentru asta trebuie sa invinga Bacaul, o echipa care, in ultimele trei sezoane, a cistigat de fiecare data in Banie. BOGDAN GHEORGHE Rada: "Pe aia de la Baia Mare ii batem si la unu noaptea" "Daca ne sculam, si la ora unu noaptea ii batem pe aia de la Baia Mare", a spus ieri Marian Rada, directorul sportiv al echipei Rapid, formatie care se va intilni cu liderul Seriei a ll-a a Diviziei B, miercuri, in "optimile" Cupei Romaniei la fotbal. Acesta a fost raspunsul oficialului giulestean dupa ce a fost intrebat de ce Rapid a acceptat sa joace la Baia Mare, desi avea posibilitatea alegerii unui teren neutru. "Rapid doreste sa popularizeze fotbalul. La Baia Mare, oras care este vecin si cu locurile natale ale lui George Copos, va fi multa lume pe stadion. Daca jucam in alta parte, spectatorii ar fi fost mult mai putini. Noi asa sintem. Ne place sa promovam acest fenomen. Este si un ajutor. Chiar si pe Dinamo o ajutam, daca se afla intr-o situatie delicata, si am fi acceptat sa jucam in Soseaua Stefan cel Mare", a punctat Rada, cel care ocupa si rolul de "secund" al gruparii de sub Grant. Referitor la partida de miine, cu Otelul Galati, conducatorii feroviari au precizat ca este nevoie de o victorie care sa dovedeasca faptul ca "egalul cu Steaua nu a fost un foc de paie". LAURENTIU CIORNEI Nasu' a batut in cuie programul "tricolorilor" Romania lui Bölöni va infrunta Algeria lui Radulescu Partida amicala de fotbal Romania-Iugoslavia, programata pe 15 noiembrie, la Bucuresti, va fi condusa de arbitrul turc Mustafa Culcu. "Centralul" va fi ajutat la cele doua tuse de doi asistenti romani, Nicolae Grigorescu si Valeriu Argaseala. Desemnat ca rezerva, Constantin Zotta va completa brigada care urmeaza sa oficieze la acest meci. De asemenea, Federatia Romana de Fotbal a hotarit ca meciul amical dintre selectionatele sub 20 de ani ale Romaniei si Italiei, programat la 14 noiembrie, pe stadionul "Cotroceni", sa fie condus de arbitri autohtoni. La centru va oficia Alexandru Tudor, cel mai valoros "cavaler al fluierului" din Romania in acest moment, iar la cele doua tuse vor oficia Dan Lazarescu si Nicolae Marodin. Vali Ionita este rezerva. Mircea Sandu, presedintele FRF, a batut ieri in cuie turneul in Cipru pe care s-a straduit sa-l perfecteze pentru selectionata divizionara a Romaniei la inceputul anului viitor. "Tricolorii" lui Bölöni vor participa, intre 25 februarie si 1 martie, la un "patrulater" alaturi de nationalele Austriei, Ciprului si Ucrainei. De asemenea, tot ieri s-a definitivat si turneul din Algeria, pe care fotbalistii din campionatul intern il vor efectua luna viitoare. Romania urmeaza sa infrunte la 5 decembrie prima reprezentativa a Algeriei (pregatita de Mircea Radulescu), iar la 9 decembrie - o selectionata divizionara a tarii africane. MATEI UDREA O data cu suspendarea, "MM" Stoica s-a ales si cu o viroza "Daca am mai multa carte decit cineva, nu e bine sa o declar public" Mihai Stoica, presedintele sectiei de fotbal de la Otelul Galati, nu va mai putea reprezenta oficial clubul de pe Dunare deoarece a declarat, in urma cu doua saptamini, ca "avem un campionat mizerabil", iar despre Dumitru Dragomir a spus ca "nu poate fi reprezentantul sau pentru ca nu are liceul terminat". Comisia de Disciplina a Ligii l-a suspendat joi pe "MM" pina la finalul campionatului, iar la sfirsit galateanul a dat o explicatie originala: "Am justificat la comisie afirmatia cum ca am avea un campionat mizerabil, dar toata lumea a zimbit. Am spus ca e normal sa fie asa pentru ca la noi, cel putin doua luni pe an, lipseste agentul termic si e greu pentru fotbalisti sa fie curati". In drum spre Galati, "MM" a luat la pachet si o viroza respiratorie, care il tine in casa. Intre doua aspirine si un ceai fierbinte, Mihai Stoica a acceptat sa vorbeasca despre sanctiunea primita de la Liga. "N-am condus nici Victoria, nici FC Olt" Ironia dumneavoastra, altfel reusita, mascheaza frica de a va mentine declaratiile anterioare? Consider ca este mai bine sa ma opresc aici. Daca o tin in ritmul asta, probabil o sa ajung la ani buni de suspendare. Istoria s-a scris deja. Don Quijote n-a sfirsit aici. Am citit si eu Cervantes si stiu cum e... Mitica Dragomir va este inferior fiindca nu cunoaste diagrama fier-carbon? Nu la asta m-am referit. Poate ca nu a fost bine ca am uzat de cunostintele mele superioare si imi reprosez acest lucru. Daca am mai multa carte decit cineva, nu trebuie sa o declar public. V-ati referit la management in fotbal? Am opt ani de experienta in acest sport. Si in cel profesionist, nu in oricare. De cind ni s-a impus fotbalul profesionist, in 1992 - acesta este adevarul, ni s-a impus -, cred ca am facut si eu ceva. Nu am condus nici pe Victoria si nici pe FC Olt ca altii si, oricit de modest as fi, nimeni nu poate contesta comportarea Otelului Galati in acest deceniu. In privinta inteligentei, la fel de bine cum a venit domnul Dumitru Dragomir cu dovezi - vezi diploma de bacalaureat -, pot sa aduc si eu niste probe din domeniul activitatii mele studentesti. Am avut la admiterea in facultate cea mai mare medie din tara, iar lucrarea de diploma a fost notata cu 10. Manageriatul in fotbal dupa 1990 e altul decit cel dinainte de revolutie. "Mi-e frica sa deschidem scorul in Giulesti" Sotia dumneavoastra ce parere are despre Mitica Dragomir? Ea este inginer, merge la birou si nu prea citeste presa de specialitate. Sotiei mele ii place sa citeasca altfel de publicatii. Marcel Lica nu a luat nici o suspendare dupa meciul Otelul - FC National. Aveti ceva de comentat? M-am plictisit, pe cuvint. Ii lasam pe altii sa se pronunte. Acum citeva sezoane, ati cistigat cu 4-3 in Giulesti. Cit agent termic mai trebuie sa treaca prin calorifere ca sa repetati un asemenea rezultat? Singurul lucru de care ma tem este sa deschid scorul. In ultimele trei etape am condus pe tabela de marcaj si am pierdut. Sper sa ma fac bine si sa obtinem cel putin un punct in Giulesti. DANIEL NAZARE Dupa 15 ani de suprematie, Kasparov a pierdut titlul mondial la sah in fata lui "Vlad Tepes"! Vladimir Kramnik, noul campion, a fost ucenicul lui Garri Rusul Garri Kasparov a pierdut titlul de campion mondial la sah, fiind invins de Vladimir Kramnik, compatriotul sau. Kasparov, care detinea titlul suprem din 1985, a remizat joi seara, cu piesele albe, in partida a 15-a din cele 16 pe care le programeaza finala Campionatului Mondial de la Londra. Dupa aceasta remiza, scorul este de 8,5 - 6,5 in favoarea lui Kramnik, iar rezultatul ultimei partide nu mai poate influenta in nici un fel infringerea lui Kasparov. In partida a 15-a, incheiata la mutarea cu numarul 38, Kramnik a dat din nou dovada unei aparari extrem de ermetice, iar la sfirsitul partidei el si-a aratat pentru prima oara emotiile, ridicind bratele in aer in semn de bucurie. De altfel, campionul ultimilor 15 ani nu a contestat deloc succesul mai tinarului sau compatriot, care a reusit sa cistige doua din cele 15 partide. La 5 ani, Kramnik juca sah cu profesionisti Noul campion mondial, Vladimir Kramnik, este nascut pe 25 iunie 1975 in localitatea rusa Tuapse, de pe malul Marii Negre. Tatal sau este sculptor, iar mama, profesoara de muzica. La virsta de 5 ani el juca deja sah la un club cu profesionisti, iar la 11 ani a obtinut norma de maestru, fiind cooptat apoi la cunoscuta scoala Botvinnik. A cucerit titlul de campion mondial la cadeti si la juniori, fiind apoi membru al echipei de sah a Rusiei, cistigatoare a Olimpiadelor de la Manila (1992), Moscova (1994) si Erevan (1996). Din 1995, el s-a aflat mereu intre primii trei sahisti ai lumii. Printre antrenorii lui s-au aflat tatal sau si insusi Garri Kasparov. De altfel, Kasparov a avut o influenta deosebita asupra lui Kramnik, amindoi facind parte din echipa olimpica a Rusiei. Apoi, Kramnik a fost unul dintre analistii lui Kasparov la meciul de la New York, pentru titlul mondial, contra indianului Anand. Anul acesta, Kramnik a publicat o carte autobiografica, intitulata "Viata mea si jocurile", impreuna cu Iakov Damski, un experimentat comentator TV. De remarcat ca porecla noului campion mondial este "Vlad Tepes"! ANDREI BESUTIU 