 Flick-flack Cohn conduce un Mertan cu televizor Vladimir Cohn, vicepresedintele Consiliului de Administratie de la FC Dinamo, a participat ieri la ultima parte a antrenamentului bazat pe forta, sedinta de pregatire pe care "ciinii rosii" au efectuat-o de dimineata, pe stadionul din Sos. Stefan cel Mare. Cohn s-a intretinut cu jucatorii, s-a amuzat vazindu-l pe "secundul" Cornel Talnar cum a dat de zor ture de teren pentru slabire si a parasit incinta stadionului vorbind in limba engleza la telefonul mobil. Oficialul dinamovist a plecat din "Groapa" cu automobilul proprietate personala, un Mercedes facut la comanda. Masina este prevazuta cu televizor si cu CD player. (D.C.) Alaves domoleste "diavolul milanez" Deportivo Alaves a cucerit turneul de fotbal "Diputacion Foral de Alava", dupa ce a invins, duminica seara, in finala competitiei, pe AC Milan cu scorul de 1-0 (1-0). Golul bascilor a fost marcat de Geli in minutul 21. Invitatia la turneu a apartinut gruparii din Vitoria, dupa ce italienii au obtinut serviciile lui Javi Moreno si Cosmin Contra, care s-au transferat de la Deportivo Alaves la AC Milan. "Gurita" n-a evoluat pentru ca era selectionat la nationala Romaniei, in timp ce Javi Moreno a fost titular pe tot parcursul meciului. Bogdan Mara, jucatorul celor de la Alaves, a evoluat in primele 45 de minute, avind o prestatie buna.(D.N.) Batistuta a vindut oua Fotbalistul argentinian Gabriel Omar Batistuta, unul dintre cei mai de temuti atacanti din fotbalul mondial, a recunoscut ca in perioada adolescentei sale a muncit foarte mult pentru a-si asigura bani de buzunar. "Am vindut oua, gaini si lapte la coltul strazii. Nu-mi este rusine sa recunosc. Atunci eram foarte sarac, iar acum sint bogat. Consider fundamentala notiunea de sinceritate si onoare - sint doua lucruri dupa care ma ghidez in viata. Cind cineva ma minte, incep sa-l urasc", a declarat Batistuta, care evolueaza de un sezon la AS Roma, campioana Italiei.(D.N.) Doi ani de vacanta in Drumul Gazarului Comitetul de Urgenta al FRF a hotarit ieri sa puna capat situatiei penibile care dureaza de peste doua saptamini in Seria I a Diviziei B, unde Rocar si Fulgerul Bragadiru se faulteaza reciproc atunci cind le vine rindul sa joace meciurile de pe teren propriu. Gigi Netoiu si Gheorghe Florea, patronii celor doua echipe, se lupta pentru acelasi stadion, pe care l-au inchiriat de la Uzina SC Rocar. Pentru a nu mai exista lupte de strada intre jandarmi, bodyguarzi si conducerile celor doua cluburi, Comitetul de Urgenta a dispus ca baza din Drumul Gazarului sa fie scoasa din circuitul fotbalistic in urmatorii doi ani. In acest fel, Fulgerul si Rocar se vad obligate sa caute alte stadioane unde sa-si dispute meciurile. Sefii FRF si ai LPF au luat aceasta decizie ieri dimineata, inainte sa plece spre Budapesta. (M.U.) Florin Tene se lasa de fotbal Dinamo i-a oferit functia de antrenor cu portarii la juniori si tineret Conducerea clubului FC Dinamo i-a propus lui Florin Tene sa preia functia de antrenor cu portarii la toate echipele de juniori si la formatia de tineret. Tene, care a sosit prima oara la Dinamo in urma cu 25 de ani, a anuntat ca se retrage din activitate, la virsta de 33 de ani. "Timp de doua zile, la Bucuresti, am purtat tratative cu o echipa din Israel, insa nu a iesit nimic. Mai astept trei-patru luni, sa vad daca soseste vreo oferta. Am vorbit cu mai multi impresari, iar daca apare ceva, mi-au promis ca ma vor contacta. Cu toate astea, nu mai sper cine stie ce ca o sa revin. Nu vreau sa supar pe nimeni, dar nu as mai juca in fotbalul nostru, pentru ca am un nume si niste pretentii, mai ales ca intr-un an in Germania, Israel sau Cipru se cistiga cit in trei la noi. Eu consider ca mai pot juca un an, doi, dar daca asta e situatia, n-am ce face. Ma voi retrage", ne-a declarat ieri fostul international. Sub comanda lui Gica Mihali Pentru a-si mentine conditia fizica, Tene se pregateste in acest moment cu echipa de tineret, formatie pregatita de fostul sau coechipier, Gica Mihali. "Am doua kilograme in plus fata de greutatea normala, iar acest lucru se simte la alergare", a mentionat Tene. "Cristi Borcea mi-a propus sa semnez contractul si sa ma ocup cit mai devreme cu putinta de juniori si tineret, insa nu ma grabesc sa incep treaba". Tene se declara un dinamovist inrait: "Pe cind aveam opt ani, am venit prima oara pe zgura de la Dinamo. Am debutat in Divizia A in 1986. L-am luat intr-o zi pe Zicu, care are 17 ani, si i-am explicat ca el avea doi ani cind am debutat eu in prima divizie". "Nu eram prieten cu Prunea" Florin Tene s-a luptat multa vreme pentru un post de titular cu Florin Prunea. "A fost o permanenta rivalitate intre noi. Nu eram prieten cu el, nici nu puteam sa fiu. Cu toate acestea, ne-am respectat tot timpul. Am crescut impreuna la Dinamo", a spus Tene, care a mentionat ca nu este obligatoriu ca doi romani sa se inteleaga, dind un exemplu in acest sens: "Asa sintem noi, romanii. Nu ne avem bine nici in strainatate. Am un prieten in Germania, stabilit de vreo 10 ani acolo. L-am intrebat daca tine legatura cu romanii de acolo, insa mi-a zis ca se ocolesc". DANIEL CONTESCU "Mirror" a scris epitaful fotbalului german Presa din Marea Britanie a exultat, dupa victoria istorica obtinuta de Anglia in fata Germaniei, scor 5-1, chiar pe "Olympiastadion" din München. Cea mai inspirata aparitie a fost a tabloidului "Mirror", care a publicat pe prima pagina un epitaf ironic in memoria fotbalului german, insotit de o fotografie sugestiva care infatiseaza manusile, mistuite de flacari, ale portarului Oliver Kahn. Iata traducerea textului: "Pios omagiu adus arogantului, bolnaviciosului, marcatorului din penalty-uri si enervantului fotbal german, care a murit pe Olympiastadion, la 1 septembrie 2001. Profunda necompasiune din partea unui mare grup de fani englezi. Odihneasca-se in pace!". Ferparul e urmat de o Nota Bene: "Corpul neinsufletit al manusilor lui Oliver Kahn va fi incinerat si cenusa va fi dusa in Anglia". MARGARIT BANUTA "Tineretul" deschide azi "dubla" cu Ungaria Ion Moldovan: "Sper sa ajungem la baraj" Selectionatele de tineret ale Ungariei si Romaniei se intilnesc in aceasta dupa-amiaza, de la ora locala 17.30 (18.30 la Bucuresti), pe stadionul "Municipal" din Kecskemet. Chiar daca sansele de a prinde locul doi sint foarte mici, elevii pregatiti de Ion Moldovan par optimisti in perspectiva meciului de azi. "Sper sa ajungem la baraj", a spus "Comisarul", care a adaugat ca isi doreste ca jucatorul Catalin Munteanu sa fie recuperat pina la ora jocului. "Cap de Zmeu" a suferit o accidentare la gamba piciorului drept si este incert. "Nu ma intereseaza declaratiile ungurilor, ci doar sa cistigam", a spus Cernat, care sustine ca reprezentativa noastra este superioara celei maghiare. Emilian Dolha a declarat ca nu este dezamagit de decizia selectionerului Gheorghe Hagi, care a renuntat la serviciile sale pentru echipa mare lasindu-l la tineret. "Sint bucuros ca am fost la seniori. Daca Hagi a hotarit ca este mai bine sa ma aflu la tineret, atunci asa este", considera titularul postului de portar la Rapid Bucuresti. Florin Cernat, vedeta "tricolorilor" mici, a ajuns la cota 23 in dreptul selectiilor in echipa de tineret, fiind urmat de Claudiu Dragan (12). Un debut l-ar putea constitui Adrian Senin, o noutate la formatia pregatita de Ion Moldovan. Palmaresul confruntarilor directe pe tarim maghiar dintre selectionatele de tineret ale celor doua tari este egal: de doua ori s-au impus ungurii, de doua ori "tricolorii", iar doua partide s-au terminat la egalitate. Ultimul meci dintre cele doua nationale a avut loc pe 1 iunie 2001, pe stadionul "Cotroceni", cind jucatorii nostri s-au impus cu 1-0, gol marcat de bistriteanul Sinmartean. DANIEL NAZARE Formatie probabila ROMANIA: Dolha - Marincau, Ghioane, Ghionea - D. Balan, Patrascu, Ov. Petre, Catalin Munteanu (Senin), Semeghin - Cernat, Cl. Dragan. Antrenor: Ion Moldovan Arbitri: Andrejs Sipailo - Adolfs Braga, Adolfs Supe (toti din Letonia) ADI DOBRE i-a asteptat pe baieti la Budapesta Ziaristii unguri invata si ei "decalogul" lui Hagi Dupa o ora de zbor neperturbat de curentii de aer, delegatia oficiala a echipei nationale de fotbal a tarii noastre a sosit la Budapesta fara intirziere, in jurul orei 11.00. "Tricolorii" au fost intimpinati in Ungaria de o vreme superba: soare si 22 de grade Celsius. Cum era de asteptat, conform "decalogului" impus presei de selectionerul Gica Hagi, nici unul dintre fotbalisti nu a discutat cu reprezentantii mass-media. Asemeni unor scolari timizi, citiva dintre jucatori au facut schimb de bezele cu suporterii si cu ziaristii romani care i-au asteptat pe aeroport. Initial, jurnalistii maghiari au ramas surprinsi de raceala jucatorilor nostri, iar apoi si-au exprimat indignarea vociferind pe sala de asteptare a aeroportului. Primul care a terminat formalitatile vamale a fost "capitanul" Gica Popescu, el fiind urmat in drumul spre autocar de "secundul" Gabi Balint. Al treilea s-a itit Hagi, dupa care au "curs" si ceilalti membri ai delegatiei. Cristi Chivu abia cara trei genti de bagaje, una dintre acestea purtind emblema clubului sau, Ajax Amsterdam. Incadrati de doua masini ale politiei, "tricolorii" au strabatut, la bordul unui autocar, toata capitala maghiara, ajungind pina in partea de nord, la Buda, dupa ce au lasat in urma lor Dunarea. Componentii delegatiei s-au cazat la hotelul "Corinthia Aquincum", cotat cu cinci stele, unde "tricolorii" si-au stabilit "cartierul general" si in urma cu trei ani, la precedenta intilnire oficiala de la Budapesta. Aparati de patru "gorile" Cu o jumatate de ora inaintea sosirii delegatiei romane, in sala de asteptare a aeroportului, patru bodyguarzi au captat atentia asistentei prin fizicul lor impresionant. Fiecare dintre acestia avea peste 100 de kilograme greutate si o inaltime ce depasea 1,90 metri. Desi erau imbracati in costume elegante, "gorilele" aratau inspaimintator, unul dintre ei avind un tic nervos - clipea permanent, fapt care i-a facut sa zimbeasca pe cei prezenti. Toti patru au luat sub aripa delegatia noastra oficiala, careia urmeaza sa-i asigure protectia pe toata durata sejurului la Budapesta. Nero isi arata coltii in Ungaria Fotbalistii dinamovisti din componenta lotului national au avut surpriza ca, la iesirea din aeroport, sa dea nas in nas cu Nero, ciinele ciobanesc german al lui Cornel Dinu, managerul general al "ciinilor rosii"! Nero era tinut in lesa de soferul Procurorului, dupa ce fusese adus de la Bucuresti cu autoturismul, cu doar citeva minute inainte ca aeronava "tricolora", in care s-a urcat si Cornel Dinu, sa aterizeze la Budapesta. Ciinele i-a recunoscut imediat pe Florentin Petre (invitatul special al lui Hagi), Adi Mihalcea, Giani Kirita, cu care se juca la fiecare antrenament al echipei Dinamo, pe cind echipa era pregatita de Dinu. "Cei cu tine, ba, pe-aicea?", a incercat "Taranul" sa incropeasca un dialog neconventional cu exemplarul canin. Inedita prezenta a lui Nero la Budapesta se datoreaza faptului ca patrupedul urmeaza sa fie supus unei interventii chirurgicale de cataracta la ochiul drept. Mircea Sandu: "Valoarea isi va spune cuvintul" Mircea Sandu, presedintele FRF, a fost singurul care a spart "legea tacerii". La citeva minute dupa ce s-a cazat la hotel, Nasu' a marturisit ca, dupa parerea sa, demiterea lui Bicskei Bertalan a fost o mare greseala din partea forului de la Budapesta. In legatura cu meciul de miine, Mircea Sandu s-a rezumat la a spune: "Cele mai mari sanse le avem noi. Valoarea noastra isi va spune cuvintul". In continuare, oficialul FRF s-a aratat extrem de optimist, fiind convins ca nationala Romaniei poate prinde si primul loc in Grupa 8, in detrimentul Italiei. Consilierul MTS atirna de FRF Dupa ce a fost demis, Bicskei Bertalan, ex-selectionerul maghiar, a primit din partea federatiei 100.000 de dolari n Pentru prima oara in istoria preliminariilor CM, antrenorul Imre Gellei, promovat de la nationala de tineret in locul lui Bertalan, conduce de pe banca tehnica atit selectionata de senori, cit si nationala mica a Ungariei - Aseara, "tricolorii" s-au antrenat pentru prima oara in Ungaria. Sedinta de pregatire, care a inceput la ora 19.00 (un ceas mai tirziu la Bucuresti), a avut loc pe stadionul pe care echipa Ferencvaros isi disputa meciurile de pe teren propriu, teren pe care, acum trei ani, a evoluat si nationala de tineret ; Cristian Rizea, consilierul ministrului Georgiu Gingaras, a tinut sa se bage din nou in seama, el nelipsind de la nici o deplasare de "interes national". De asemenea, a surprins prezenta in avionul de Budapesta a lui Gigi Netoiu, presedintele echipei Universitatea Craiova. Din delegatie a facut parte, printre altii, si Nicolae Grigorescu, presedintele Comisiei Centrale a Arbitrilor ; Federatia Maghiara de Fotbal a insarcinat-o pe Gyöngyi Gaal sa ii insoteasca pe "tricolori" pe durata sederii acestora in Ungaria. Tinara, in virsta de 27 de ani, e socotita cea mai valoroasa dintre femeile-arbitru din tara vecina si candideaza la un ecuson FIFA. Ienei nu crede ca vor fi prea multi spectatori pe "Nepstadion" Fotbalistii "tricolori" au purces ieri dimineata catre Budapesta, orasul in care miine seara trebuie sa treaca de un rival istoric, nationala Ungariei, pentru a-si atinge obiectivul, accesul la meciul de baraj pentru Cupa Mondiala. Veseli si increzatori in sansele de a obtine o victorie memorabila pe batrinul "Nepstadion", componentii "desantului" condus de selectionerul Gica Hagi au plecat, la ora 11.00, de pe Aeroportul "Baneasa". Surpriza placuta a constituit-o prezenta lui Iulian Filipescu intre cei care au pasit in cursa charter pentru Budapesta. Stoperul spaniolilor de la Betis Sevilla n-a mai jucat de doua saptamini din cauza sechelelor unei rupturi musculare suferite la gemenii piciorului drept, iar in ultimele zile a efectuat doar antrenamente usoare. Medicul echipei nationale, Pompiliu Popescu, a dat asigurari ieri, inainte de plecare, ca "starea de sanatate a lui Felipe este buna" si sint sanse mari ca el sa poata fi refacut pina miine. Duminica seara, Filipescu a si efectuat, de altfel, primul antrenament normal. "Regele" are pregatita si o varianta de rezerva, in cazul in care "spaniolul" va declara, pina la urma, forfait. Solutia poarta numele lui Mirel Radoi, stelistul care i-a mai infruntat cu succes pe atacantii maghiari si la inceputul verii, cind "tricolorii" s-au impus cu 2-0. "Ungurii sint dezamagiti" Jocul sub orice critica al Ungariei la Tbilisi, unde nationala tarii vecine a pierdut simbata cu 3-1 in fata Georgiei, precum si framintarile din tabara gazdelor, care tocmai l-au pus pe liber pe selectionerul Bertalan Bicskei, au dat apa la moara optimismului "tricolorilor". Linistit de turnura pe care a luat-o situatia, Emeric Ienei, directorul tehnic al nationalei noastre, a mentionat ca sint intrunite conditiile pentru prima victorie a Romaniei in Ungaria: "Nu cred ca vor fi foarte multi spectatori in tribune. Ungurii sint dezamagiti ca au ratat din nou calificarea la turneul final". Ienei a refuzat sa dea un pronostic, dar spera ca Romania sa nu mai aiba emotii in ultima partida, cu Georgia. (M.U.) KOPACZ GYULA ia pulsul maghiarilor la ei acasa Lisztes: "Ii vom dedica victoria lui Bicskei" Dupa o sedinta de mai bine de trei ore, Biroul Federal al forului maghiar de fotbal a decis duminica seara, cu unanimitate de voturi, sa-l demita pe antrenorul nationalei, Bertalan Bicskei, chiar daca contractul acestuia urma sa expire pe 31 decembrie 2002. Conducerea tehnica a reprezentativei maghiare a fost incredintata antrenorului de la echipa de tineret, Imre Gellei. "Nu stiu cum o sa rezolv problema, pentru ca marti (n.r. - azi) am meci la tineret, iar miercuri cu reprezentativa mare. Va fi greu atit pentru mine, cit si pentru jucatori. Preiau o echipa bine pregatita, pe care sper sa o conduc la victorie in jocul cu Romania", au fost primele cuvinte ale lui Gellei. "Decizia demiterii lui Bicskei este urmare a evolutiei lamentabile a echipei nationale la meciul cu Georgia. Sper ca socul psihic pe care-l vor avea jucatorii sa-i ajute sa cistige meciul cu Romania", a explicat presedintele federatiei de la Budapesta, Imre Bozoky. "Presedintele Bozoky m-a sunat duminica seara, in cantonamentul de la Dunavarsany, pentru a-mi comunica decizia Biroului Federal. Vestea demiterii nu m-a surprins, fiind una previzibila", a declarat Bicskei, care a adaugat ca "sansele de a prinde locul de baraj sint pur teoretice". Interesant este faptul ca Imre Gellei, la fel ca Bertalan Bicskei, a evoluat ca jucator tot pe postul de portar, fiind unul dintre cei mai valorosi goalkeeperi ai Ungariei in perioada anilor 70-'80. Sebök: "Demiterea lui Bicskei nu e etica" Jucatorii primei reprezentative maghiare au fost reticenti la schimbarea hotarita de federatie. "Nu e o decizie etica. Doream ca Bicskei sa ramina antrenorul nostru pina la finalul acestor preliminarii, dar se pare ca lumea a uitat de lucrurile bune pe care le-a facut la echipa nationala. Mi se pare totusi aiurea sa demiti un antrenor cu doar trei zile inaintea unui meci extrem de greu", a declarat liberoul Vilmos Sebok. "Sintem jucatori profesionisti, vom da totul pentru a cistiga meciul cu Romania. In cazul unui succes, ii vom dedica victoria lui Bicskei, care consider ca a fost demis pe nedrept", a adaugat Kristian Lisztes . In sahul romanesc muta nebunul Elisabeta Polihroniade, data afara de un afacerist Alexandru Crisan, proaspatul presedinte al Federatiei Romane de Sah, a decis sa suspende din functii, incepind cu 31 august, mai multi membri ai forului autohton de specialitate. Printre aceste persoane se afla si Elisabeta Polihroniade - marea maestra internationala, care s-a opus ca Alexandru Crisan sa puna mina pe putere in sahul romanesc -, suspendata pe doi ani din activitatea interna si internationala. Cu toate ca fusese protagonistul unui scandal international - cotidianul spaniol l-a botezat "Ventrilocul" -, afaceristul brasovean Alexandru Crisan a fost, ntotusi, uns in fruntea esichierelor autohtone de catre Georgiu Gingaras, ministrul tineretului si sportului. In nenumarate rinduri, Polihroniade a denuntat matrapazlicurile lui Crisan, care se autoproclama mare maestru international, desi coficientul ELO a fost adunat in urma unor concursuri sahistice asupra carora planeaza suspiciuni. In afara de Polihroniade, a fost suspendat definitiv arbitrul international Liviu Dobronauteanu, in timp ce maestrul international si antrenorul emerit Mircea Pavlov si maestrul international Sergiu Grunberg au fost suspendati pe cite doi ani. "Sint stupefiata!" "Sint stupefiata. Aceasta decizie abuziva ma umileste. Ce pot sa mai zic?! Nu-mi poate lua Crisan 12 carti de specialitate scrise si toata activitatea mea. De la FIDE nu ma poate suspenda. E ridicol! Are cinci procese pe rol, dintre care doua cu mine, si nu voi renunta la lupta. Am rabdare de sahist", ne-a declarat ieri renumita sportiva Elisabeta Polihroniade. DANIEL CONTESCU [17][pl.dll?rid=expresro] 