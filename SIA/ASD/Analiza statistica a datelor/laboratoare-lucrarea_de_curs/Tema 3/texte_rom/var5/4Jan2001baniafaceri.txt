 Desi se asteapta la un an mai dificil din punct de vedere economic, Romanii sint optimisti pentru 2001 Conform unui sondaj realizat in decembrie 2000 de catre Centrul pentru Studierea Opiniei si Pietei (CSOP), pentru Gallup International Association, romanii sint optimisti in ceea ce priveste anul 2001. Aproximativ 44 la suta din romani considera ca 2001 va fi un an mai bun decit precedentul, 26 la suta spun ca va fi la fel ca 2000, iar 19 la suta sint de parere ca ne asteapta un an mai rau. Desi 32 la suta din romani cred ca 2001 va fi un an dificil din punct de vedere economic, 29 la suta se arata increzatori in posibilitatea unei cresteri economice. In ceea ce priveste somajul, 26 la suta din romani considera ca numarul persoanelor fara un loc de munca va creste putin, 23 la suta spun ca numarul somerilor va ramine constant, alti 23 la suta afirma ca somajul va scadea putin, 12 la suta declara ca somajul va creste mult si doar 5 la suta cred ca fenomenul va scadea mult. Cei mai multi dintre romani (38 la suta) apreciaza ca noul an va fi unul mai pasnic, 34 la suta cred ca va fi la fel ca 2000, iar 14 la suta spun ca vor exista mai multe conflicte intre tari. (T.G.) FPS a fost desfiintat Printr-o ordonanta de urgenta, guvernul a decis desfiintarea Fondului Proprietatii de Stat si infiintarea Autoritatii pentru Privatizare si Administrarea Participatiunilor Statului. Institutia va aplica strategia guvernului privind intregul proces de privatizare si de dezvoltare a sectorului privat in economie. Printre atributiile acestei institutii se numara vinzarea catre sectorul privat a pachetelor de actiuni detinute de stat in societatile comerciale, controlul modului in care sint respectate clauzele contractuale, restructurarea societatilor comerciale, transferul catre unele ministere si unitati ale autoritatii publice locale a activitatii de administrare si vinzare a actiunilor detinute in societatile comerciale. Autoritatea pentru Privatizare si Administrarea Participatiunilor Statului (APAPS) va transfera Ministerului Industriei si Resurselor (MIR) actiunile detinute la societatea Conpet Ploiesti, potrivit altei ordonante de urgenta adoptate de guvern. Potrivit textului ordonantei, concesionarul va negocia conditiile de utilizare a titeiului cu persoanele juridice care detin acest titei, cu acordul MIR. (G.T.) In ultima sedinta a anului trecut, Guvernul Nastase "a facut curat" in portofoliul de ordonante Pentru stimularea productiei, IMM-urile vor beneficia de noi facilitati fiscale Ultima zi a anului trecut a fost productiva pentru noul cabinet Adrian Nastase. Astfel, guvernul a adoptat in sedinta de simbata trecuta o ordonanta de urgenta privind stimularea intreprinzatorilor privati si a intreprinderilor mici si mijlocii, a anuntat ministrul pentru coordonarea Secretariatului General al guvernului, Serban Mihailescu. Facilitatile oferite de noua ordonanta se refera la scutirea de la plata taxelor vamale pentru masinile, echipamentele, know-how-ul si instalatiile importate pentru dezvoltarea activitatilor proprii, facilitarea accesului prioritar al IMM la achizitiile publice de bunuri materiale, lucrari si servicii, scutirea de la plata impozitului pe profit in cazul profitului brut reinvestit, reducerea cu 20% a impozitului pe profit in cazul in care intreprinzatorul asigura cresterea cu cel putin 10% a numarului de locuri de munca fata de anul precedent, precum si scutirea de la plata taxelor vamale pentru materiile prime necesare fabricarii de produse. Membrii guvernului considera ca, potrivit calculelor intocmite pina acum, efortul bugetar anual aferent acestor facilitati nu va fi mai mare de o mie de miliarde lei. "Nu se poate sa ai o crestere de 5% a productiei industriale daca mentii toate problemele in fringhii strinse. Vom incerca sa-i convingem pe cei de la FMI ca si astfel de masuri se pot aplica, nu doar cele de restringere", a spus Mihailescu. Ordonante "Isarescu" suspendate de Nastase Pe de alta parte, in aceeasi sedinta, executivul a suspendat o serie de acte normative adoptate de cabinetul Isarescu, urmind ca acestea sa fie analizate, prioritar, de parlament, "pentru a reduce efectele negative ale acestora", a anuntat acelasi Serban Mihailescu. Au fost suspendate Ordonanta de Urgenta 23/1999 privind regimul monopolului de stat, suspendata si printr-o decizie a Curtii Constitutionale, Ordonanta de Urgenta 95/2000 privind stingerea unor obligatii ale agentilor economici care presteaza servicii si furnizeaza produse pentru institutiile publice din sistemul de aparare nationala, Ordonanta de Urgenta privind organizarea si functionarea fondurilor universale de pensii, Ordonanta 226/2000 referitoare la regimul juridic al terenurilor cu destinatie forestiera, Ordonanta 22/2000 privind imbunatatirea modului de functionare a comisiilor de specialitate din Ministerul Culturii. Totodata, guvernul a suspendat si Ordonanta 27/2000 care modifica si completeaza o serie de articole ale Codului Penal si ale Codului de Procedura Penala, Ordonanta 112/2000 privind modificarea si completarea Legii referitoare la constituirea rezervatiei biosferei Delta Dunarii, Ordonanta de Urgenta pentru suspendarea Legii 133/1999 privind facilitatile pentru IMM, Ordonanta 132/2000 pentru modificarea si completarea Ordonantei 43/1997 privind regimul drumurilor, Ordonanta 59/2000 referitoare la infiintarea Consiliului managementului calitatii sistemului de invatamint. Serban Mihailescu a precizat ca executivul a suspendat si Ordonanta de Urgenta 74/2000 pentru modificarea articolului 9 al Legii 118/1996 privind constituirea si utilizarea Fondului special al drumurilor publice, prin care Municipiului Bucuresti i s-a repartizat un procent de 5% din intregul fond, constituit din obtinerea unui coeficient de 25% din pretul benzinei sau al altor combustibili la poarta rafinariilor. Un alt act normativ suspendat de cabinetul Adrian Nastase este Ordonanta de Urgenta 98/2000 pentru modificarea si completarea Legii 85/1992 privind vinzarea locuintelor si a spatiilor cu alte destinatii, construite din fonduri ale statului sau ale unitatilor economice. Mihailescu a aratat ca, prin acest act, locuinte ale parlamentului, Ministerului de Interne, MApN puteau fi vindute fara licitatie locatarilor, iar Casa de Economii si Consemnatiuni avea dreptul sa acorde acestor persoane credite pe 20 ani, cu o dobinda extrem de scazuta. Suspendarea acestei ordonante nu va avea efect asupra cetatenilor care si-au cumparat deja locuinte prin aceasta metoda. De asemenea, a fost suspendata si Ordonanta de Urgenta 177/2000 pentru completarea Legii notarilor publici si activitatii notariale, prin care notarii aveau dreptul sa emita un titlu executoriu pentru orice persoana care avea datorii la intretinere de pina la zece milioane lei, precum si Ordonanta de Urgenta 204/2000 care modifica articolul 8 al Legii 111/1996 privind desfasuraea in siguranta a activitatii nucleare, a adaugat Mihailescu. El a mai afirmat ca au fost suspendate Ordonanta 130/2000 care instituia un bacalaureat ce ii proteja pe elevii fara pregatire si le permitea accesul in invatamintul superior, Ordonanta 133/2000 prin care studentii care au platit taxe in primul an la o institutie de invatamint aveau, ulterior, acces in orice forma de invatamint superior fara taxe, dar si Ordonanta 143/2000 care, cu un text extrem de neclar, prevedea crearea unei formule paralele de finalizare a invatamintului superior si al masteratului in 12 trimestre. Cei carora regimul comunist le-a confiscat aurul mai au de asteptat Guvernul a suspendat si aplicarea unor acte normative care vizeaza regimul metalelor pretioase, act normativ care reglementeaza drepturile si obligatiile persoanelor fizice si juridice care dobindesc, detin sau efectueaza operatiuni cu metale pretioase, precum si modul in care persoanele ale caror obiecte din metale pretioase au fost preluate abuziv in perioada 1946-1990. A mai fost suspendata si Ordonanta de Urgenta 168/2000 privind unele masuri de restructurare a activitatii regiilor autonome prin vinzarea unor active aflate in patrimoniul acestora; Ordonanta 231/2000 pentru modificarea si completarea Legii 50/1991 privind autorizarea executarii constructiilor si unele masuri pentru realizarea locuintei. Ordonanta 129/1998 privind declararea ca zona de interes national a unui ansamblu din perimetrul central al Municipiului Bucuresti, incluzind Noul Centru Civic si Centrul Istoric, si stabilirea conditiilor de realizare a investitiilor pentru ansamblul urbanistic din aceasta zona au fost si ele suspendate. Guvernul a mai decis suspendarea, pe o perioada de 90 de zile, a aplicarii Ordonantei de Urgenta 219/2000 pentru modificarile si completarea Legii 89/1998 privind finantele publice locale. Aplicarea acestor acte normative este suspendata pina la adoptarea legilor de aprobare sau de respingere de catre parlament. GABRIELA TINTEANU Dudu Ionescu: "Ce-are a face cu Bancorex?" "Sint total surprins de decizia cabinetului Nastase si mai ales de atitudinea verbala a celor care au anuntat-o, ne-a declarat fostul ministru de interne, Dudu Ionescu. Daca nu sintem in stare sa cream conditii decente de trai pentru angajatii unor institutii vitale intr-un stat democratic, precum MI, MApN sau SRI, atunci chiar statul este in pericol. La Ministerul de Interne, am considerat ca sint necesare, pe linga o salarizare oarecum decenta, o minima protectie sociala sau venituri civilizate in caz de pensie. Declaram ca luptam impotriva coruptiei. Cum luptam? Neprotejindu-i social pe cei angajati direct? Daca actuala putere considera vinzarile de locuinte drept privilegii, eu ma delimitez cvasitotal si ex-abrupto de aceasta atitudine, mai ales ca noi ne-am propus ca veniturile realizate din vinzarea caselor sa se constituie intr-un fond de rulment la dispozitia ministerului, din care sa achizitionam de pe piata locuinte pentru cadrele tinere care nu au unde sa stea. Mi s-a parut fortata si nelalocul ei si asemanarea care s-a facut cu creditele Bancorex, fiindca acolo tot actuala putere, cu alti eroi, a fost protagonista". (N.S.) O noua emisiune de certificate de trezorerie De ieri, Ministerul Finantelor, prin trezoreriile sale teritoriale, a lansat o noua emisiune de certificate de trezorerie pentru populatie. Subscriptiile populatiei se pot face in zilele de 3, 4, 5, 9, 10, 11 si 12 ianuarie 2001. Certificatele sint emise pe o perioada de 90 de zile si au o dobinda de 44% pe an. Valoarea nominala a unui certificat de trezorerie este de un milion lei si sint tiparite sub forma de certificate de un milion lei, cinci milioane lei, 10 milioane lei, 20 milioane lei si 50 milioane lei. Operatiunea de vinzare pentru populatie se va incheia pe 12 ianuarie 2001, la ora 14.00. (G.T.) Datoria publica interna a Romaniei este jumatate din cea externa Potrivit datelor prezentate premierului Adrian Nastase de Ministerul Finantelor, la finalul lunii noiembrie, datoria publica interna a Romaniei era de 74.899,3 miliarde lei (aproape trei miliarde dolari), in timp ce datoria publica externa se ridica la 6.453,2 milioane dolari. Creditele externe au fost insa contractate mai ales pe termen lung si 56,2% din banii imprumutati au scadentele dupa zece ani. Pe de alta parte, datoria publica interna a fost contractata de finantisti pe termen scurt, cu scadente la un an, maximum doi. In mare parte (43,99%), datoria publica interna a fost contractata prin emisiuni de certificate de trezorerie (32.948,2 miliarde lei), iar peste o treime in obligatiuni de stat (35,37% -26.494,1 miliarde lei). Mai mult de jumatate (52,6%) din imprumuturile externe ale Romaniei au fost contractate de la creditorii oficiali, adica de la organismele financiare internationale. LIDIA MOISE 