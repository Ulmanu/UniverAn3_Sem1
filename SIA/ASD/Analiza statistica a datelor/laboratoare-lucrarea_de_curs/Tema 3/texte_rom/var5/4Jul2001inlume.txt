 Sfidator, in fata unui judecator care l-a domolit taindu-i sistematic microfonul, Milosevici si-a acuzat acuzatorii Fostul presedinte iugoslav Slobodan Milosevici a adoptat marti, in cursul primei sale aparitii in fata Tribunalului Penal International de la Haga, o atitudine de confruntare deschisa in raport cu judecatorii, calificind TPI drept "ilegal" si "ilegitim". Aceasta este prima aparitie a unui fost sef de stat in fata justitiei internationale, fiind considerata un "moment istoric" si, prin urmare, puternic mediatizata. Vorbind cu un glas ferm si accentuind puternic fiecare cuvint, Milosevici, in virsta de 59 de ani, a enumerat motivele pentru care neaga orice legitimitate TPI. "Consider ca acest tribunal este unul fals, ca actul de acuzare este, si el, tot un fals. Este o instanta ilegala", a afirmat Milosevici in limba engleza. "Scopul acestui tribunal este justificarea crimelor comise (de NATO) in Iugoslavia. Este un fals tribunal, un tribunal ilegal", a insistat cu fermitate fostul lider iugoslav . "Este problema dumneavoastra" Judecatorul britanic Richard May a considerat ca refuzul lui Slobodan Milosevici de a recunoaste TPI echivaleaza, din punct de vedere juridic, cu o declaratie de nevinovatie si a aminat procedurile pina dupa 27 august. Decizia lui Milosevici de a adopta varianta unei aparari "politice" era, de altfel, anticipata. Fostul presedinte iugoslav s-a prezentat in fata tribunalului fara avocat, o situatie inedita de la crearea TPI de catre Consiliul de Securitate, in 1993. La intrebarea judecatorului May, care a dorit sa afle de la inculpat daca doreste sa i se citeasca actul de acuzare, Milosevici a raspuns scurt: "Este problema dumneavoastra". De asemenea, cind a fost intrebat daca nu intentioneaza sa-si schimbe decizia si sa recurga la asistenta unui avocat, fostul lider iugoslav a reafirmat ca "TPI este un organ ilegal. Nu este infiintat de Adunarea Generala a ONU si nu am nevoie de un avocat pentru a ma reprezenta in fata unui tribunal ilegal". Judecatorul s-a jucat la butoane Judecatorul britanic Richard May, care a prezidat prima aparitie in fata TPI a lui Slobodan Milosevici, a oprit de mai multe ori microfonul la care vorbea fostul presedinte iugoslav. Ziaristii prezenti au crezut initial ca a fost vorba despre probleme tehnice, dar li s-a explicat de catre un purtator de cuvint al TPI ca judecatorul are la indemina un buton care ii permite sa opreasca microfonul acuzatului. In cursul declaratiei lui Milosevici, sonorul s-a oprit de mai multe ori, interpretul afirmind ca este vorba despre "o pana de microfon". Unul din aceste momente de tacere a fost acela cind fostul presedinte iugoslav a calificat TPI drept "fals" si "nelegitim". Judecatorul May a declarat ca a facut acest lucru pentru ca "nu era momentul sa se pronunte discursuri". Primele 10 minute Prima sedinta de audiere a lui Milosevici, care se presupunea ca va dura 30 de minute, asa cum se intimpla de regula in audierile initiale, a luat sfirsit in doar zece minute. In timp ce iesea din sala, incadrat de doi gardieni, Milosevici a aruncat o privire ceasului de la mina si a spus uimit: "Oh, doar zece minute!". Imbracat intr-un costum bleumarin, cu o cravata in culorile drapelului iugoslav - rosu, alb, albastru - si o camasa alba, Milosevici a lasat impresia de siguranta, afisind o mina aproape aroganta. El a scrutat cu privirea fiecare persoana care a luat loc in primele rinduri ale zonei destinate publicului, separata de sala de audienta de un perete transparent format din 11 straturi de sticla blindata. TPI crede ca Milosevici va fi obligat sa colaboreze Tribunalul Penal International se va asigura ca fostul presedinte iugoslav Slobodan Milosevici va fi corect aparat si va impune, eventual, un avocat, daca va considera ca apararea pe care si-o va face insusi acuzatul va fi slaba, a declarat purtatorul de cuvint al TPI, Christian Chartier. "Imi imaginez ca presedintele instantei sau intreg completul de judecata vor tine cont de situatie si vor asigura solutii pentru aceasta problema, pentru ca nu pot permite ca un acuzat sa nu fie aparat", a mai adaugat el. "Prin forta lucrurilor el va fi obligat sa colaboreze, in loc sa ramina intr-o atitudine pasiva, contraproductiva, de altfel. La un moment dat, el va avea nevoie de aparator", a declarat, la rindul sau, presedintele TPI, Claude Jorda. CAMELIA MUNTEAN 54 de pagini de acuzatii impotriva lui Milosevici Actul a acuzare a fostului presedinte iugoslav Slobodan Milosevici se intinde pe 54 de pagini, el fiind inculpat, alaturi de alti patru fosti colaboratori apropiati, pentru crime de razboi si crime impotriva umanitatii, pentru rolul pe care l-au avut in timpul conflictului din Kosovo din 1999. Va prezentam principalele capete de acuzare cuprinse in acest document - "Din ianuarie 1999, Slobodan Milosevici, Milan Militinovic, Nikola Sainovic, Dragoljub Ojdanic si Vlajko Stojiljkovic au planuit, incitat la comitere, ordonat, comis sau au ajutat intr-o oarecare masura si incurajat o campanie de teroare si violenta indreptata impotriva civililor albanezi din Kosovo, care traiau in Kosovo sau RFI" ;Campania "a fost dusa de fortele RFI si ale Serbiei, care au actionat sub indrumarea, la indemnul sau cu sustinerea" celor cinci acuzati - "Operatiunile carora le-au cazut victime albanezii din Kosovo aveau drept obiectiv pastrarea controlului sirb asupra provinciei prigonind o parte importanta a populatiei albaneze". S-a ajuns la "deportarea a aproximativ 740.000 de civili albanezi din Kosovo" ; Fortele RFI si ale Serbiei "au ucis multi civili albanezi din Kosovo. Aceste crime au fost comise pe o scara larga si de o maniera sistematica in toata provincia Kosovo, victimele fiind barbati, femei si copii. In acest sens, actul de acuzare enumera mai multe masacre, intre care cel din 15 ianuarie 1999, de la Racak (aproximativ 45 de albanezi ucisi), si cel din 25 martie de la Bela Crkva (aproximativ 65 de morti). Actul de acuzare integral poate fi citit pe Internet, la adresa www.un.org/icty. (C.M.) Crestin-democratii germani propun un plan utopic: Uniunea Sud-Est Europeana, antidotul nationalismului din Balcani Reprezentantii opozitiei din Germania, din partea Uniunii Crestin Democrate si a aliatului sau, Uniunea Crestin Sociala (CDU/CSU), sint de parere ca solutia la problemele negative cauzate de tendintele nationaliste consta in crearea unui stat federal in sud-estul Europei, se arata intr-un comentariu difuzat luni dimineata de postul public de radio al Ungariei, preluat de serviciul BBC Monitoring si cotidianul britanic "Financial Times". Analistii strategici ai acestora preconizeaza ca formatiunea statala, denumita Uniunea Sud-Est Europeana, sa includa fostele state ale Federatiei Iugoslave, Albania, Grecia, Bulgaria, Romania si Ungaria. Potrivit purtatorului de cuvint pe probleme externe al Uniunii, daca aceste tari doresc, de comun acord, sa modifice actualele frontiere, acest lucru poate deveni posibil. Un plan absurd, dar frontierele vor disparea Comentatorul postului public de radio, Istvan Kulcsar, comenteaza ca ideea formarii unei astfel de uniuni, care sa cuprinda statele balcanice si Ungaria, nu este complet noua, aratind ca anumite cercuri anglo-saxone au venit cu o propunere similara in timpul celui de-al doilea razboi mondial. La rindul lor, liderii comunisti ai Iugoslaviei si Bulgariei au conceput un proiect asemanator. In prezent, in contextul existentei NATO si a Uniunii Europene si a prezentei lor active in regiunea mentionata, planul opozitiei germane pare absurd, deoarece este diferit in mod radical de ideea care a condus la infiintarea acestor doua organisme internationale, in care Germania detine un loc important. E greu de spus cit de serios priveste insasi opozitia germana acest plan. Cit despre posibila pierdere a actualei semnificatii pe care o au frontierele tarilor din regiunea amintita, lucrurile nu pot merge, in final, decit in aceasta directie, asa cum s-a intimplat in spatiul UE, desi tarile si-au pastrat suveranitatea. LIVIA CIMPOERU Miting electoral cu omleta la final Politicieni prinsi intre oua Trei dintre principalii lideri ai opozitiei germane, compusa din Uniunea Crestin Democrata (CDU) si aliata sa bavareza crestin sociala (CSU), au fost bombardati cu oua in timpul primei manifestatii electorale in vedera alegerilor regionale, care a avut loc ieri, la Berlin, relateaza Reuters. Presedintele CDU, Angela Merkel, presedintele CSU, Edmund Stoiber, si seful grupului parlamentar al celor doua partide, Friedrich Merz, au intrerupt imediat manifestatia, organizata in Alexanderplatz, o piata din fostul Berlin de Est. Multimea a intimpinat discursul presedintelui CSU, Edmund Stoiber, cu fluieraturi, oua si sticle din plastic. "Nu ne lasam intimidati", a declarat Friedrich Merz in fata manifestantilor, fiind lovit de un fruct aruncat din multime. Organizatorii au decis sa anuleze intilnirea cu electoratul dupa ce in directia candidatului CDU la alegerile locale, Frank Steffel, a fost aruncata o sticla plina cu apa.(L.C.) Flash Retea de prostitutie: 69 cu un roman Nu mai putin de 69 de persoane, dintre care un roman, au fost arestate cu ocazia dezmembrarii unei retele de prostitutie din Insulele Canare. 40 dintre cei arestati sint femei, originare din America de sud si Europa de est. Reteaua, avind baza in orasul Las Palmas de Gran Canaria, avea in componenta un roman, doi politisti si un avocat. Potrivit sursei, reteaua forma "o organizatie perfect structurata", dispunind de "firme-paravan pentru acoperirea activitatilor ilegale", respectiv companii de vinzari de masini, discoteci si restaurante. (L.C.) Ovule artizanale Cercetatorii Universitatii americane Cornell, sub conducerea doctorului Gianpiero Palermo, au dezvoltat o tehnica prin care femeile trecute de virsta fertilitatii sau sterile vor putea deveni mame gratie unor ovule prelucrate "artizanal". Tehnica, prezentata la o conferinta organizata la Lausanne, Elvetia, de Societatea Europeana pentru Reproducere Umana si Embriologie, implica prelevarea unei celule de la femeia sterila si inserarea acesteia intr-un ovul golit, donat de o femeie fertila. Ovulul astfel rezultat contine doar materialul genetic al femeii sterile, fara vreo urma de ADN al donatoarei.(C.V.) Jacques Chirac, bona la rusnac Presedintele francez Jacques Chirac a povestit marti, intr-un interviu acordat postului de radio "Eho" din Moscova, ca atunci cind avea 16 ani si-a cistigat primii bani de buzunar avind grija de copilul unei familii de nobili rusi care traia la Paris. "Am cistigat primul meu franc "in rusa", a declarat Chirac. El a reamintit ca este rusofil de multa vreme si ca, in tinerete, chiar a tradus pasaje din opera lui Puskin "Evgheni Oneghin", pe care le-a oferit spre publicare dar nimeni nu a dorit sa-i cumpere traducerea. Mai tirziu, cind a devenit premier, i s-a propus tranzactia, dar Chirac a refuzat. (C.M.) Votca, membra NATO Alcoolul reprezinta una dintre marile placeri ale armatei poloneze, un soldat consumind in medie patru litri de vodca, sase de vin si opt de bere pe luna, atesta rezultatele unei anchete realizate de Biroul Militar de statistica. Potrivit jandarmeriei militare, citata de cotidianul "Rzeczpospolita", aproximativ 70 la suta din agresiunile soldatilor impotriva superiorilor lor, in anul care a trecut, au avut loc pe fondul consumului de alcool. O treime din delictele comise de militarii aflati in permisie au avut drept autori soldati aflati in stare de ebrietate. (C.M.) Prietenia dintre doua staruri face valuri: Lisa Snowdon l-a parasit pe George Clooney! Prietenia lui George Clooney, aventurierul actor de la Hollywood, cu actrita Julia Roberts, relatie strict platonica, sustin cei implicati, dar cam strinsa si cam ciudata, dupa altii, a avut darul de a-i supara foarte tare pe partenerii de viata ai celor doi. Desi au petrecut impreuna mai bine de un an de amor nebun, si birfitorii vorbeau deja despre o iminenta casatorie, supermodelul britanic Lisa Snowdon (26 de ani) s-a hotarit zilele trecute sa-l paraseasca pe George. Asta la numai citeva zile dupa ce Julia, la rindul ei aproape de maritis, a fost parasita de "titularul" actorul Benjamin Bratt. In cazul Lisei, 26 de ani, lucrurile se complica deoarece se zvoneste ca ar avea deja o relatie cu producatorul britanic Dane Bowers, cu care a fost vazuta plimbindu-se "de minuta" pe o strada aglomerata din Londra. Clooney, 40 de ani, sustine ca s-a imprietenit cu Julia in timpul filmarilor pentru noua productie "Ocean 11", iar relatia lor a ramas strict amicala. Neinduplecata, Lisa ignora aceste explicatii, ba, chiar mai mult, sustin apropiatii ei, "arata foarte relaxata si foarte fericita de noua ei relatie". DIANA EVANTIA BARCA Procesul vedetelor: Bruce Willis si Mick Jagger, implicati intr-un rasunator scandal de prostitutie Unul dintre cele mai in voga cluburi americane, The Gold Club, din Atlanta, Georgia, a fost subiectul unui urias scandal de frauda si prostitutie, tragind dupa el si o parte dintre clientii fideli, nume sonore, precum actorii Bruce Willis si George Clooney sau cintaretul Mick Jagger. Steve Kaplan, proprietarul clubului, este acuzat ca si-a transformat localul in casa de toleranta si ca a desfasurat mai multe activitati ilicite, printre care excrocherie si frauda cu carti de credit, in beneficiul puternicelor mafii locale. Autoritatile federale au deschis o ampla investigatie in acest caz, si citiva dintre obisnuitii localului au aparut deja in fata Curtii pentru jenante interogatorii si indelungi explicatii. Atleti de renume, precum vedeta NBA Larry Johnson sau legendarul Michael Jordan, s-au vazut in situatia delicata de a da detalii in legatura cu prestatia lor in aceste cluburi, fiind rugati sa precizeze, printre altele, daca au beneficiat sau nu de serviciile stripteuzelor-prostituate. Staruri din elita Hollywoodului vor aparea ca martori la proces, iar lumea mondena asteapta cu sufletul la gura sa-si vada idolii, Bruce Willis, Dan Akroyd sau Mick Jagger, povestind cu detalii experientele picante de la Gold Club. Camere "VIP" pentru placeri vinovate Kaplan a cumparat Gold Club in 1994, cu fabuloasa suma de 3,5 milioane de dolari, insa si-a amortizat rapid investitia, transformind imediat localul intr-o adevarata masinarie de facut bani. Clubul, situat in Buckhead, unul dintre cartierele simandicoase ale Atlantei, functiona intr-o somptuoasa cladire cu doua etaje si cuprindea trei baruri si trei ringuri de dans, unde se organizau spectacole de strip-tease, dar si show-uri erotice sau reprezentatii pornografice lesbiene. La etaj erau amenajate 14 camere "VIP", luxoase si confortabile, in care clientii barului puteau sa se zbenguie in voie cu dansatoarea preferata. Scandalul a izbucnit in luna mai, cind a fost declansat procesul, iar autoritatile federale au suspendat activitatea localului. Audierile la tribunal au dezvaluit povesti cu adevarat scandaloase despre orgii sexuale sau petreceri private deocheate, la care au participat vedete de la Hollywood sau staruri ale lumii sportive. Stripteuzele, platite cu aproximativ 1.000 de dolari pentru o prestatie, erau tinute la cura drastica pentru a se mentine in forma. Cel mai monden proces din America Activitatile lui Kaplan s-au desfasurat sub "aripa protectoare" a clanului Gambrino, cunoscuta familie mafiota din Atlanta, iar banii proveniti din aceste afaceri erau transferati organizatiilor criminale locale prin intermediul lui John "Junior" Gotti, fiul unuia dintre capii mafiei, aflat in prezent in inchisoare. Pe lista neagra a martorilor se afla "baiatul rau" al NBA-ului, Denis Rodman, sau superstarurile Jerry Stackhouse, Reggie Miller sau Antonio Davis, insa judecatorii se asteapta ca, pe masura ce procedurile avanseaza, tot mai multe nume celebre sa fie citate in acest caz. Conform datelor prezentate la proces, echipele locale de baschet obisnuiau sa "prinda forte" la Golden Club inainte de cantonamente, in timp ce actorii participau la orgii "de amorul artei". Va fi, probabil, un "proces de neuitat", foarte monden si foarte picant, estimeaza autoritatile locale. DIANA EVANTIA BARCA [17][pl.dll?rid=expresro] 