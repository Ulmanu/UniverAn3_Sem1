 Banii din mormint ______________________________________________________________________ Cu o zi inainte de alegerile parlamentare, "Jurnalul National" baga spaima in cititorii sai. Ii anunta dramatic: "CSAT incalca legea" si prezenta o "dezvaluire-soc". Era vorba despre o hotarire a invocatului organism prin care se aproba "declasificarea, in conditiile legii, a documentelor secrete de stat existente in arhiva fostei Intreprinderi de Comert Exterior «Dunarea»". Valeu, ar fi trebuit sa exclame romanul cititor de "Jurnalul National"! Sint periclitate secrete majore ale statului! Citind un rind mai la vale in respectivul document aflam ca fraza de mai sus se refera la "verificarea modului in care s-au incheiat si derulat contracte, conventii sau alte operatiuni comerciale si bancare cu aport valutar, susceptibile ca au adus prejudicii materiale si financiare statului romanÉ". Care va sa zica, nu e vorba nici de marile operatiuni de spionaj ale Romaniei de pe vremea lui Nicolae Ceausescu, nici de retelele de agenti "implantati" in strainatate. In august, anul acesta, CSAT a semnat un ordin prin care se declasificau documente comerciale. Cu ce scop? De a afla daca prin "Dunarea" "s-au adus prejudicii materiale si financiare statului roman". Pentru cei care nu stiu sau nu-si amintesc, precizam ca "Dunarea" a fost o intreprindere de comert exterior a Securitatii. Prin ea s-au derulat sume enorme in valuta, unele dintre ele banuite a fi intrat in "conturile lui Ceausescu". Romanul contaminat de politica nu va fi inteles de ce este "Jurnalul National" atit de preocupat de arhiva de la "Dunarea" si de ce incercarea de a descoperi bani furati de "Dunarea" sau de la "Dunarea" e o incalcare grava a legii? Daca am judeca dupa cele scrise in "Jurnalul National", e legal sa prejudiciezi statul roman, sa furi de la el. Iar incercarea de a demonstra ca e vorba despre furturi nu inseamna justitie, ci "cercetare abuziva". Dan Constantin, fost servitor cu state de plata in defunctul PCR, autor al respectivului articol, uita sa precizeze un singur lucru. Ca "Jurnalul National" apartine companiei "Jurnalul", proprietate a grupului de firme pastorite de Dan Voiculescu, patron al Antenei 1, sef al partidului de buzunar PUR, intrat in parlament pentru serviciile aduse PDSR de catre Antena 1 si grupul de presa. Iar reactia violenta a "Jurnalului National" are o explicatie simpla in acest caz. Prin "Crescent", Dan Voiculescu a fost banuit ca fiind beneficiar al afacerilor cu firma Securitatii "Dunarea". Reamintim cititorilor nostri ca "Dunarea", "Crescent" si Dan Voiculescu au fost subiecte de investigatie pentru "Evenimentul zilei" de mai multa vreme. Ba, in aceasta vara, pe 7 iulie, am cerut cu insistenta deschiderea arhivelor de la "Dunarea" pentru a vedea (autoritatile, nu noi), daca nu cumva sume importante care apartineau statului roman au trecut in proprietate privata. In nebunia de dupa caderea lui Ceausescu, banii care trebuiau sa se intoarca in vistieria statului au luat cale privata, devenind cheagul marilor oameni de afaceri de dupa 1990. De ce urla "Jurnalul National" si disciplinatul activist de partid Dan Constantin? Duc documentele din arhiva "Dunarea" la Dan Voiculescu, la "Crescent" si la altii? Si daca strigatele cu hotii au o explicatie simpla, ce explicatie putem da protestului senatorului PDSR Radu Timofte? Are si el un interes ca furturile de la "Dunarea" sa ramina ingropate pe veci? Sau partidul lui e preocupat ca secretul banilor disparuti de acolo sa fie pazit ca un mormint? Si mai ciudat este faptul ca in aceasta batalie - care incearca sa prezinte cercetarea hotiilor de la "Dunarea" drept e incalcare a legii - s-a angajat si ziarul "Adevarul". Acesta semnaleaza batalii stranii intre generali, chiar invoca o rafuiala intre Catalin Harnagea si colonelul SIE Constantin Rotaru. Doua lucruri ignora colegii nostri! Ca respectivul colonel Constantin Rotaru, fost director la "Dunarea", a devenit pentru o vreme o "piesa grea" in grupul de firme al lui Dan Voiculescu, si mai apoi a fost reactivat in SIE (unde, dupa stiinta noastra, in cursul zilei de vineri tocmai a fost inaintat la gradul de general). Intr-o vreme in care romanii dau vizibile semne de iritare fata de coruptia scapata de sub control, fata de mafia ce cumpara fabrici pe nimic, fata de furturile din averea statului roman, grija ca arhiva firmei "Dunarea" (cea prin care Securitatea lui Ceausescu a invirtit banii necurati) sa ramina necercetata e de inteles la Dan Voiculescu (deci si la Antena 1 sau "Jurnalul National"). Dar este inexplicabila in cazul ziarului "Adevarul" si, mai ales, in cazul PDSR. O vor ingropa la loc pentru ca banii furati sa ramina unde sint? Ori mai exista o sansa ca acestia sa se intoarca in patrimoniul statului roman? _________________________________________________________________ 