 [hint1.gif] [5]Generalul Bercaru si-a dat demisia [hint1.gif] [6]Parlamentarii sint chemati la munca [hint1.gif] [7]Stoica e nerabdator sa umble la Constitutie [hint1.gif] [8]UDMR revendica ultimul deceniu [hint1.gif] [9]Adrian Nastase vrea sa revolutioneze organigrama in PDSR [hint1.gif] [10]Presedinte al PDSR Gorj, Nicolae Mischie trece la represalii impotriva celor care nu au votat [hint1.gif] [11]Ambasadorul Sabin Pop, secretar general in MAE [hint1.gif] [12]Hildegard Puwak se rafuieste cu Basescu Noul ministru al justitiei decapiteaza SIPA Generalul Bercaru si-a dat demisia Intr-o prima sedinta de colegiu, noul ministru al justitiei, Rodica Stanoiu, a analizat, printre altele, rezultatele activitatii Serviciului Independent de Protectie si Anticoruptie - SIPA, unitate care functioneaza in subordinea ministrului justitiei, si cauzele care au generat in ultimul timp evenimente negative in rindul cadrelor. Intr-un comunicat al Ministerului Justitiei se arata: "S-a apreciat ca, pe fondul activitatii desfasurate in domenii speciale de munca, s-au facut greseli, unele cu consecinte grave, privind verificarea propriului personal. De asemenea, au fost identificate situatii in care informatiile obtinute de SIPA nu au fost valorificate in mod corespunzator". Acelasi comunicat face referire si la prima masura radicala luata de Rodica Stanoiu: "Asumindu-si greselile manifestate in activitatea SIPA, directorul acestui serviciu, generalul de brigada Virgil Bercaru, a raportat ca a solicitat trecerea sa in rezerva, decizie aprobata de ministrul justitiei". Este de mentionat ca, din cele noua servicii secrete existente, SIPA este primul al carui sef este debarcat de noua administratie. Deocamdata nu se stie cine il va inlocui la conducerea SIPA pe generalul Virgil Bercaru. CHRISTIAN LEVANT Parlamentarii sint chemati la munca Incepind de saptamina viitoare, pe 8 ianuarie, Camera Deputatilor va lucra in sesiune extraordinara. In aceeasi zi va intra in sesiune extraordinara si Senatul, mai precis comisiile permanente. Senatul va lucra in plen incepind cu 15 ianuarie. Ordinea de zi a sesiunii extraordinare nu a fost insa stabilita. Guvernul urmeaza sa transmita Birourilor Permanente ale celor doua Camere o lista cu prioritatile legislative care vor intra pe ordinea de zi. Sesiunea extraodinara a Camerei Deputatilor se va incheia cu o saptamina inainte de 1 februarie, data la care va incepe sesiunea ordinara. (L.P.) Stoica e nerabdator sa umble la Constitutie Prim-vicepresedintele PNL, Valeriu Stoica, vrea ca de saptamina viitoare sa demareze discutiile cu PDSR in vederea incheierii acordului politic bilateral pentru revizuirea Constitutiei. Reamintim ca, in protocolul incheiat inainte de Sarbatori, era prevazuta in mod expres constituirea, pina la 1 februarie 2001, a unei comisii mixte (deputati, senatori si specialisti in domeniu) care sa inceapa sa lucreze la proiectul de revizuire a Legii fundamentale a tarii. Or, dupa cum considera liderul PNL, este normal ca inaintea constituirii comisiei respective sa se cada de acord asupra tintelor pe care va trebui sa se focalizeze activitatea acesteia. (C.S.) UDMR revendica "ultimul deceniu" Liderul UDMR, Marko Bela, vede existenta maghiarilor din Romania ca pe o adevarata lupta pentru supravietuire. Cea mai buna dovada in acest sens este bilantul politic anual facut de Marko Bela ziaristilor de limba maghiara. Astfel, Marko Bela a declarat ca maghiarii din Romania se pot considera "invingatori" si a afirmat ca "ultimul deceniu a fost al nostru". "Daca vointa acelora care au indreptat mereu cirma istoriei impotriva noastra s-ar fi implinit, atunci azi, in Ardeal, nu ar mai fi existat maghiari care sa intimpine Noul An. Azi, in Ardeal, exista o comunitate strinsa. Am devenit o comunitate puternica si am oferit un exemplu de unitate in Bazinul Carpatic", a afirmat Marko Bela, conform Nyugati Jelen. Mai mult decit atit, presedintele UDMR a adaugat ca "reprezentarea intereselor comunitatii maghiare da roade", incepindu-se deja retrocedarea paminturilor. (T.G.) Adrian Nastase vrea sa revolutioneze organigrama in PDSR Prim-vicepresedintele PDSR, Adrian Nastase, a declarat ieri ca Biroul Executiv Central al partidului a decis convocarea Conferintei Nationale Extraordinare pentru 19 ianuarie. Principalele puncte pe ordinea de zi a sedintei sint alegerea presedintelui PDSR si modificarea statutului partidului. Adrian Nastase a afirmat ca va propune la Conferinta Nationala infiintarea functiei de secretar general al partidului. Persoana care va ocupa aceasta functie, in opinia lui Nastase, ar trebui sa fie cineva care nu este nici parlamentar, si nici membru al guvernului, pentru a se putea ocupa in exclusivitate de activitatile curente si de reprezentare ale partidului. El a adaugat ca vor mai fi alesi si alti doi-trei vicepresedinti, fata de cei deja existenti, care vor avea in subordine departamente noi. Nastase considera ca functia pe care o detine in prezent - de prim-vicepresedinte - ar trebui desfiintata si a mai spus ca nu s-ar simti "deranjat" daca si alti colegi ar candida la functia de presedinte al PDSR. Liderul PDSR a precizat ca pe ordinea de zi a Conferintei Nationale vor mai fi prezentarea unui raport privind rezultatele obtinute la alegerile locale, parlamentare si prezidentiale din anul 2000, strategia partidului pentru acest an si adoptarea unor masuri de pregatire a negocierilor de fuziune cu PSDR, stabilita anul trecut intr-un protocol semnat de catre cele doua formatiuni. El a apreciat ca fuziunea cu PSDR reprezinta un moment foarte important pentru social-democratia romaneasca si ca denumirea noii formatiuni, rezultata din fuziune, va fi, conform protocolului, Partidul Social Democrat. Biroul Executiv Central al PDSR a infiintat doua grupuri de lucru pentru monitorizarea protocoalelor semnate cu PSDR si PUR, in cadrul Polului Democrat Social, si cu PNL si UDMR. LUCIAN PURCAREANU Presedinte al PDSR Gorj, Nicolae Mischie trece la represalii impotriva celor care nu au votat Presedintele PDSR Gorj, Nicolae Mischie, are de gind sa dea ordin primarilor din judet sa-i verifice daca au votat sau nu pe cei care vin cu plingeri la autoritatile locale. Suparat pe electorat deoarece "absenteismul este una din cauzele fundamentale ale procentajului scazut al PDSR in judet", Mischie, care este si presedintele Consiliului Judetean, este de parere ca "pe viitor prezenta la vot sa devina o obligatie", dupa cum a declarat saptaminalului gorjean "Timpul". "Trebuie sa se termine cu iresponsabilitatea unora care nu se prezinta la vot, dar apoi au pretentii de la organele alese. Daca pe unii nu-i intereseaza cine va fi ales, nu vad de ce consiliile locale si primarii le-ar sta la dispozitie", a afirmat Mischie, care a tinut sa precizeze ca "nu este vorba ca cei care nu au votat cu PDSR sa fie tratati discriminatoriu". Precizare inutila, tinind cont de faptul ca pe stampila de vot aplicata pe buletin sau pe cartea de alegator nu scrie cu cine ai votat. Capul filialei gorjene a PDSR este convins ca si "discursul demagogic" al lui Corneliu Vadim Tudor a scazut procentajul PDSR si l-a crescut pe cel al PRM. Oricum, Mischie este convins ca Vadim a avut succes doar la cei "care nu gindesc". TEODORA GEORGESCU Ambasadorul Sabin Pop, secretar general in MAE Sabin Pop, fostul ambasador al Romaniei la Consiliul Europei, a fost numit secretar general in Ministerul Afacerilor Externe. Sabin Pop s-a intors ieri in tara pentru a-si prelua postul. Numit ambasador pe vremea guvernarii PDSR din perioada '92-'96, pastrat si de catre guvernarea CDR-UDMR-USD pentru buna purtare, Sabin Pop este un om de incredere al ministrului Mircea Geoana. Deocamdata, nu se stie cine va fi succesorul lui Sabin Pop in scaunul de ambasador la Strasbourg. Numirea trebuie facuta pina la sfirsitul lunii ianuarie, cind incepe sesiunea de iarna a Adunarii Parlamentare a Consiliului Europei. TEODORA GEORGESCU Hildegard Puwak se rafuieste cu Basescu Ministrul integrarii europene, Hildegard Puwak, l-a acuzat ieri pe Traian Basescu ca a finantat PD si "clientela politica" a partidului din bani publici, in perioada cit a fost la conducerea Ministerului Transporturilor. Puwak a afirmat ca ordonanta privind salariile personalului Unitatilor de Management al Proiectului (UMP), promovata de Basescu, a avut "probabil" la baza nevoia de finantare a PD si a "clientelei politice" a acestuia. Ministrul a aratat ca, desi salariile oferite au fost foarte mari, multe dintre persoanele angajate in aceste UMP nu aveau pregatirea necesara. Unitatile de Management al Proiectului au fost infiintate in 1999 si se ocupau de proiectele derulate cu fonduri de la Banca Mondiala. Salariile, care ajungeau si la 300 de dolari pe zi, au fost stabilite printr-o ordonanta controversata propusa de Traian Basescu, pe atunci ministru al transporturilor si negociator cu Banca Mondiala. (L.P.) 