 Meg Ryan, divort cu usturimi Desi a incercat sa divorteze civilizat, fara tam-tam, cuplul de actori Meg Ryan-Dennis Quaid se desparte urit. Dusmania a inceput cind sotul a cerut ca in urma divortului sa primeasca cel putin 9 milioane de dolari si custodia baietelului lor, Jack. Dennis cere 3,5 milioane de dolari imediat dupa incheierea procesului si cite 500.000 de dolari lunar, timp de un an. Meg, care cistiga cite 15 milioane de dolari pentru fiecare film in care joaca, nici nu se gindeste sa-i faca pe plac. Ea doreste sa-si pastreze averea intacta si sa primeasca o parte din proprietatile comune. Desi fiecare si-a dat acordul scris ca de fiul lor in virsta de 8 ani sa aiba grija pe rind, pina la urma am"ndoi isi doresc custodia copilului. "Meg traieste un adevarat iad. Tot timpul vorbeste despre situatia in care se afla, e suparata si plinge de zece ori pe zi. Nu stie deloc cum s-o scoata la capat", spune unul dintre apropiatii cuplului. TRAIAN BANICA Armani, cel mai bogat italian Designerul italian Giorgio Armani, celebru in lumea intreaga, este cel mai bogat om din Italia, potrivit unui sondaj de opinie privind declaratiile anuale de deducere a impozitului, transmite Reuters. Armani, al carui stil simplu si elegant il plaseaza printre cei mai apreciati creatori de moda, a declarat venituri pe 1998 in valoare de 312 miliarde de lire (142 de milioane de dolari). Imperiul Armani isi sarbatoreste in acest an cea de-a 25-a aniversare si a avut vinzari de mai mult de un miliard de dolari in 1999. Pe locul doi in clasamentul celor mai bogati italieni se situeaza Cesare Romiti, fost presedinte Fiat, care a declarat venituri anuale de 153 de miliarde de lire. Silvio Berlusconi, patronul grupului media Mediaset, se afla abia pe locul 17, cu 14,7 miliarde de lire venit anual. (I.A.) Evadare in 40 de secunde Shahid Malik, un fel de David Copperfield pakistanez, care este deja mentionat in Cartea Recordurilor, si-a depasit cu cinci secunde propriul record, reusind in doar 40 de secunde sa se elibereze dintr-o camasa de forta si de lacatele si lanturile care il imobilizau complet. Demonstratia s-a desfasurat in Trafalgar Square din Londra, magicianul fiind suspendat la inceputul probei cu capul in jos, la o inaltime de sase metri deasupra solului, informeaza "Daily Star". Aceasta performanta a fost dedicata celui mai faimos magician din lume, legendarul Houdini. Malik detine doua recorduri mondiale: cea mai rapida "evadare" dintr-o camasa de forta si eliberarea din camasa de forta la mare altitudine - 6.000 de metri, suspendat cu capul in jos intr-un elicopter. ISABELLA ALEXANDRESCU Urmasul lui George Bush si elevul lui Bill Clinton se apropie de "momentul adevarului" Alegerile prezidentiale din SUA, duelul epigonilor Alegerile prezidentiale din Statele Unite, o veritabila cursa in doi intre democratul Al Gore si republicanul George W. Bush, constituie cel mai disputat scrutin din ultimii 40 de ani, americanii avind si in trecut experienta unor alegeri in care presedintele a fost ales la un scor extrem de strins, transmit agentiile internationale de presa. Martea prezidentiala americana Dupa o lege adoptata in 1845, alegerile prezidentiale americane au loc intotdeauna, cu precizie de ceasornic, din patru in patru ani, in prima zi de marti din luna noiembrie, o decizie a Congresului care, la acea vreme, a tinut cont de ritmul muncilor agricole. Ziua de vot a fost aleasa in functie de mai multi parametri: lunea si vinerea au fost excluse pentru ca erau prima si ultima zi din saptamina, simbata era zi de curse, duminica, zi de odihna, iar joi, zi de alegeri in Marea Britanie. Mai ramineau marti si miercuri, fiind aleasa ziua de marti. Exceptie facea doar cazul in care prima marti din luna noiembrie ar fi cazut pe data de 1 noiembrie, si asta pentru a nu ii incurca pe contabili si negustori. Din cauza acestei reguli, americanii vor vota in acest an pe 7 noiembrie, dar vor fi nevoiti sa astepte pina pe 20 ianuarie pentru ca noul presedinte sa depuna juramintul. Pe 7 noiembrie, americanii ii vor alege pe cei 538 de membri ai colegiului electoral, care il vor alege, la rindul lor, pe unul dintre cei doi candidati, pe baza listelor intocmite la nivel de stat si de capitala - districtul Columbia. 18 decembrie este ziua in care membrii colegiului electoral se vor intruni in capitalele statelor din care provin, rezultatele votului fiind apoi trimise in plicuri sigilate presedintelui Senatului, la Washington. Pe 6 ianuarie, presedintele Senatului ia cunostinta de vot, pe care il face public in fata celor doua Camere reunite ale Congresului. Candidatul care a primit majoritatea absoluta a voturilor, sau un minimum de 270, este declarat presedinte. In caz de egalitate perfecta, Camera Reprezentantilor este cea care il va alege pe presedinte, aceeasi procedura fiind valabila si pentru vicepresedinte. Intreaga planeta urmareste scrutinul cu sufletul la gura Alegerile din Statele Unite sint de mare interes, ca intotdeauna, de altfel, pentru toate tarile, interesate de modul in care, prin alegerea unuia sau altuia dintre candidati, va evolua dinamica economica mondiala dictata de cea mai mare putere din lume, sau cum isi va pune alesul poporului american amprenta pe politica externa americana. "Bush ar fi presedintele care ar actiona mai mult pentru interesul national imediat ... Serveste tendintele izolationiste si unilaterale din tabara republicana ... Cei care vor ca America sa nu devina jandarmul mondial trebuie sa spere ca Bush va prelua puterea", se arata in presa germana. China, care are ca politica suprema neamestecul in treburile interne, nu a facut nici un comentariu in privinta alegerilor sau a unei eventuale preferinte fata de un candidat sau altul. Francezii, a caror tara detine presedintia Uniunii Europene, ar vota in proportie de 59 la suta pentru Gore, doar 41 la suta fiind in favoarea lui Bush. Interesele Rusiei ar fi mai bine reprezentate de o configuratie americana care sa asigure continuitatea la putere a taberei democrate, care a demonstrat deja ca sustine economic reforma rusa si a dat dovada de "slabiciune" in lansarea controversatului sistem de aparare antiracheta (NMD). Doi candidati iesiti din umbra unor predecesori ilustri, George Bush si Bill Clinton Candidatul republican, George W. Bush, fiul fostului presedinte american George Bush, s-a aratat a fi, in scurta sa cariera politica, subtil si plin de sarm, extrem de talentat in a stringe fonduri pentru campania electorala si foarte pragmatic, fiind capabil sa isi reformeze propriul partid. El i-a surprins pe multi alegatori neincrezatori, reusind sa arate ca nu este doar "fiul tatalui sau" si facindu-i fata cu succes lui Gore in trei dezbateri televizate. George W. Bush pare a avea un profil moral fara pata. Singurul lucru pe care democratii l-au putut descoperi in defavoarea sa este faptul ca, in urma cu 24 de ani, a fost arestat pentru ca a condus sub influenta alcoolului, pastrind totul sub tacere. De partea cealalta, Al Gore, cu 24 de ani de cariera politica si patru ani de experienta la Casa Alba ca "locotenent" al lui Bill Clinton, a cistigat respectul datorita inteligentei sale, dar nu si afectiunea alegatorilor, dintre care multi se indoiesc de onestitatea sa si de capacitatea de a conduce tara. Pe masura ce cursa electorala se apropie de final, el a renuntat sa mai lupte pentru a cistiga simpatia electoratului si s-a concentrat pe domeniile in care este maestru: politica si economia. Cu Lieberman pentru functia de vicepresedinte, Gore pare mai sigur pe el, desi nu va ajunge niciodata, dupa cum spun analistii, sa aiba sarmul natural al lui Clinton. ISABELLA ALEXANDRESCU Insule sub ape Inundatiile au creat o noua mare: Marea Britanie Marea Britanie ramine afectata de cele mai grave inundatii din ultima jumatate de secol, in conditiile in care meteorologii anunta ca starea vremii se va inrautati in urmatoarele zile. Casele, magazinele si fermele din comitatele Yorkshire, din centrul si sudul Angliei sint in continuare inundate de apa provenita de la ploile de peste noapte. Aproape toate cursurile de apa au atins cota de alarma, iar riul Severn si alte patru riuri din Yorkshire si Wales ameninta sa iasa din matca. Autoritatile britanice au anuntat ca cel putin 3.000 de case au fost inundate, iar una dintre zonele cele mai afectate este cea din jurul orasului York, din nordul provinciei Yorkshire. Taifunul Xangxane a ridicat apa in Taiwan - 59 de morti Echipele de salvare taiwaneze au descoperit ieri alte sase victime ale celei mai distructive furtuni care a lovit insula Taiwan in ultimii 5 ani, ridicind bilantul la 59 de morti. Cautarile continua pentru descoperirea altor 30 de persoane date disparute, printre care 23 de marinari a caror nava s-a scufundat dupa trecerea taifunului Xangxane peste regiunea coastelor nordice. Taifunul a adus ploi abundente incepind de luni pina miercuri seara, care au provocat torente de noroi si avalanse de pietre in regiunile montane, ingropind de vii zeci de persoane. Taifunul Xangxane a provocat pagube in agricultura in valoare de doua miliarde de dolari taiwanezi. Taifun ucigas in Filipine Cel putin 24 de persoane si-au pierdut viata, iar patru pescari au fost dati disparuti ieri, dupa ce un taifun violent a ravasit insula Luzon din nordul Filipinelor si a lovit capitala filipineza Manila. Potrivit autoritatilor, 11 dintre victime faceau parte dintr-un grup de 100 de alpinisti aflati in zona. Sase s-au inecat, doi au murit in cursul unei alunecari de teren, iar ceilalti trei au fost prinsi in apele involburate. Consiliul national de coordonare a dezastrelor a anuntat ca alte noua persoane si-au pierdut viata, majoritatea in urma alunecarilor de teren care au lovit cartierul Antipolo din Manila. Meteorologii spun ca taifunul a adus vinturi de aproximativ 150 de kilometri pe ora, ravasind insula Luzon si trecind mai departe, spre sudul Chinei LIVIA CIMPOERU Masina de frecat rufe Masina de spalat capabila sa "frece rufele" facind "miscari" similare cu cele ale unei bune gospodine, a fost prezentata joi, la Londra, de inventatorul sau, James Dyson. Originalitatea inventiei este reprezentata de doua tambururi care se rotesc simultan in sensuri opuse, "frecind" rufele dupa principiul spalatului manual. Dyson sustine ca aproximativ 15 minute de spalat manual sint mult mai eficiente decit 67 de minute de spalat cu cele mai complicate masini, astfel incit este de presupus ca o masina automata care sa "imite" metoda traditionala este preferabila. Noua masina de spalat, cu un design revolutionar si culori vesele, mov si galben, va fi disponibila pe piata in doua variante, cu pretul de 1500, respectiv 1800 de euro. "Este capabila sa spele de doua ori mai multe rufe decit o masina normala, o face mult mai bine si are nevoie de un sfert din timp", a declarat inventatorul. Temindu-se sa nu-i fie furat "patentul", Dyson a pastrat strict secrete toate detaliile noului sau "copil". BIANCA BACARDI Corespondenta de la Sofia Hoatele de buzunare bulgare, cea mai buna "marfa" de export Hoatele bulgaroaice de buzunare fac parte, impreuna cu prostituatele si cu hotii de automobile, din lista celor mai "competitive" produse ale exporturilor bulgaresti ilegale in Germania. Dupa cum informeaza cotidianul sofiot "24 de Ceasa", o experta in buzunarit costa nu mai putin de 250.000 de marci. Suma este platita tatalui fetei. Pentru cel care dispune de aceasta suma, investitia se dovedeste a fi mai profitabila decit cea in actiuni "Microsoft". O hoata de buzunare buna, care actioneaza la Berlin, aduce zilnic patronului sau cel putin 5.000 de marci. Calitatile bulgaroaicelor sint recunoscute, de aceea pretul lor se mentine ridicat si este in continua crestere. Din acest punct de vedere, hoatele sint mult mai apreciate in lumea interlopa berlineza decit prostituatele. Politia germana nu acorda suficienta atentie hoatelor de buzunare si daca le prinde le extradeaza ca pe simplii imigranti ilegali. 90 la suta din prostituatele bulgaroaice aflate in Germania sint tiganci, constata "24 Ceasa". Tariful lor pentru un "numar" de sex "clasic" oscileaza intre 50 si 150 de marci. Numarul imigrantilor ilegali bulgari in Germania este de aproximativ 10.000. 90 la suta sint tigani sositi la inceputul anilor '90. PETIO PETKOV Mosie pe Planeta Rosie Pamint pe Marte Pamintenii au posibilitatea de a achizitiona, la un pret scazut, parcele de teren pe Marte, anunta cotidianul "Magyar Hirlap", citind datele furnizate de o agentie imobiliara din Budapesta. Potrivit sursei citate, 8 kilometri patrati de teren pe Marte costa numai 49.900 de forinti (aproximativ 4 milioane de lei), iar pentru aceasta suma cumparatorul va primi dreptul de a efectua activitati miniere si drept de inmormintare. Agentia imobiliara din Budapesta vinde si terenuri de pe Luna, insa directorul firmei sustine ca achizitionarea terenurilor de pe Marte este mai rentabila, pe aceasta planeta existind mai multe parcele de vinzare. Numarul cetatenilor din Ungaria care au achizitionat deja proprietati pe cele doua planete se ridica la aproximativ 300, printre ei numarindu-se profesori, studenti, chiar si cercetatori stiintifici. ( Mediafax ) Inventatorul vestei antiglont este Cel mai impuscat om din lume Americanul Richard Davis este cel mai impuscat om din lume, care a "primit" in piept cel putin 190 de gloante, dar nu a murit gratie inventiei sale - vesta antiglont, realizata din Kevlar si alte materiale compozite ultrausoare. Desi acum foarte bogat, Davies, care are afisata la loc de cinste o fotografie cu autograf a lui Thomas Alva Edison, nu a avut un trai tocmai fericit. In iunie 1969, logodnica sa a fost impuscata in timp ce facea o livrare de pizza intr-un cartier obscur. Trei saptamini mai tirziu, putin inaintea istoricului eveniment al ajungerii primului om pe Luna, trei indivizi au comandat de mincare la mica pizzerie pe care Davis o avea in Detroit. Barbatul, pe care-l incerca o presimtire sumbra legata de aceasta comanda, a plecat inarmat. Banuiala sa, intarita de faptul ca trebuia sa livreze comanda la aproape aceeasi adresa unde fusese gasita logodnica sa, si de faptul ca era aceeasi comanda - doua pizze mari cu pepperoni si sunca, a fost confirmata. In schimbul de focuri care a urmat, Davis i-a ranit pe doi dintre cei trei barbati care l-au atacat, fiind el insusi ranit, la cap si la picior. Peste aproape o luna, pizzeria sa a ars complet, si s-a trezit ramas fara slujba, sarac lipit, in doliu si inca in convalescenta. Hotarit sa faca ceva in sensul protejarii oamenilor de tot mai numeroasele arme de foc incapute pe mina raufacatorilor si cu un capital initial de numai 70 de dolari, s-a apucat sa confectioneze veste antiglont. Desi rudimentare si nu foarte sigure, primele modele s-au bucurat de foarte mare succes in rindul politiei din Detroit, care la acea vreme pierdea oameni la o rata de doi ofiteri pe luna. Initial, politistii au fost foarte circumspecti, dar au fost convinsi rapid de demonstratia facuta de Davis pe propria sa piele. Ajuns bogat, in calitate de patron al firmei "Second Chance Body Armour Inc.", la 57 de ani, Davis mai face si acum demonstratii "pe viu", tragindu-si gloante in pieptul peste care imbraca veste din productia proprie. CONSTANTIN VLAD Din ciclul "Fac ce-a facut tata" Beizadele cu belele Suharto jr. a fugit de-acasa Procurorii indonezieni au anuntat ieri ca sint pe cale sa-l aresteze pe cel mai tinar fiu al presedintelui Suharto si sa-l trimita la inchisoare pentru a-si ispasi sentinta de 18 luni de detentie pentru tranzactii imobiliare ilegale, transmite Reuters. Cu toate acestea, Hutomo "Tommy" Mandala Putra, fost pilot de curse automobilistice si activ om de afaceri, nu a fost gasit la domiciliu. Implicat intr-o afacere necurata cu terenuri, "Tommy" Mandala Putra este primul membru al familiei Suharto condamnat pentru luare de mita. In Jakarta a circulat zilele trecute zvonul potrivit caruia Tommy va fi trimis la inchisoarea Cipinang, din capitala, deoarece presedintele Abdurrahman Wahid a semnat joi un decret prin care a respins oficial cererea de suspendare a sentintei, venita din partea lui Tommy Mandala. ( L.C. ) Fiica lui Tudjman, anchetata Nevenka Tudjman, fiica defunctului presedinte croat Franjo Tudjman, este banuita ca ar fi obtinut fraudulos peste doua milioane de kuna, respectiv 263.000 euro, bani pe care i-a primit facilitind numirea unui om de afaceri local intr-o functie ministeriala, in transmite AFP. Potrivit sursei citate, in anul 1996, Nevenka Tudjman s-a folosit de numele sau pentru a influenta numirea lui Igor Knezevici, un om de afaceri din Zagreb, in functia de consilier in cadrul Ministerului croat al Stiintei si Tehnologiei. Politia locala sustine ca, in aceasta calitate, Knezevici, care avea in sarcina alegerea prestatorilor de servicii, a reusit sa obtina comisioane substantiale, din care a varsat in contul Nevenkai peste doua milioane de kuna. Presa croata a acuzat frecvent familia Tudjman ca s-a imbogatit ilicit in cei noua ani in care Tudjman s-a aflat la putere. ( D.B. ) Aliev jr., la proba urnelor Alegerile legislative din 5 noiembrie in Azerbaidjan ar putea constitui o trambulina catre putere pentru fiul presedintelui Heydar Aliev, Illham, care merge cu hotarire pe urmele tatalui sau, nu fara a suscita anumite controverse, transmite AFP. Daca Partidul Noul Azerbaidjan va cistiga o majoritate de 125 de locuri in forul legislativ, Ilham Aliev, aflat in fruntea listei acestui partid, ar dobindi functia de presedinte al parlamentului. "Astazi, Gaidar Aliev este conducatorul nostru, iar in viitor va fi Ilham", a asigurat ieri secretarul adjunct ale partidului, Siavouch Novzurov. Seful statului, in virsta de 77 de ani, urmeaza sa-si incheie mandatul in 2003, dar sanatatea fragila l-ar putea obliga sa-si paraseasca functia prematur. Acesta este motivul pentru care presedintele Aliev si membrii partidului nu-si mai ascund sustinerea pentru Ilham. ( L.C. ) Flash Ungaria cere 97 milioane de dolari despagubiri de la Aurul S.A. Autoritatile ungare au ales biroul de avocati care va reprezenta statul ungar la procesul in care se vor solicita despagubiri intreprinderii "Aurul" din Baia Mare, informeaza cotidianul "Magyar Hirlap". Oficiul comisarului guvernamental pentru protectia riului Tisa a confirmat alegerea biroului de avocati. Este vorba de biroul de avocatura Andras Szecskay, specializat in drept civil, scrie "Magyar Hirlap". Statul ungar va da in judecata, in Romania, la Baia Mare, compania Aurul S.A., cerind suspendarea activitatii acesteia. Se analizeaza si posibilitatea unui al doilea proces in Romania, cu scopul de a elimina sursele de pericol din tehnologia aplicata de intreprindere. Potrivit informatiilor din "Magyar Hirlap", in aceste doua procese statul ungar va fi reprezentat de un avocat din Cluj. Ungaria a formulat doua revendicari pe marginea poluarii cu cianura: despagubiri de 29,3 miliarde de forinti (97 milioane dolari la cursul actual) provocate pe teritoriul sau si garantarea faptului ca activitatile intreprinderii "Aurul" nu mai reprezinta o sursa de pericol. ( Mediafax ) Referendum pentru independenta Muntenegrului Coalitia aflata la putere in Muntenegru a decis sa organizeze un referendum asupra independentei republicii peste o luna, a anuntat ieri cotidianul muntenegrean "Vijesti", citat de AFP. Pregatirile pentru organizarea referendumului trebuie sa inceapa imediat, iar acesta se va tine indiferent de acordul la care Muntenegru ar putea ajunge cu Serbia in privinta viitorului Republicii Federale Iugoslavia (RFI), care reuneste cele doua republici. Decizia a fost luata in cursul unei reuniuni a coalitiei "Pentru o viata mai buna" a presedintelui reformist Milo Djukanovici. Joi seara, in cursul unui interviu acordat televiziunii de stat sirbe RTS, presedintele muntenegrean s-a exprimat pentru crearea unei aliante de state suverane intre Serbia si Muntenegru. Salutind reintegrarea RFI in structurile ONU, Djukanovici a declarat ca Podgorica doreste o recunoastere internationala a suveranitatii Muntenegrului si Serbiei inainte de crearea unei aliante. ( L.C. ) Teleobiectiv Omul-paianjen, arestat la ferestra bancii Un francez curajos a escaladat ieri, cu miinile goale, 21 de etaje ale unui zgirie-nori din Singapore, fiind arestat de politie inainte sa ajunga la ultimul etaj al sediului bancii "Overseas Union", care are inaltimea de 280 de metri. Alain Robert, poreclit "Omul-paianjen", a devenit deja renumit pentru confruntarile sale cu politia in timpul incercarilor de a escalada cele mai inalte cladiri din lume fara sa foloseasca nici un fel de echipament de catarare. "Am intrat in panica, credeam ca o sa cada. Stateam uitindu-ma la el si ma rugam in tacere", povestea ieri un martor transfigurat. Un alt trecator a declarat ca a crezut, in prima instanta, ca e vorba de un nebun care vrea sa se sinucida. Cataratorul francez a escaladat ilegal mai bine de 30 de cladiri, printre care Empire State Building din New York, Turnul Eiffel din Paris si Sears Tower din Chicago, care are 110 etaje. ( L.C. ) Ziua Mortilor Asemeni americanilor, care s-au bucurat saptamina trecuta de sarbatoarea de Halloween, mexicanii au sarbatorit ieri Ziua Mortilor, stringindu-se cu mic, cu mare, in jurul mormintelor celor dragi. Ziua Mortilor este o combinatie bizara de traditii catolice si aztece, care pare amenintata de influentele comerciale ale sarbatorii Halloween. Ziua tuturor sfintilor si Ziua sufletelor se amesteca cu festivale indigene ale cultului mortii, cind familiile de mexicani isi pun cosciug in casa, ofera de mincare sufletelor celor morti, care, cred ei, vin in fiecare an sa-i viziteze. In satul Mixquic, armate intregi de bunicute si nepoti se string in dimineata Zilei Mortilor in cimitir pentru a acoperi fiecare centimetru de pamint de pe morminte cu decoratiuni din flori. Pina si cele mai sarace familii se string pentru a da in cinstea mortilor un adevarat festin, oferindu-le mincarurile lor preferate, stropite din belsug cu tequila si bere. ( L.C. ) 