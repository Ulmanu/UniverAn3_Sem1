 Epilog la o privatizare Miliardarul brasovean Petrica Hogea, dat in judecata de Sindicatul Ectransport Miliardarul brasovean Petrica Hogea a fost chemat in judecata de Sindicatul Ectransport pentru ca a concediat abuziv aproape jumatate din salariatii firmei de transporturi. Sindicalistii de la Ectransport spun ca sint nemultumiti din mai multe motive si ca au sesizat FPS si Directia de Finante in legatura cu o serie de ilegalitati pe care le-ar comite Petrica Hogea in societatea la care detine de curind pachetul majoritar. Miliardarul brasovean se apara spunind ca doar 40% din muncitorii de la Ectransport sint nemultumiti de ceea ce se intimpla in societate. Constantin Paun, liderul Sindicatului Ectransport, spune ca, dupa citva timp, actionarul majoritar a inceput sa vinda active prin care a reusit sa recupereze aproape jumatate din banii pe care i-a dat FPS Brasov. Salariatii Ectransport l-au sprijinit pe Hogea la licitatie, si acum se simt tradati FPS Brasov a organizat in data de 29 mai 2000 o licitatie pentru vinzarea pachetului majoritar de actiuni, de aproape 54%, pe care il detinea la societatea brasoveana de transporturi Ectransport SA. Licitatia a fost cistigata de firma Erebia SRL, reprezentata de miliardarul Petrica Hogea, care a cumparat pachetul de actiuni cu 1,8 miliarde de lei. Fiindca nu au avut bani, salariatii au hotarit sa sprijine un investitor, in conditiile acordarii unor facilitati. Petrica Hogea le-a promis verbal salariatilor ca va mentine personalul angajat si ca va aduce autocamioane noi. Paun spune ca la licitatie ar fi trebuit sa participe firma Erebia, PAS si Maftei Construct SRL al carei patron, Mihail Maftei, detine 26% din SC Ectransport, ca urmare a cuponiadei. Liderul spune ca, inainte cu o ora, intre cei trei potentiali participanti s-a incheiat o conventie legalizata prin notariat, conform careia firma lui Hogea era practic cistigatoarea licitatiei. "Conform conventiei, indiferent care dintre cele doua firme cistiga, trebuia sa acorde PAS 17,5% din pachetul de actiuni de 54%. Liderul mai sustine ca, dupa ce a cistigat licitatia, Hogea nu si-a respectat obligatia din conventie, aceea de a ceda 17,5% din actiuni PAS. Protestele la Ectransport au demarat la sfirsitul lunii septembrie, cind au inceput disponibilizarile de personal. Paun sustine ca aproape jumatate din cei 114 salariati au fost disponibilizati fara a li se acorda preavizul legal de 15 zile. Astfel, sindicalistii din Ectransport au cerut FPS Brasov sa ii comunice care sint masurile de protectie sociala pe care le-a negociat cu Petrica Hogea. Raspunsul a fost acela ca actionarul majoritar, prin contractul de privatizare, s-a angajat sa preia obligatiile cu privire la "Contractul Colectiv de Munca si/sau alte acorduri existente intre sindicat si patronatul societatii, contractele individuale de munca si dispozitiile legale referitoare la conditiile de munca, salarizare, mentinere sau disponibilizare, despagubiri in caz de concedieri colective si plati compensatorii". Considerind ca aceste prevederi au fost incalcate de Petrica Hogea, salariatii, prin Sindicatul Ectransport, l-au actionat in instanta pentru a obtine drepturile care li se cuvin. Constantin Paun spune ca era prevazut ca, in cazul privatizarii, investitorul sa nu faca reduceri de personal timp de cel putin doi ani. La sfirsitul saptaminii trecute, liderii Sindicatului Soferilor Ectransport, care face parte din CNSRL-Fratia, s-au dus la Administratia Financiara si au cerut aplicarea sechestrului asiguratoriu pe firma deoarece societatea are datorii la stat de 13 miliarde de lei. In acest mod, sindicalistii au blocat vinzarea celor doua active pe care vrea s-o faca Petrica Hogea. Angajatii ii reproseaza patronului ca i-a construit vila lui Babiuc Soferii mai spun ca, dupa ce a ajuns actionar majoritar al societatii, miliardarul Petrica Hogea, care este finul lui Victor Babiuc, a achizitionat, in schimbul unor fiare vechi care proveneau de la autocamioanele iesite din uz, materiale de constructii. Sindicalistii spun ca ei, personal, au transportat aceste materiale in Predeal, la vila lui Babiuc si la vila pe care si-o construieste miliardarul brasovean in Poiana Brasov. Hogea spune ca aceasta afirmatie facuta de soferii de la Ectransport este o gluma buna. "Nu este adevarat. Babiuc si-a construit vila de doi ani. Acum locuieste aici. Nu eu i-am construit-o, ci Ioan Neculaie (n.r. - patronul FC Brasov si a firmei Prescon)". Miliardarul brasovean spune ca lucrurile in societatea Ectransport nu stau asa cum spun sindicalistii. "Pretul pe care l-am platit la licitatia organizata pentru a achizitiona pachetul majoritar al societatii de transport nu eu l-am stabilit. Era normal ca eu sa o achizitionez cu cit mai putin se putea. Este adevarat ca intre mine si salariatii care m-au sustinut a existat o intelegere verbala in sensul ca nu voi face disponibilizari dupa ce preiau societatea, ba, mai mult, le-am promis ca voi face angajari. Insa societatea merge in pierdere. In ultima perioada s-au inregistrat pierderi de 600 de milioane de lei. Acuzatiile pe care mi le aduce Paun nu sint fondate. Este adevarat ca am vindut autocamioane, dar vinzarea acestora a fost aprobata deja in Consiliul de Administratie", ne-a declarat Petrica Hogea. CAMELIA CSIKI Alpha Bank mizeaza pe serviciile pentru populatie Ponderea creditelor acordate de bancile comerciale din totalul activelor este masura angajamentului pe termen lung pe care bancherii straini il au fata de afacerile din Romania, a declarat ieri Yannis Costopoulos, presedintele grupului financiar elen Alpha Bank. "In Romania, Banca Alpha are un portofoliu de credite care depaseste jumatate din totalul activelor", a spus Costopoulos. "Asta nu inseamna ca ignoram calea cea mai sigura de a plasa banii - titlurile de stat sau obligatiunile emise de marile utilitati publice", a adaugat presedintele celui mai puternic grup financiar privat din Grecia. Strategia de dezvoltare in Romania a inclus si participarile la imprumuturile sindicalizate acordate de grupuri de banci statului roman, a observat Radu Ghetea, prim-vicepresedinte al bancii. Activele Alpha Bank Romania au crescut cu 50% in 1999 si depasesc acum 167,4 milioane dolari. Grupul elen a gindit o strategie de expansiune a retelei bancare in marile orase ale tarii. "Desi avem o experienta bogata in sustinerea afacerilor companiilor, nu ignoram produsele destinate clientilor persoane fizice", a spus Costopoulos. Bancherii de la Alpha Bank au pregatit un program de imprumuturi pentru cumpararea locuintelor, numit "Propria mea casa". LIDIA MOISE Doar una din cinci IMM-uri are profit Consiliul National al Intreprinderilor Private Mici si Mijlocii din Romania a prezentat ieri Topul firmelor private din Romania, intocmit pe baza profitului brut intregistrat in 1999. Presedintele CNIPMMR, Ovidiu Nicolescu, a sustinut schimbarea radicala a atitudinii clasei politice fata de IMM-uri. Cu toate ca numarul total al intreprinderilor private inregistrate in Romania se ridica la aproximativ 800.000, numai 401.520 de firme au depus bilantul pe anul trecut, iar dintre acestea doar 168.666 au inregistrat profit. Primele pozitii in clasamentul firmelor private din Romania pentru anul 1999 au fost ocupate de Globe Ground Romania (categoria intreprinderi mari), Emcom (intreprinderi mijlocii), 3M Romania (intreprinderi mici) si Procter&Gamble Romania (microintreprinderi). De asemenea, au fost premiate si firmele privatizate de FPS in perioada 1993-1998. Laureatele au fost Argus Constanta (250-500 de salariati), Terapia Cluj-Napoca (501-2000 de salariati) si Azomures Tirgu-Mures (2000 salariati) - la categoria intreprinderi mari, Uzinexportimport - intreprinderi mijlocii, si Romelectro - intreprinderi mici. (N.B.) Potrivit unei analize facute de "Financial News", Obligatiunile externe ale Romaniei sint din ce in ce mai avantajoase Pietele financiare private de capital sint in acest moment favorabile lansarii emisiunilor de obligatiuni romanesti, iar bancherii i-au curtat agresiv pe oficialii de la Bucuresti pentru obtinerea mandatelor, a relatat in editia din aceasta saptamina "Financial News". In aceste zile, o echipa din care fac parte Cristian Popa, viceguvernatorul BNR, si Valentin Lazea, secretar de stat la Ministerul Finantelor, se afla intr-un turneu de prezentarea a unei emisiuni de obligatiuni in valoare de 200 milioane euro, cu scadenta la cinci ani, "care se va bucura de succes", apreciaza "Financial News". "Pentru anul viitor ne propunem doua obiective sa intarim prezenta in piata europeana, sa extindem imprumuturile intre sapte si zece ani si sa ne restabilim prezenta pe pietele americane si japoneze", a declarat Popa. Comunitatea financiara internationala a primit cu interes aceste declaratii, iar analistii considera ca economia Romaniei si-a revenit. "Statisticile recente arata ca s-au inregistrat cresteri semnificative ale productiei, in special ale industriei prelucratoare, exporturile au crescut constant timp de opt luni, investitiile merg bine si este normala reactia mediilor financiare internationale private", ne-a declarat Adrian Vasilescu, consilier al premierului Mugur Isarescu. Mai mult, "au aparut cresteri mari la bunurile de capital, la bunurile de folosinta indelungata, ceea ce arata ca a inceput o imbunatatire a nivelului de trai", a spus Vasilescu. In perspectiva, autoritatile de la Bucuresti intentioneaza sa reduca dependenta de institutiile internationale de credit, FMI sau Uniunea Europeana, in favoarea imprumuturilor din pietele private. "Pina in anul 2004, datoria externa ar putea creste de la 9,2 miliarde dolari la 12 miliarde dolari si speram ca aceasta crestere va fi obtinuta mai degraba din pietele internationale private decit de la creditorii oficiali", a precizat Popa. LIDIA MOISE SNP opreste exportul de motorina Rafinariile romanesti care proceseaza titei romanesc nu vor mai avea dreptul de a exporta nici un gram de produs finit. Intrunit joi, Consiliul de Administratie al SNP Petrom SA a hotarit sa nu mai permita rafinariilor carora le vinde titei romanesc sa exporte produse petroliere, cel putin atita vreme cit piata autohtona duce lipsa de motorina. Societatea Nationala a Petrolului exploateaza anual peste sase milioane de tone de titei, din care mai mult de 60% este procesat prin cele doua rafinarii proprii, Arpechim Pitesti si Petrobrazi. Restul titeiului extras este vindut catre rafinariile din tara, independente, in baza unor contracte comerciale ferme. De mai bine de doua saptamini, piata romaneasca de produse petroliere este deficitara la produsul motorina. Pe de o parte, pentru ca toamna si primavara sint doua din virfurile de consum inregistrate de acest combustibil pe parcursul unui an, din cauza lucrarilor agricole, iar pe de alta parte deoarece rafinariile independente prefera sa exporte motorina, al carei pret de cotatie international este cu peste 100 de dolari/ tona mai mare decit pretul intern. Pentru a pune capat crizei, la inceputul saptaminii, ministrul industriei si comertului Radu Berceanu a emis un ordin prin care abiliteaza SNP sa analizeze mai multe solutii pentur iesirea din criza si sa o adopte pe cea mai buna. Astfel, SNP are de ales intre a impune rafinariilor independente sa nu mai exporte produsele rezultate din prelucrarea titeiului romanesc, a intrerupe livrarile catre rafinariile care nu platesc la timp sau a livra titei in regim de procesare (nu mai vinde titei, ci il livreaza rafinariilor pentru a fi procesat, suporta cheltuielile de procesare si primeste produsele finite). Cum intre SNP si rafinariile-clienti exista raporturi strict comerciale, SNP nu pote restrictiona direct exportul. Nici Ministerul Industriei, prin directiile de specialitate nu poate opri insa exportul de carburanti pentru ca ar incalca reglementari in vigoare. In consecinta, pentru a evita o adincire a crizei de motorina, SNP va fi nevoita sa renunte la vinzarea titeiului in favoarea livrarii lui la procesare. MIHAELA BALEA Cadere CME nu se mai tranzactioneaza pe Nasdaq Actiunile companiei Central European Media Enterprises (CME) nu se mai tranzactioneaza pe piata bursiera americana Nasdaq din data de 10 octombrie, a informat un comunicat al companiei. Stirea, care a trecut neobservata la data aparitiei, are totusi o mare importanta deoarece CME detine un semnificativ pachet de actiuni atit la Media Pro International, cit si la PRO TV SRL. Analistii considera ca aceasta disparitie din piata este consecinta imediata a prabusirii cotatiilor pe Nasdaq a unei actiuni CME, de la un maxim de 32 dolari (in 1997) pina sub nivelul la care a fost lansata. ( L.M. ) 