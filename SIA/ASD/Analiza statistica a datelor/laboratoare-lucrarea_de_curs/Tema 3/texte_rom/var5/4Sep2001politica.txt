 Ministrii rasufla usurati Premierul Adrian Nastase a descins ieri la grupul parlamentar PSD din Senat, reunit in prima sedinta a sesiunii ordinare care a debutat ieri, cu scopul de a-i impulsiona pe senatorii partidului ca, printr-o prezenta masiva in aula Senatului, sa poata fi promovate prioritatile guvernului. Imboldul pentru o prezenta masiva a fost facut, de altfel, si de presedintele Senatului, Nicolae Vacaroiu, in cuvintul de deschidere. Dupa intilnirea cu senatorii, premierul a asigurat presa ca, in urmatoarea perioada, nu va avea loc nici o remaniere la nivel de ministri. Cu aceasta ocazie, Nastase a recunoscut ca "activitatea guvernului nu este perfecta", ca mai sint si probleme, dar, ca si intr-o echipa de fotbal, "nu poti schimba in permanenta jucatorii". Adrian Nastase sustine ca nu stie motivele care au stat la baza demisiei lui Ion Ghica de la conducerea CEC, problemele acestei institutii fiind cele legate de imagine, care a avut de suferit de la scandalul CEC-FNI. Totodata, din spusele premierului rezulta ca, pina in toamna anului viitor, cind expira mandatul actualului CA al TVR, actualul executiv nu va opera modificari in aceasta institutie. In ceea ce priveste conducerea Senatului, structurata conform algoritmului politic, nu a fost operata decit asteptata rocada intre UDMR si PNL pentru postul de vicepresedinte al Senatului. CRISTINA SOFRONIE Bref Presedintele, Regele si patriarhul vin la Minastirea Dealu Comemorarea de la Minastirea Dealu, la sfirsitul acestei saptamini, a celor 600 de ani de la moartea voievodului Mihai Viteazul - primul faptuitor al unirii Principatelor Romane, ar putea sa-i adune laolalta pe Majestatea Sa Regele Mihai, pe presedintele Ion Iliescu si pe Patriarhul Teoctist. Participarea Majestatii Sale sta inca sub semnul indoielii, dar presedintele si patriarhul au confirmat prezenta la manifestare.(C.O.) Punguta cu doi bani a PNTCD, pusa la pastrare BRD Bucuresti a comunicat PNTCD ca, pina la solutionarea definitiva, in instanta, a procesului gruparilor Ciorbea-Marga, conturile partidului sint blocate. Vicepresedintele PNTCD Teodor Morariu s-a intilnit ieri cu juristii BRD Bucuresti, declarind ulterior ca spera ca in 2-3 zile fondurile partidului sa fie deblocate. Secretarul general al PNTCD, Constantin Dudu Ionescu, a declarat, la rindul sau ca in luna iulie, cind BRD a blocat prima data conturile PNTCD, a propus mutarea fondurilor la alta banca, avind in vedere "legatura directa" dintre Vasile Lupu si unul dintre juristii de la BRD. (A.M.) ApR aplauda PNL ApR a primit cu interes propunerea lui Valeriu Stoica de realizare a unei opozitii comune, care sa constituie in viitoarele alegeri un adversar redutabil pentru PSD. Chiar daca revendica paternitatea ideii enuntate de PNL, aceasta formatiune si-a declarat ieri "totala sustinere" pentru concretizarea proiectului, facind in plus un apel catre liderii PD sa fie de acord cu negocieri pe aceasta tema. (A.M.) Prefectul de Neamt, socru mic Prefectul de Neamt, Vasile Pruteanu, a fost in acest week-end socru mic. Iulia Pruteanu, cea mai mare dintre fiicele sale, s-a maritat cu alesul inimii, Vlad Uleia. Nunta a avut loc in fieful PSD, la restaurantul Hotelului Central din Piatra Neamt, acolo unde se organizeaza majoritatea evenimentelor mondene ale membrilor acestui partid. Profesor de istorie, fost inspector in invatamint, actualul prefect a devenit socru mic intr-o ambianta caracterizata de invitati ca fiind "imparateasca". De altfel, Pruteanu si-a luat liber o saptamina inainte de marele eveniment, pentru a pune umarul la pregatirile de nunta. Au fost invitate personalitatile politice si ale administratiei locale, deputati, primar, viceprimari, oameni de afaceri. Asa cum remarca si primarul Ion Rotaru, au fost atit de multi PSD-isti incit "se putea pune de-un congres local, sau, daca nu, in orice caz, o conferinta a femeilor tot iesea". MIRCEA FURDU Miron Mitrea l-a nasit pe presedintele CNSLR-Fratia Duminica, presedintele CNSLR-Fratia, Marius Petcu, si-a pus pirostriile. Aleasa inimii sale este Claudia, o colega de serviciu. Miron Mitrea, actualul ministru al transporturilor, i-a tinut cununiile fostului coleg de sindicat. Marius Petcu este presedintele pe partea est-europeana a Public Service International, o organizatie sindicala a furnizorilor de servicii la care este afiliata si Fratia. Claudia, proaspata lui sotie, este presedinta PSI, organizatia de tineret. Dupa cununia religioasa, felicitarile, masa si dansul au avut loc la restaurantul sindicalistilor, din Floreasca. La petrecere s-au intilnit si au ciocnit in cinstea insurateilor premierul Adrian Nastase, ministrul industriei, Dan Ioan Popescu, cel al transporturilor, Miron Mitrea, si el proaspat casatorit, fosti sindicalisti, in prezent parlamentari, cum este Pavel Todoran, sau fosti colegi de confederatie cu Marius Petcu, in prezent lideri ai altei confederatii sindicale. Tacimul a fost comentat de aceleasi guri rele ca fiind cam piperat, aproape 100 de dolari. Petrecerea a fost punctata la miezul noptii de un superb foc de artificii. (M.B.) Voiculescu ar iesi de la guvernare de dragul lui Costeiu Presedintele Consiliului Judetean Sibiu, Eftimie Costeiu, fost PDSR, s-a inscris ieri in PUR. Prezent la Sibiu, presedintele PUR, Dan Voiculescu, s-a declarat multumit de decizia presedintelui Consiliului Judetean si, conform Mediafax, a avertizat ca atacurile la care este supus acesta de catre fostii sai colegi de partid trebuie sa inceteze. "Sintem hotariti sa il aparam si deciziile noastre vor fi dure. Reactia noastra extrema poate fi iesirea de la guvernare", a afirmat Voiculescu. Presedintele filialei judetene a PSD, secretarul de stat in Ministerul Muncii si Solidaritatii Sociale, Ioan Cindrea, afirma ca Eftimie Costeiu s-a folosit de functia pe care o detine dupa cistigarea alegerilor de catre PDSR pentru a savirsi mai multe abuzuri si deturnari de fonduri, acestea facind obiectul unor reclamatii in baza carora prefectul judetului Sibiu, Mircea Silvestru Lup, a solicitat efectuarea unor verificari. Prefectul Mircea Silvestru Lup a declarat, vineri, ca Eftimie Costeiu este vinovat, conform rezultatelor unor verificari efectuate de Comisia de abuzuri a Camerei Deputatilor, de incalcarea prevederilor legale cu privire la administratia publica si la administrarea bugetului. Eftimie Costeiu sustine insa ca atacurile fostilor colegi de partid nu il intimideaza si spune ca plecarea sa de la conducerea institutiei va fi posibila numai in conditiile unei eventuale arestari. Eftimie Costeiu a fost demis din PDSR in urma cu trei luni, dupa ce a fost acuzat de membrii filialei ca nu respecta convingerile partidului si pentru ca a reclamat modul de repartizare a fondurilor bugetare la nivelul judetului Sibiu. ( A.M.) Mircea Geoana il pune la punct pe Valeriu Stoica Pentru prima data de cind a fost numit ministru de externe, Mircea Geoana a lansat ieri un atac dur la adresa fostei guvernari, mai ales a liberalilor. Atacul a fost provocat de afirmatiile liberalului Valeriu Stoica, care l-a acuzat pe Geoana de stricarea relatiilor cu Ungaria si Bulgaria. "Daca dl Stoica vrea sa acceptam statutul maghiarilor, sa vina si sa ne spuna. Iar in privinta Bulgariei, sa nu uitam ca in 1997, cind bulgarii au venit sa ne propuna un tandem pentru NATO, liderii de atunci ai Romaniei i-au refuzat", a declarat Geoana. El a calificat viziunea politica a lui Stoica drept una "reductionista si ingust politicianista".(T.G.) [17][pl.dll?rid=expresro] 