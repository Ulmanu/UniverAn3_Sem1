 Peste 300 de femei au fost eliberate din bordelurile balcanice in ultimii doi ani Romance obligate sa se prostitueze, vindute de rude sau prieteni 306 romance au fost scoase din miinile traficantilor de persoane si repatriate de Organizatia Internationala pentru Migratii Romania, incepind din ianuarie anul trecut. Din cercetarile efectuate de OIM rezulta ca 85% din fete sint racolate direct de oameni in care au incredere deplina - rude, iubiti, prieteni de familie. Pentru plasament, acestia primesc o suma derizorie, fata de pretul de vinzare din strainatate - citeva sute de mii de lei pentru o tinara virgina sau o fata care are pasaport, comparativ cu citeva mii de marci, pretul "final". Salvate de soldatii americani dintr-un bordel bosniac La 20 de ani impliniti, Ana Maria a trait o "experienta" pe care nu o va uita in veci. Cu citeva luni in urma, ea a cazut in plasa unei retele de traficanti de persoane. Disperata ca nu-si gaseste nimic de lucru si sta pe capul parintilor, Ana Maria a crezut ca i-a pus Dumnezeu mina in cap cind un prieten de familie i-a propus sa plece la munca in Italia, ca menajera sau baby-sitter. "Nu mi s-a parut nimic ciudat, mai ales ca il cunosteau si ai mei". Ana Maria a plecat de-acasa, fara sa le spuna nimic parintilor. Le-a lasat doar un bilet: "M-am dus sa ma tund". Prietenul de familie le-a "plasat" pe Ana Maria si inca o fata minora, unui individ din Timisoara. Au plecat in Iugoslavia cu un autobuz care ducea romani la munca la Pancevo, iar de acolo, la Belgrad. Au ajuns intr-un motel pentru prostituate. "Ne-au dus intr-o camera, unde erau mai multi barbati. Unul din ei, seful, statea lungit in pat. S-a uitat scurt la noi, dupa care a latrat un ordin in sirbeste. "Dezbracati-va", ne-a tradus un altul. Ne-am supus, de frica. I-a platit timisoreanului cite 800 de marci pentru fiecare. Romanul i-a dat pasapoartele si a plecat. Fahro, asa-l chema pe sef, avea 14 fete de vinzare, din care opt romance". Citeva zile mai tirziu, sirbul le-a vindut pe Ana Maria si pe colega ei, cu 3000 de marci. Noul proprietar, un barbat in virsta de circa 65 de ani, era din inima Bosniei-Hertegovina. Avea acolo un bar, unde functiona locanta. Fetele au fost obligate sa se prostitueze inca din prima seara. "Eu serveam la bar, colega mea in sala. La un moment dat, patronul i-a ordonat sa mearga sus, sa-l satisfaca pe prietenul lui, care ii platise deja 50 de marci. Fata a inceput sa plinga, dar degeaba. Seara urmatoare a venit rindul meu. Nu aveai incotro, nu scapai decit cind aveai menstruatie. Si atunci, pe verificate". 19 clienti, atitia a numarat Ana Maria cit a stat inchisa in barul sirbului. Fetele au fost salvate de doi soldati din trupele SFOR, ajunsi acolo din intimplare. "Americanii ne-au chemat la masa si, dupa ce le-am explicat ce e cu noi, au spus ca o sa ne ajute. Le-am dat numarul de telefon, aveam un celular pe care puteam primi apel. Seara, a sunat americanul. Sa ne facem bagajele, ca in noaptea aceea fugim. Pe unde? Pe geam". La intoarcere, Ana Maria a dat nas in nas cu prietenul de familie care a plasat-o traficantilor. Intre doua vorbe, politicoase, acesta i-a soptit ca-i omoara familia daca spune ceva. Parintii ei nu stiu prin ce a trecut. Ioana, vinduta "pestilor" de propriul unchi Nu numai prietenii te pot vinde, ci si rudele. Pe Ioana, de exemplu, a vindut-o chiar unchiul ei. Fata, in virsta de 16 ani, abandonata de parinti de mica, a fost crescuta, fara prea mare dragoste, de o bunica. Dupa fiecare bataie mincata "din senin", fata se ducea sa se plinga unui unchi, vinzator la chiosc. Acesta i-a spus intr-una din zile ca se tot gindeste la viitorul ei si ca i-a gasit o slujba. Ioana avea de ales intre Grecia si Italia, intre femeie de serviciu si baby-sitter. Suparata pe bunici si satula de bataie, fata a acceptat oferta pe loc si a plecat fara sa spuna nimanui. Insa unchiul a vindut-o rapid unor intermediari din Timisoara, care au plasat-o mai departe, peste granita. In Macedonia, Ioana si alte citeva fete au stat ascunse o saptamina intr-un beci, dupa care au trecut din nou granita in Serbia. Aici a fost vinduta din nou. Noul stapin avea un bar unde fetele, 14 cu Ioana, erau obligate sa faca tot ce li se ordona: striptease si prostitutie. Totul era sub amenintarea pistolului. "Zece zile am stat acolo, un singur client am avut, pe ceilalti i-am refuzat. Si daca il refuzam si pe asta, puteam sa fiu moarta. Unde stateam, sub scinduri, era o fata ingropata, impuscata de patron", a povestit Ioana. Cosmarul ei avea sa ia sfirsit in aceeasi seara. "In bar a venit politia si ne-a luat de acolo. Ne-au dus mai intii intr-o inchisoare din Tetovo. Citeva saptamini mai tirziu am ajuns acasa, intregi, prin Serbia". MIHAELA BALEA Rugbist de la Steaua, arestat pentru ca l-a omorit pe concubinul mamei sale Pumnul ucigas Din arest, le ureaza succes colegilor sai Un rugbist legitimat la Clubul Sportiv "Steaua" Bucuresti a fost arestat ieri de procurorii vrinceni. Sportivul Costica Mersoiu a primit mandat de arestare pentru 30 de zile pentru comiterea infractiunii de aplicare de lovituri cauzatoare de moarte si se afla la ora actuala in arestul IPJ Vrancea. In urma cu doua zile, politistii din comuna vrinceana Gugesti, localitatea natala a sportivului, au fost sesizati ca la locuinta Ionicai Mersoiu (42 de ani) se afla cadavrul lui Vasile Giurca (47 de ani), concubinul acesteia. Politistii au constatat ca pe fata lui Giurca existau semne vizibile de violenta si au declansat o ancheta. Potrivit cercetarilor, stelistul l-a batut pe Giurca pentru ca o jignise pe mama sa. Conform informatiilor furnizate de capitanul Gica Ilinoiu de la biroul de presa al IJ Vrancea, din primele cercetari a reiesit ca in noaptea de simbata spre duminica, intre cei doi concubini, Vasile Giurca si mama sportivului, a avut loc o cearta violenta, moment in care a intervenit Costica Mersoiu (24 de ani), care i-a aplicat mai multe lovituri cu pumnii peste fata. In urma loviturilor primite, Vasile Giurca si-a pierdut viata, chiar in curte. "Prefer sa mor decit sa stau aici" Cariera in plina ascensiune a sportivului vrincean a fost intrerupta chiar in momentul in care se pregatea sa semneze un contract avantajos cu o echipa din Franta. Chiar in aceste zile el urma sa se pregateasca alaturi de colegii sai pentru un meci important la Birlad. Reporterii nostri au reusit ieri sa ia legatura in arest cu sportivul legitimat la Clubul Steaua. Foarte ravasit, Costica Mersoiu ne-a declarat ca nu a avut nici un moment intentia sa-l omoare pe barbatul cu care traia mama sa, ci doar sa-i dea "o lectie" pentru modul murdar cum a tratat-o. Mersoiu ne-a spus ca simbata, dupa un meci la Petrosani, a hotarit sa vina acasa pentru ca sa-i aduca surorii sale, eleva la Liceul Sportiv din Focsani, un costum de trening si o pereche de pantofi de sport. Ajuns acasa la Gugesti, rugbistul a nimerit exact in mijlocul unui scandal intre mama lui si concubin. "Am auzit galagie in casa. Se certau. A batut-o de mai multe ori si i-a adresat expresii jignitoare. I-a spus ca ea l-a bagat in pamint pe tatal meu care a murit in urma cu trei ani. Cred ca erau beti! In urma cu ceva timp a batut-o si pe sora mea care are 13 ani", ne-a marturisit, cu lacrimi in ochi, Costica Mersoiu. El mai spune ca l-a lovit de citeva ori pe Giurca "pentru ca a lovit-o pe mama". "I-am dat una la picioare si un pumn in abdomen. Cred ca a cazut!", ne-a mai spus Costica. El a marturisit ca, in urma cu doi ani, tatal sau a murit, iar mama sa a avut o cadere psihica, dupa care a avut comportamente pe care nu prea a reusit sa le inteleaga. De atunci au inceput problemele. Ionica Mersoiu s-a mutat impreuna cu Vasile Giurca, dar din cite se pare nu a avut sansa sa traiasca mai bine. Costica Mersoiu ne-a spus ca cei doi se certau mai mereu, iar el ii cheltuia banii. Dupa cum a lasat sa se inteleaga sportivul, el era cel care isi ajuta familia cu bani si cele trebuincioase pentru casa. "Imi pare foarte rau pentru ce s-a intimplat, s-a dus tot... Din punctul meu de vedere mai bine mor decit sa stau aici, dar ma gindesc la fratele meu, la sora mea. Tin la ei foarte mult... Vreau sa le spun colegilor mei ca le doresc mult succes. Imi pare rau pentru ce s-a intimplat", a mai spus foarte trist rugbistul Costica Mersoiu. Conducerea Clubului Steaua s-a interesat ieri, in mai multe rinduri, la conducerea IPJ Vrancea de soarta sportivului. De altfel, astazi, unul ditre atrenorii rugbistului impreuna cu cineva din conducerea Stelei vor veni la Focsani pentru a avea o discutie cu inculpatul. Costica Mersoiu joaca rugbi de la virsta de 15 ani. A inceput la juniori, Focsani, cu antrenorul Viorel Ioan, iar din 2000 joaca la echipa nationala. Cei care il cunosc spun ca era un tinar ambitios si linistit, insa problemele din familie l-au dat gata. De altfel, primul sau antrenor care i-a pus mingea-n mina, profesorul focsanean Viorel Ioan, i-a prevazut un viitor stralucit in rugbi. SILVIA VRINCEANU Cum a primit cotidianul "Ziua" un milion de dolari de la fosta putere In primavara acestui an, Ilie Sirbu, ministrul agriculturii, alimentatiei si padurilor, a ordonat efectuarea unui control la Societatea Nationala "Tutunul Romanesc". Desi "ingineriile financiare" operate de fostele conduceri ale SNTR ar fi putut constitui baza unui roman stiintifico-fantastic, controlul MAAP s-a rezumat numai la constatarea citorva nereguli legate de distributie si publicitate. Cu toate acestea, "Evenimentul zilei" a intrat in posesia unui document care atesta ca in perioada 1 octombrie 1999 - octombrie 2000 SNTR a cheltuit - chipurile, pentru a-si face publicitate - peste 35,45 miliarde lei. Adica echivalentul a 1.761.030 dolari. Astfel, pentru promovarea tigaretelor autohtone, fosta conducere a SNTR - reprezentata de catre ex-directorul Marcel Cornea (n.r. - unul dintre apropiatii fostului ministru al agriculturii, Ioan Muresan), a apelat la tot felul de cotidiane ale caror tiraje sint nesemnificative, sau chiar la companii si fundatii fara legatura cu activitatea de reclama. "Ziua" reclama de peste 1,088 milioane dolari De cea mai mare suma primita pentru publicitate (60,7% din totalul sumelor alocate de SNTR) a beneficiat Omega Press (care editeaza cotidianul "Ziua)", care a primit de la SNTR peste 21,5 miliarde lei. Ceea ce, la un curs mediu al dolarului din perioadele respective, inseamna peste 1,088 milioane dolari. Un alt "campion" al sumelor primite de la SNTR a fost Mega Press - "Glasul Maramuresului", care a beneficiat de peste 2,851 miliarde lei (141.622 dolari). Pe locul al treilea in topul preferatilor fostei conduceri a SNTR s-a clasat OOH Media Postere, care numai in perioada 1 iunie - octombrie 2000 a primit peste 2,269 miliarde lei (100.232 dolari). De milostivenia SNTR a beneficiat si Trustul de presa CROM ("Cronica Romana"), care in ciuda tirajului extrem de modest al acestui cotidian a primit peste 1,42 miliarde lei (peste 71.300 dolari). Din banii alocati pentru reclama, SNTR a cotizat cu 800 milioane lei (35.337 dolari) - in perioada 1 iunie - 1 octombrie 2000 - catre Fundatia Satul Romanesc. Pe lista beneficiarilor de reclama de la SNTR se regaseste si "Evenimentul zilei". Cotidianul nostru figureaza ca ar fi primit, in perioada 1 octombrie 1999 - 31 mai 2000, o suma de 41,3 ori mai mica decit cea de care a fost alocata cotidianului "Ziua". Insa, conform datelor noastre financiare, in casieria Expres SRL nu a intrat niciodata o asemenea suma. La Parchet exista "ingropata" o plingere impotriva lui Marcel Cornea In incercarea de a vedea care au fost ratiunile pentru care SNTR a fost mina larga cu firme obscure, am incercat sa-i contactam telefonic pe fostul ministru al agriculturii, Ioan Muresan, precum si pe fostul director de la tigarete, Marcel Cornea. Insa nici unul dintre acestia nu a fost de gasit. Surse oficiale din SNTR au afirmat ca, desi s-au platit bani grei pentru publicitate, au existat firme care nu s-au sinchisit absolut deloc sa faca reclama companiei de tigarete. Aceleasi surse ne-au mai spus ca la Parchetul General exista o plingere penala impotriva fostului director Marcel Cornea, insa aceasta a fost "ingropata". (P.P.) Patru tineri din Capitala preparau canabis in bucatarie dupa o reteta luata de pe Internet Ciorba de marijuana Politisti ai Serviciului 1 Antidrog au descoperit intr-o locuinta din Capitala o adevarata bucatarie de preparat droguri. Pe data de 1 septembrie, politistii l-au prins in flagrant pe Horia-Serban Anastasiu, 27 de ani, din Bucuresti care, la locuinta bunicii sale (din in strada Pincota nr. 3, bloc 15, scara 1, apartament 2), prepara o compozitie din frunze de cinepa. In locuinta au fost descoperite aproximativ sase kilograme de frunze de cinepa care fusesera culese de doi prieteni de-ai sai, Clementa Teodora Tudorache, 20 de ani, si Catalin-Gabriel Musat, 23 de ani, de pe un cimp din apropierea comunei Vidra. Ulterior, cinepa a fost transportata la locuinta din Bucuresti de un alt amic, Radu Marchidan, 23 de ani. Sarcinile erau foarte bine impartite: tulpinile erau alese de Clementa, Horia, Marchidan si un alt prieten, Mihai Dumitrescu, 26 de ani, din Bucuresti. Frunzele erau apoi fierte in apa sau lapte. Pentru "a-i da savoare", bucurestenii puneau in fiertura diferite cantitati de ciocolata sau cacao. Reteta a fost preluara de tineri dupa un site de pe Internet. Ulterior, frunzele de cinepa erau puse la uscat si preparate sub forma unor tigari. Cei patru frecventau Discoteca MCM si un Internet-Caffe din Calea Floreasca. Din marfa prelucrata se puteau obtine cinci-sase kilograme de canabis. Bucurestenii au fost arestati preventiv. ALINA GRIGORE PETRISOR CANA Un elev din Dorohoi cultiva canabis la groapa de gunoi Un elev din Dorohoi a fost prins de politisti in timp ce incerca sa comercializeze 8,240 kg de canabis. Stefan Iulian Sfabu, in virsta de 16 ani, a fost depistat de ofiteri din cadrul Centrului Zonal de Combatere a Crimei Organizate si Antidrog Suceava si de la IPJ Suceava si Serviciul de Informatii si Protectie Interna Botosani cind oferea spre vinzare unui necunoscut, care a reusit sa fuga, cantitatea respectiva de canabis, cu 4 milioane de lei kilogramul. Tinarul a fost retinut, iar ieri a fot arestat de Parchetul de pe linga Tribunalul Botosani. Din primele cercetari a reiesit ca cele 8,240 kg de canabis au fost obtinute din plante care cresteau la groapa de gunoi a orasului Dorohoi. Stefan Sfabu a declarat ca a observat in primavara plantele respective si le-a ingrijit zi de zi. De asemenea, el le-a si pazit, astfel incit de "recolta" sa nu beneficieze alta persoana. Varianta lui Stefan Sfabu va fi verificata de politisti, care nu exclud ipoteza ca tinarul sa fi cultivat plantele si nicidecum sa le fi gasit acolo. Politistii acorda o atentie sporita acestui caz deoarece, in cursul lunii iunie a anului in curs, alti doi tineri din Dorohoi au fost prinsi in timp ce incercau sa comercializeze canabis. TIBERIU AVRAM Arestat dintr-o greseala Dumitru Chenciu, patronul firmei de incaltaminte Scorilo, din Husi, in curtea caruia fusesera descoperite trei plante de canabis, a fost absolvit de acuzatia de trafic cu droguri. Probele prelevate de anchetatorii de la Serviciul de Combatere a Crimei Organizate din Iasi au fost trimise la un laborator de specialitate din Bucuresti, analizele efectuate aratind ca nu era vorba de canabis, ci de banala cinepa. Dumitru Chenciu a fost chemat ieri la Iasi pentru a i se aduce la cunostinta ca dosarul a fost clasat. ADRIAN MARCULESCU Politia a inceput cercetarile privind vinzarea "Romaniei Mari" Garda pe Vadim In sfirsit, autoritatile dau semne ca vor sa ia la purecat tranzactia prin care firma-editoare a revistei "Romania Mare" a fost vinduta iranianului Reza Kaja de catre familia senatorului PRM, Corneliu Vadim Tudor . Reprezentantii politiei si parchetului au anuntat ieri ca ancheteaza dedesubturile acestei afaceri si ca, in doua saptamini, vor avea si un raspuns clar. Intre timp, Evenimentul zilei a mai descoperit un amanunt care demonstreaza, fara drept de apel, ca nu numai firma-editoare ci si revista "Romania Mare" insasi este de-acum proprietatea iranianului: marca "Romania Mare", inregistrata la OSIM, a fost vinduta noului patron o data cu firma. Concluzia? Vadim este angajat al firmei iranianului Reza Kaja in functia de redactor-sef al revistei "Romania Mare". Pe 29 august a.c., Corneliu Vadim Tudor afirma: "Tot ceea ce stiu este, sub cuvint de onoare, ca habar n-am despre ce e vorba, niciodata nu mi-a trecut prin cap ideea sa instrainez revista de suflet a romanilor, "Romania Mare" (si inca unui iranian, cu doua milioane de lei, cind altii si-au vindut publicatiile de la cinci miliarde de lei in sus!)". Mentionam ca "trustul de presa" despre care vorbeste Vadim Tudor este de fapt societatea "Fundatia-Editura Revista Romania Mare" SRL, firma care a intrat in posesia iranianului Reza Kaja pe 27 iunie 2001, potrivit documentelor de la Registrul Comertului. Intr-unul din numerele trecute am mai afirmat ca, in realitate, noul patron al lui Corneliu Vadim Tudor, actual redactor-sef al revistei "Romania Mare", este acelasi iranian Reza Kaja. Cu alte cuvinte, Vadim Tudor a devenit "rindas", e drept cu functie, pe mosia persanului Reza. Astazi sintem in masura sa intarim cele deja afirmate printr-o noua dezvaluire: iranianul Reza Kaja a cumparat de la Vadim si fratii sai nu numai societatea care editeaza "Romania Mare", ci si marca inregistrata la OSIM, marca sub care apare "revista de suflet a romanilor". Concret, asta inseamna ca Vadim a vindut si revista "Romania Mare". Asadar, C.V. Tudor nu mai poate invoca nimic in sprijinul afirmatiei ca nu si-a vindut trustul de presa sau revista. Pentru a demonstra acest lucru prezentam in facsimil un document emis de OSIM (Oficiul de Stat pentru Inventii si Marci), in care se precizeaza fara drept de apel ca marca "Romania Mare", sub care apare revista cu acelasi nume, a fost inregistrata in 01.11.1990, sub nr. 16828, si apartine societatii "Editura Romania Mare", cu sediul in strada 13 Decembrie nr. 20, etaj 2, sector 1, Bucuresti. Cum Editura Romania Mare a devenit, un an mai tirziu, SC Fundatia-Editura Revista Romania Mare" SRL, marca inregistrata la OSIM a fost preluata de noua societate. De asemenea, cind s-a vindut "Fundatia-Editura...", s-a instrainat, conform legii, si marca "Romania Mare". "In cazul in care patrimoniul titularului marcii este transmis in totalitatea sa, aceasta transmitere are ca efect si transferul drepturilor cu privire la marca" - se arata in art. 40 din Legea privind marcile si indicatiile geografice. In concluzie, iranianul Reza Kaja este, conform legii, patronul revistei "Romania Mare" - "revista de suflet a romanilor". Am verificat, in plus, prin ce firma se deruleaza operatiunile financiare legate de editarea revistei "Romania Mare". Am constat astfel ca activitatea firmei se desfasoara normal, ca si cum nimic nu s-ar fi intimplat. Editorul este tot societatea "Fundatia-Editura Revista Romania Mare" SRL, iar operatiunile financiare se deruleaza prin intermediul contului 2511.1 - 507/1 deschis la sucursala sectorului 1 a BCR. DAN BADEA La OSIM, marca "Romania Mare" a fost inregistrata pe firma infiintata de C.V.Tudor. Cum firma a fost vinduta iranianului Reza Kaja, acesta este noul stapin al marcii, deci si al revistei "Romania Mare" In ziarul nostru de ieri am aratat ca iranianul Reza a preluat de la sora lui Vadim, prin contractul de cesiune nr. 1985 din 27.06.2001, intreg patrimoniul societatii "Fundatia-Editura Revista Romania Mare" ("intreg pasivul si activul societatii precum si stampilele societatii" ). Conform paragrafului de lege citat mai sus asta inseamna ca Reza Kaja a preluat si marca "Romania Mare". Quod erat demonstrandum. In concluzie, iranianul Reza Kaja este, conform legii, patronul revistei "Romania Mare". Am verificat, in plus, prin ce firma se deruleaza operatiunile financiare legate de editarea revistei "Romania Mare". Am constatat, astfel, ca activitatea firmei se desfasoara normal, ca si cum nimic nu s-ar fi intimplat. Editorul este tot societatea "Fundatia-Editura Revista Romania Mare" SRL, iar operatiunile financiare se deruleaza prin intermediul contului 2511.1 - 507/1 deschis la sucursala sectorului 1 a BCR. Ce s-a schimbat in aceasta dubioasa afacere este doar numele patronului. El nu mai este Vadim, ci Kaja si nu este roman, ci iranian. Funar e gata sa lucreze pentru iranian Secretarul general al Partidului Romania Mare, Gheorghe Funar a facut ieri prima declaratie in ceea ce priveste vinzarea revistei "Romania Mare" unui cetatean iranian. "Ceea ce a aparut in Evenimentul Zilei dupa care, ulterior a fost preluat si de alte cotidiene centrale este fals. Corneliu Vadim Tudor a declarat ca nu a vindut revista si eu il cred pe cuvint". Primarul municipiului Cluj-Napoca a mai declarat ca va continua sa colaboreze la revista "Romania Mare" chiar daca la conducerea ei se afla un cetatean iranian. "Eu chiar am sentimente de simpatie pentru poporul iranian drept pentru care nu m-ar deranja ca revista "Romania Mare" sa fie condusa de catre un cetatean iranian. Nu vad nimic rau in acest lucru. Vreau sa va spun ca in zilele care urmeaza municipiul Cluj-Napoca se va infrati cu un mare oras din Iran", a mai spus Funar. MIHAI SOCA Directia Economica din IGP verifica falsurile Generalul Florin Sandu, seful Politiei Romane, ne-a declarat ieri, in exclusivitate: "Am demarat cercetarile la modul cel mai serios cu putinta. Trebuie sa se inteleaga ca eu nu-l cercetez pe Vadim in mod expres, ca persoana, ci firma sa - modul in care au avut loc tranzactiile si daca au fost facute falsuri. Directia Economica din IGP verifica cine ar fi putut savirsi aceste falsuri, care din persoanele despre care se face vorbire exista si care nu exista. Asteptam si raspunsul Garzii Financiare si, in circa doua saptamini, am putea avea primele concluzii". Parchetul General intra pe fir Procurorul general Joita Tanase, a informat ziarul nostru prin purtatorul de cuvint al Parchetului general Robert Cazanciuc, ca a primit scrisoarea deschisa a lui Vadim si ca urmeaza sa se faca cercetari, dupa ce IGP va face primele verificari. Este de mentionat ca, in afara de dosarele penale de calomnie si de cel vizind subminarea puterii de stat, disjuns din dosarul "Mineriada '99", Vadim poate fi pentru prima data un potential client intr-un dosar penal privind infractiuni financiare. CHRISTIAN LEVANT Misterul "Mortului viu" s-a risipit Geza Gabor si-a schimbat identitatea dupa moarte La doar trei zile dupa ce "Evenimentul zilei" a publicat articolul "Mortul viu", politistii de la Inspectoratul de Politie al Judetului Cluj au facut lumina in acest caz. Ei spun ca, in urma cercetarilor efectuate, s-a stabilit faptul ca persoana gasita decedata in Padurea Faget si care a fost ingropata de catre familia Takacs din comuna Buza, judetul Cluj, este un fost somer, Geza Gabor, din satul clujean Vlaha. Procurorii au dispus deshumarea cadavrului ingropat la Buza si reinhumarea lui in satul Vlaha. S-a spinzurat pentru ca nu mai avea de lucru Potrivit politistilor, persoana care a fost inhumata in Cimitirul Reformat din comuna Buza se numeste Geza Gabor, care avea 32 de ani, in momentul decesului si locuia in satul Vlaha, comuna Savadisla, judetul Cluj. Somer fiind, Gabor a venit pe16 iulie 2001 la Directia Generala de Munca si Protectie Sociala Cluj pentru a-si viza carnetul si a vedea daca nu au aparut locuri de munca. In drum spre casa, disperat de situatia in care se afla, Gabor Geza a decis sa-si puna capat vietii. S-a dus in Padurea Faget, de la marginea municipiului Cluj-Napoca, si, cu ajutorul curelei de la pantaloni, s-a spinzurat de un copac. Cadavrul a fost gasit dupa aproximativ doua saptamini. Mortul a disparut de la morga Sora lui Geza, Magdalena Gabor, spune ca nu a facut nici un demers ca sa-si gaseasca fratele intrucit a crezut ca acesta plecase la munca in Ungaria. La fel ca si membrii familiei Takacs, cea care ingropase un cadavru crezind ca este al unei rude, Magdalena Gabor a vazut, publicata intr-un ziar local, fotografia unui cadavru necunoscut. "De la inceput, am fost convinsa ca este fratele meu. A doua zi, am fost la morga, l-am recunoscut, dar ne-au zis de acolo ca nu ni-l pot da pina nu fac autopsia. A doua zi, cind am fost sa-l luam, cadavrul a disparut". Magdalena Gabor ii acuza pe politisti si pe cei de la IML Cluj ca i-au ascuns adevarul. "Am observat ca se comporta ciudat si i-am intrebat ce s-a intimplat si unde este cadavrul. Mi-au spus ca l-a luat altcineva si l-au ingropat, dar n-au vrut sa-mi zica nici cine sint cei care l-au luat si nici unde l-au ingropat. Dupa vreo citeva zile, mi-au spus ca fratele meu a fost ingropat la Buza". Membrii familiei Takacs din satul Buza, cei care l-au ingropat pe Geza Gabor crezind ca este ruda lor, Francisc Takacs, cer acum familiei lui Geza banii pe scriu. "Sa ne dea patru milioane cit am dat pe sicriul cu care l-am ingropat. In rest, pomana sa-i fie de suflet si nu mai avem nici o pretentie. Ne bucuram foarte tare ca am aflat pe cine am ingropat", a declarat pentru "Evenimentul zilei" Ilonka Takacs, mama lui Francisc. MIHAI SOICA Transport ilegal de tigari, pazit cu mitraliere Uzi Contrabandistii de tigari din trenul "Prietenia" si-au mutat operatiunile in comuna Mogosoaia Trenul Rapid 401, care circula pe ruta Chisinau-Bucuresti, a fost oprit in cimp, duminica dimineata, de contrabandistii de tigari. Acestia au oprit garnitura de tren tragind semnalul de alarma. Incidentul a avut loc in apropiere de Mogosoaia si, potrivit martorilor, mai multi indivizi au transportat baxurile cu tigari in citeva masini parcate aproape de calea ferata. "Operatiunea" a fost supravegheata de niste indivizi inarmati cu mitraliere tip Uzi. Acest ultim transport de tigari este cercetat de politistii TF. Asa cum a semnalat si ziarul nostru in urma cu putin timp, Rapidul 401, cunoscut si sub denumirea de "Prietenia", este una dintre cele mai importante cai de intrare in tara a tigarilor de contrabanda dinspre Republica Moldova. Pe aceasta ruta intra, la fiecare transport, tigari in valoare de sute de milioane de lei. Mai mult, politistii de la Inspectoratul de Politie Transporturi Bucuresti au descoperit ca exista o filiera bine organizata din care fac parte furnizorii basarabeni, insotitorii de tren si beneficiarii romani. Tigarile sint aduse la comanda si sint preluate de diferiti intermediari in Depoul Grivita, din Gara de Nord. Tigarile netimbrate sint distribuite pe piata neagra de diferiti patroni de SRL-uri care le vind fie en-gros, fie la diferite puncte de vinzare sau in piete. Incidentul de duminica dimineata demonstreaza ca traficantii de tigari si-au mutat locul de preluare a marfii, din Depoul Grivita, in comunele limitrofe. Scopul manevrei este evitarea controalelor politiei. PETRISOR CANA [23][pl.dll?rid=expresro] 