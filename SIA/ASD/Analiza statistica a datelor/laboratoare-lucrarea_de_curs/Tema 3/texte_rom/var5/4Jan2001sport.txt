 Fotbalistul si sotia lui s-au rostogolit de doua ori cu un jeep Mitsubishi Adi Mutu, aproape de un transfer la Galatasaray Mircea Lucescu, antrenorul echipei turce Galatasaray Istanbul, a revenit ieri dupa-amiaza in tara dupa ce a petrecut sfirsitul de an in Italia, la Brescia, alaturi de Gigi Corioni, prietenul sau de nadejde si presedintele echipei Brescia Calcio. In primele zile ale lui 2001, "Il Luce" s-a deplasat la Milano pentru a negocia cu conducerea clubului Inter Milano cedarea lui Adrian Mutu, in prezent la echipa italiana Hellas Verona, la Galatasaray Istanbul. In acest moment, Inter si Verona detin, in coproprietate, drepturile asupra "Briliantului". Inter si Galata se afla in conflict, in urma transferului atacantului Hakan Sukur in "Il Calcio". Cele doua cluburi s-au inteles asupra sumei de 17 milioane de dolari. Pina in acest moment, turcii n-au primit insa decit 9 milioane de dolari, astfel incit litigiul a ajuns la UEFA. In schimbul lui Mutu, incepind cu ultimele zile ale acestei luni, cistigatoarea Cupei UEFA si detinatoarea Supercupei Europei va face clubului condus de Masimo Moratti o reducere de 3,2 milioane de dolari din suma de transfer a lui Sukur. Tranzactia are mari sanse de reusita, mai ales ca Attilio Perotti, antrenorul Veronei, nu-l mai agreeaza pe Mutu. Ex-dinamovistul ar putea deveni astfel coechipier cu nasul sau, Gica Hagi, si cu Gica Popescu. Alexandra s-a ales cu citeva zgirieturi Mutu a calcat cu stingul in noul mileniu. Fotbalistul si sotia lui, Alexandra Dinu, au facut Revelionul la discoteca "Violeta" din Poiana Brasov, alaturi de Gheorghe Hagi, Gica Popescu si alte personalitati din lumea fotbalului. Luni dupa-amiaza, in prima zi a anului, in jurul orei 16.00, Alexandra si Adi au fost implicati intr-un accident rutier, in timp ce se deplasau pe drumul Poienii Brasov. La kilometrul 8, o Dacie a intrat in fata jeepului Mitsubishi Pajero condus de jucatorul Veronei. Incercind sa evite coliziunea, masina s-a rasturnat in sant, rostogolindu-se de doua ori. Alexandra s-a lovit la mina stinga si are citeva zgirieturi la nivelul capului, iar "Briliantul" s-a ales doar cu o sperietura zdravana. "Le-a iesit un bou in fata!" Primul care a ajuns la locul accidentului a fost Romica Pascu, directorul executiv al echipei FC Brasov. "Le-a iesit in fata un bou! Un sofer de duminica, un idiot. Cum pe drum era un strat de gheata, iar zapada era nebatatorita, automobilul cu tractiune integrala a derapat. S-a dat de doua ori peste cap. Adi era foarte calm. Nu parea deloc speriat. Alexandra nu se simtea prea bine, dar nu plingea. Am venit dupa circa o jumatate de ora la locul accidentului", ne-a marturisit ieri oficialul gruparii de sub Timpa, rugat de impresarul Giovanni Becali sa dea o mina de ajutor. "E un figurant" Descrierile lui Romica Pascu nu coincid insa cu relatarile unui participant la trafic, care a dorit sa-si pastreze anonimatul: "Mutu facea tot felul de slalomuri printre masini. E un figurant. Era sa dea si peste mine". Dupa Pascu, pe drumul Poienii au venit Gica Popescu si Gica Hagi. Popescu a luat-o pe Alexandra, care era mai mult speriata decit lovita, si a dus-o la Spitalul Judetean Brasov. Probe de singe Jeepul a fost mutat intr-un garaj al firmei Dialog, urmind ca peste citeva zile sa fie dus in Italia, unde va fi si reparat. In urma accidentului, capota masinii a fost distrusa. De asemenea, parbrizul si doua geamuri laterale au fost sparte. Costul reparatiilor se ridica la citeva sute de milioane de lei. Politistii brasoveni i-au recoltat lui Mutu probe de singe pentru stabilirea alcoolemiei. Rezultatele vor fi comunicate de Institutul "Mina Minovici" din Bucuresti, unde au fost trimise probele. Perotti l-a invoit doua zile Verona si-a reluat ieri pregatirile, insa Adrian Mutu a solicitat o invoire de doua zile. Fotbalistul va pleca abia astazi in Italia, urmind ca de miine sa intre in programul de pregatire conceput de tehnicianul Attilio Perotti. Sansele ca el sa continue la Hallas Verona sint minime. Grupaj realizat de DANIEL CONTESCU si CAMELIA CSIKI "Briliantul" le-a cumparat parintilor o vila de 55.000 de dolari Adrian Mutu le-a facut cadou parintilor sai o superba vila in centrul Pitestiului, in valoare de 55.000 de dolari. Sotii Rodica si Spiridon Mutu s-au mutat in cocheta lor resedinta chiar inainte de Sarbatori. Desi casa, cumparata de la familia de pensionari Neacsu, era finisata in proportie de 95%, Adi a inlocuit timplaria din lemn cu termopan si parchetul cu gresie adusa din Italia. Vechiul apartament din cartierul Banatului i-a ramas surorii lui Adrian, Laura Codrun. De la vechii proprietari am mai aflat ca fotbalistul va achizitiona anul acesta un alt imobil, cu noua camere, situat in fata actualei vile. Cladirea vizata are iesire la principalul bulevard al Pitestiului. Pentru cea de-a doua vila, Adrian Mutu si sotii Neacsu s-au inteles la un pret de 65.000 de dolari. GABRIEL MARICA Toulouse ii face cu ochiul lui Raducioiu Fotbalistul Florin Raducioiu, aflat inca sub contract cu Dinamo, este aproape de a semna o intelegere cu prim-divizionara franceza Toulouse. Impresarul "Marelui Blond" i-ar fi gasit acest angajament in campionatul in care Viorel Moldovan este lider cu echipa sa, Nantes Atlantiques. Conducerea clubului Toulouse mai asteapta doar 48 de ore un raspuns din partea jucatorului. Despre Raducioiu, antrenorul Didier Couecou a declarat: "I-am propus lui Raducioiu sa vina la Toulouse pentru un control medical, insa nu l-am vazut pe aici". Publicatia franceza "La Depeche du midi" scrie ca Raducioiu a activat de-a lungul carierei la Steaua. Cotidianul amintit consemneaza parerea presedintelului Rubio, care a marturisit ca-l asteapta pe virful de atac roman sa se alature echipei.(D.C.) Teatrul Odeon din Paris pune in scena viata lui Garrincha Garrincha, fosta legenda a fotbalului mondial, va fi protagonistul urmatoarei stagiuni teatrale de la Paris. Pe 10 ianuarie, la Teatrul Odeon din capitala Frantei este programata premiera piesei "Monsieur Armand dit Garrincha" (Domnul Armand, zis Garrincha), avind ca subiect viata plina de peripetii a fotbalistului brazilian. Regizor este Patrick Pineau. Ideea acestei piese despre faimosul jucator s-a nascut in timpul Campionatului Mondial de Fotbal din 1998, disputat in Hexagon. Eric Elmosnino, interpretul lui Garrincha, a fost marcat profund la citirea mai multor carti si ziare in care se descria viata tumultuoasa a lui Garrincha si ultimele sale zile traite intr-o mizerie de nedescris. Cel mai mult l-a impresionat pe actor momentul in care Mane (asa cum era alintat de prieteni, numele vedetei fiind Manuel dos Santos Garrincha) era legat de un pat de spital. Fostul star al fotbalului brazilian i-a cerut bunului sau prieten Milton Santos sa faca rost de doua tricouri, o minge si sa coboare in sediul institutiei medicale pentru a schimba doua pase. Emotionat, Elmosnino a primit cu bucurie vestea ca va juca in aceasta piesa. Interesant este faptul ca si el, si Garrincha au picioarele strimbe. In cazul actorului, a fost vorba de un accident rutier, in timp ce jucatorul din Tara Cafelei a avut o malformatie din nastere. Garrincha s-a nascut in localitatea braziliana Pau Grande, pe 23 martie 1933. A fost poreclit "pajarillo" (pasaroiul), pentru ca era foarte slab, iar mersul sau il imita pe cel al unei pasari. A avut ambele picioare strimbe din nastere, si multi au spus ca datorita acestui fapt a ajuns sa fie considerat "regele driblingului". A cistigat de doua ori Cupa Mondiala, a imbracat de 54 de ori tricoul primei reprezentative si a jucat la Botafogo. Despre Garrincha a fost scrisa o carte, al carei autor, Ruy Castro, a surprins viata agitata a marelui fotbalist. Jucatorul a avut cinci neveste si 13 copii, iar dupa publicarea cartii, toate odraslele au cerut ca o parte din incasari sa le revina in mod egal. Fiind macinat de boala si de alcool, Garrincha si-a petrecut ultimii ani din viata intr-o saracie crunta, decedind in 1983. DANIEL NAZARE "Vreau un fundas de talie mondiala", cere Serra Ferrer Antrenorul Barcelonei e innebunit dupa Chivu Cotidianul catalan "El Mundo Deportivo" a anuntat in numarul sau de ieri ca romanul Cristian Chivu si ghanezul Samuel Kuffour sint principalele prioritati pentru antrenorul echipei FC Barcelona, Lorenzo Serra Ferrer. "Vreau un fotbalist tinar, international, care poate juca atit in centrul defensivei, dar si pe banda. Trebuie sa fie transferat de la un club puternic, deoarece un jucator venit de la o formatie mica se adapteaza greu la gruparea noastra", a declarat tehnicianul. Serra Ferrer i-a cerut presedintelui Joan Gaspart sa realizeze transferul cit mai repede, o eventuala aminare ducind la o prelungire a crizei pe care o traverseaza de mai mult timp formatia catalana. "Nu exista alternativa. Clubul trebuie sa ma ajute. Nu stiu daca este posibil sau imposibil, insa trebuie sa am un nou fundas de talie mondiala in lot", spune raspicat antrenorul. "Chivu este primul pe lista lui Serra Ferrer si o ambitie mai veche pentru Bar?a. Este un fundas stinga ofensiv si polivalent, care se poate adapta in pozitie centrala. Are un bun control al balonului si a fost una din revelatiile ultimului Campionat European", noteaza "El Mundo Deportivo". Publicatia apreciaza ca romanul are prima sansa in disputa cu Samuel Kuffour, fotbalist ghanez legitimat la echipa germana Bayern München. DANIEL NAZARE Rednic: "Citiva rapidisti vor primi mutari in plic" Mircea Rednic, antrenorul principal al echipei de fotbal Rapid Bucuresti, a sarbatorit trecerea intr-un nou mileniu la Liege, localitate belgiana unde are citeva proprietati. Departe de casa, "Puriul" a incercat sa schiteze cea mai eficienta formula de echipa, mai ales ca, in ultimele zile ale anului trecut, conducatorii gruparii de sub Grant au reusit sa obtina transferurile a patru jucatori autohtoni si a doi "stranieri". Viitorii rapidisti, cu acte in regula, sint ex-bancarii Sabin Ilie si Petre Marin, fostii galateni Ion Viorel, Robert Ghionea si Miroslav Bukvic si brazilianul Nivaldo. Lotul rapidist se va reuni pe 8 ianuarie, cind este programata vizita medicala la Institutul National de Medicina Sportiva din Bucuresti. Pina la acea data, sponsorul George Copos si presedintele Dinu Gheorghe vor incerca sa obtina semnatura bacauanului Stefan Apostol, fundas dreapta. In schimbul acestuia, la FCM s-ar putea intoarce Narcis Raducan, caruia i-a expirat imprumutul la FC National. "Am mai multe variante de echipa. Pina la reunire o sa am toate datele pentru a realiza cu adevarat o formatie competitiva. Pe 8 ianuarie, citiva rapidisti vor primi mutari in plic. Acestia se vor desparti de echipa la care au cistigat bani frumosi pina acum. Fotbalistii care pleaca nu vor fi nici multi, nici putini. Vor fi suficienti", ne-a spus ieri Rednic, fara sa dezvaluie vreun nume. LAURENTIU CIORNEI Sub titulatura de "selectionata divizionara", Padureanu trimite in India O echipa de ciumeti Chibulcutean, Hulubei si Temfli vor imbraca tricoul "tricolor" O selectionata cuprinzind fotbalisti din campionatul intern va participa, alaturi de alte 15 echipe, la "Supercupa Mileniului", competitie organizata intre 10 si 25 ianuarie in India. Lotul care se va deplasa in Asia va imbraca echipamentul nationalei (care va fi imprumutat de la FRF), dar asemanarea dintre prima reprezentativa si cei 21 de jucatori deplasati in India se opreste aici, nici unul dintre cei convocati neavind tangenta in vreun fel cu "tricolorii" adevarati. Actiunea a fost organizata de Jean Padureanu, presedintele Gloriei Bistrita, si va fi condusa la fata locului de vicepresedintele gruparii ardelene, Ioan Horoba. Selectie pe baza de prietenii Sub comanda antrenorilor Remus Vlad si Ioan Balaur (ambii, aflati in strinse relatii de amicitie cu influentul membru al Comitetului Executiv) au fost inregimentati fotbalisti de la sapte cluburi din primele doua divizii - grupari, de asemenea, apropiate liderului de la Tihuta: Anghel (Gloria), Florentin Radulescu (Rapid) - portari; Ovidiu Suciu (Olimpia Satu Mare), Daniel Chirita (Rapid), Bar (Astra), Gilmencea (Ceahlaul), Chibulcutean (Gloria), Sergiu Costin (Gloria), Bolfa (FCM Bacau), Hulubei (Gloria), Imre Temfli (Olimpia Satu Mare), Ioan Luca (ex-Inter Sibiu), Zlati (FCM Bacau), Sinmartean (Gloria), Marincau (Corvinul), Beraru (Astra), Paul Gheorghe (Gloria), Sasu (Rapid), Zahariuc (Gloria), Decebal Gheara (Corvinul) si Marian Alexandru (Gloria). Dupa cum se poate observa, grosul lotului este dat de jucatori care nu au loc intre titularii formatiilor unde activeaza, unii dintre ei fiind chiar vajnici combatanti ai echipelor de tineret! Cum Chibulcutean, Hulubei, Temfli si Decebal Gheara nu pot fi gasiti, oricit te-ai stradui, nici macar in anuarul fotbalului romanesc, titulatura de selectionata divizionara - sub care se va participa la turneul din India - este exagerata, iar sansele unei comportari rusinoase sint maxime. Cap de serie Nestiind ce le pregatesc partenerii din Carpati, organizatorii au plasat Romania printre cei patru capi de serie, alaturi de Iugoslavia, Uruguay si Chile. Selectionata noastra a fost repartizata, prin tragere la sorti, in grupa a treia, cu Camerun, Iordania si Hong Kong. Plecarea spre India este prevazuta pentru luni, 8 ianuarie. Lotul se va reuni simbata, 6 ianuarie, la baza "Pro Rapid" si va porni pe ruta Bucuresti-Milano-Bombay-Goa. Fosta colonie portugheza este si punctul terminus al calatoriei. Meciurile se vor desfasura joi, 11 ianuarie - cu Iordania, duminica, 14 ianuarie - cu Hong Kong, si miercuri, 17 ianuarie - cu Camerun. MATEI UDREA Flash Iencsi si-a prelungit contractul pentru 150.000 de dolari Internationalul Adrian Iencsi si-a prelungit cu un an si jumatate contractul de joc cu echipa de fotbal Rapid Bucuresti. Pe 30 decembrie 2000, fundasul giulestean a plecat din Piatra-Neamt spre Poiana Brasov, unde a fost asteptat de patronul George Copos. Iencsi a rezistat ispititoarei oferte venite din partea Stelei, in ciuda faptului ca tatal sau este un infocat fan al "ros-albastrilor", si a decis sa continue la Rapid. Iencsi are o clauza de reziliere de un milion de dolari si va primi 150.000 de dolari pentru un an si jumatate la Rapid. Silvia Iencsi, mama fundasului de fier, nu se mira ca fiul sau a ales sa ramina in "cazanul" din Giulesti: "Adi iubeste Rapidul. Este foarte bucuros de alegerea facuta". Dupa ce a semnat, Iencsi s-a intors la Piatra-Neamt. Fotbalistul a sarbatorit trecerea dintre ani la cabana bunului sau prieten Angelo Alistar, stoperul Universitatii Craiova. De altfel, in copilarie, Angelo tinea pumnii strinsi pentru "Stiinta". "Sora lui Adi tinea cu Steaua, iar Adi era cu Universitatea", marturiseste doamna Silvia Iencsi. Rapidul l-a inregimentat, tot pe 30 decembrie, si pe atacantul Sabin Ilie, ultima oara la FC National.(D.C.) Ceahlaul se scoala cu noaptea-n cap FC Ceahlaul Piatra-Neamt este cea mai grabita echipa din Divizia A. Formatia de sub Pietricica are programata azi vizita medicala la Institutul de Medicina Sportiva din Complexul bucurestean "Lia Manoliu". Echipierii Ceahlaului s-au imbarcat ieri la amiaza intr-un autocar inchiriat si au pornit spre Bucuresti. Delegatia moldovenilor s-a cazat la Hotelul "Haiducul", obisnuitul loc de cantonament al Stelei. Cu doar citeva zile inaintea acestui consult medical, gruparea nemteana a ramas fara doctor. Viorel Margine, medicul de pina acum al "galben-negrilor", nu vrea sa mai profeseze in continuare la Ceahlaul. Desi a declarat ca doreste sa aiba o discutie lamuritoare cu noul "principal" al Ceahlaului, Florin Marin, doctorul Margine este decis sa nu mai ramina la echipa. (D.C.) Leii care au imblinzit Africa Selectionata Camerunului a fost desemnata de Confederatia Africana de Fotbal (CAF) drept echipa nationala a secolului. De trei ori cistigatori ai Cupei Africii pe natiuni si de patru ori prezenti la turneul final al Campionatului Mondial de fotbal, "Leii neimblinziti" au acumulat 45,5 puncte, devansind in clasament reprezentativele Nigeriei (42,5 puncte) si Egiptului (40 puncte). "Faraonii" s-au revansat insa la sectiunea "cluburi", doua echipe de sub piramide acaparind primele doua pozitii din ierarhie. Echipa secolului a fost desemnata gruparea Al-Ahly, cu 40 de puncte, urmata la trei puncte de clubul Zamalek. Pe a treia pozitie a podiumului s-au clasat, la egalitate, echipele Asante Kotoko, din Ghana, si Canon Yaounde, din Camerun. (H.H.) Craioveanu, in genunchi Villarreal, echipa de fotbal la care evolueaza Gheorghe Craioveanu, a fost eliminata in turul III al Cupei Spaniei de Granada, grupare din a treia liga iberica. Marea surpriza a fost posibila dupa executarea loviturilor de 11 metri, la capatul celor 90 de minute de joc scorul fiind egal, 1-1. Gheorghe Craioveanu a jucat primele 67 de minute, irosind doua mari oportunitati de a inscrie. Cotidianul "Marca" a publicat in numarul sau de ieri o fotografie cu jucatorul roman in genunchi, imagine sugestiva pentru situatia jalnica pe care o traverseaza "submarinul galben", asa cum este denumita echipa lui Craioveanu. Espanyol Barcelona a dispus cu 2-0 de Levante, iar Costel Gilca a bifat toate cele 90 de minute. "Costellino" a fost unul dintre remarcatii partidei, evolutia sa fiind apreciata de majoritatea publicatiilor spaniole.(D.N.) Yeboah, vinovat de frauda fiscala Atacantul ghanez al echipei de fotbal Hamburger SV, Anthony Yeboah, a fost gasit vinovat de frauda fiscala. Fostul jucator al clubului Eintracht Frankfurt, care nu a declarat fiscului un venit de 2,3 milioane de marci germane realizat in anul 1993, a primit o amenda de 184.000 de euro. Parchetul care a instrumentat cazul ceruse o pedeapsa de un an si jumatate inchisoare cu suspendare si o amenda de 153.000 de marci, insa judecatorul a luat in calcul declaratia jucatorului, care a spus ca nu era problema lui sa se ocupe de achitarea datoriilor fata de statul german.(H.H.) 