 Franta a triumfat la EURO 2000 Campioana Caii Lactee Franta e noua campioana continentala, dupa ce a cistigat, duminica seara, la Rotterdam, finala Campionatului European de fotbal, invingind gratie unui gol de aur reprezentativa Italiei. Selectionata "cocosului galic" a cucerit astfel pentru a doua oara titlul european (precedenta victorie dateaza din 1984), la numai doi ani dupa ce triumfa la Campionatul Mondial, proaspatul succes subliniind, daca mai era cazul, un adevar de necontestat: Franta ramine cea mai valoroasa echipa din lume, in pofida faptului ca artizanul victoriei de la Coupe du Monde, Aim? Jacquet, a fost intre timp substituit cu Roger Lemerre. Antrenorul care si-a condus formatia spre cea mai inalta treapta de la EURO 2000 avea sa declare la citeva minute dupa incheierea finalei de la Rotterdam: "E meritul vointei extraordinare a baietilor. Echipa dorea acest trofeu inca din ziua in care a cucerit titlul de campioana mondiala". Suporterii fotbalistilor echipati duminica in albastru au scandat mult dupa miezul noptii obsedantul refren "On est champion" deoarece jucatorii lui Lemerre si-au amintit ca sint conationalii lui Jules Verne, cel care spunea ca imposibil e un cuvint care nu figureaza in vocabularul francez. Victoria rezervelor Mentalitatea de campioni a francezilor s-a facut remarcata in primul rind prin faptul ca, desi condusi vreme de aproape o repriza, "les bleus" nu s-au resemnat si au izbutit golul egalizator, care a trimis combatantele in prelungiri, la tanc, adica in momentul in care "il capitano" Paolo Maldini se si vedea cu trofeul deasupra capului la festivitatea de premiere. Golul de aur, marcat in minutul 12 al primei reprize de prelungiri, a survenit pe fondul ascendentului psihic luat de francezi dupa ce intorsesera un rezultat care parea ca fusese stabilit inca din minutul 51. In fond, Italia, regina necontestata a antijocului, echipa care stie cel mai bine din lume sa inghete un rezultat, era greu de suspectat ca va mai lua gol, dupa ce in "sfertul" cu Romania si semifinala cu Olanda demonstrase un formidabil potential de conservare a scorului. Primul gol al meciului a fost opera lui Marco Delvecchio, un lungan desirat pe a carui titularizare, mai ales cind in lot mai sint Pippo Inzaghi si Alex Del Piero, n-ar fi contat nimeni inaintea finalei de pe "De Kuip Stadion", cum mai e cunoscuta arena formatiei Feyenoord Rotterdam. Dino Zoff a investit insa intreg capitalul de incredere in Delvecchio, pina la acest meci rezerva fara drept de apel, iar fotbalistul, scapat de marcajul lui Vieira si Desailly, a pus latul cu nonsalanta la centrarea lui Pessotto. In tabara campionilor, rezervele au schimbat decisiv fata jocului. Introdus in repriza secunda in locul boemului titular Dugarry, Sylvain Witord a marcat golul din minutul 90, poate cel mai important din cariera jucatorului in virsta de 26 de ani, component al formatiei Girondins Bordeaux. La acest gol a contribuit si David Trezeguet, aruncat in lupta cu un sfert de ora inaintea scurgerii primelor 90 de minute, nimeni altul decit autorul golului de aur. Culmea inspiratiei antrenorului Lemerre avea sa se dovedeasca si in cazul substituirii din minutul 85. Robert Pires a luat locul unui neinspirat si depasit Bixente Lizarazu, iar flancul sting francez s-a revigorat substantial. In sfirsit, in minutul 102, rezerva Pires a pasat spre rezerva Trezeguet iar italienii n-au mai ajuns la loviturile de departajare pe care pareau ca le asteapta linistiti. "Sint incintat de Wiltord si Trezeguet, pentru ca ei au facut diferenta", avea sa intareasca dupa meci Youri Djorkaeff. Robert Pires e deja la Real Madrid, iar David Trezeguet va evolua dupa acest turneu final la Juventus Torino, "Batrina Doamna" scotind 18 milioane de dolari pentru achizitionarea atacantului. A treia rezerva de duminica seara, Wiltord, e satul de Bordeaux, insa, dupa isprava din minutul 90 al finalei, Arsenal Londra, Valencia si Deportivo La Coruna vor fi nevoite sa liciteze pornind de la minimum 15 milioane de dolari pentru a-l adjudeca pe Sylvain. Piero le Fou "Toata lumea credea ca am murit dupa golul marcat de Delvecchio. Dar cu Franta nu se stie niciodata. M-a deranjat ca italienii se credeau deja invingatori. Bateau palma intre ei si aratau semnul victoriei catre suporteri", a declarat atacantul Thierry Henry in zona mixta a arenei "De Kuip", la citeva minute dupa tururile de onoare facute de noii campioni europeni. Unul dintre cei care puteau face ca fatidica surmontare din final a lui Wiltord sa se rezume la rangul de gol de onoare a fost Alessandro Del Piero, rasfatatul si favoritul publicului. Dupa ce, in semifinala cu Olanda, torinezul a dovedit un altruism nebanuit, sacrificind orice numar personal in slujba jocului colectiv, duminica seara, Del Piero a ratat la scorul de 1-0 pentru Italia doua ocazii excelente, a caror fructificare ar fi insemnat desprinderea decisiva. "Generosi", suporterii francezi care au asurzit toata noaptea Rotterdamul cu claxoane si sirene, l-au rasplatit pe fotbalistul de la Juventus Torino cu supranumele de "Del Pierrot le Fou", aluzie la un natafleata din folclor. "Totti per tutti, tutti per Totti" Cel mai iubit jucator italian de la acest turneu final a fost totusi FrancescoTotti, fotbalistul care s-a aflat la originea primului gol al meciului - el a dat o pasa geniala, cu calciiul, care i-a lasat masca pe Lizarazu si Zidane, balonul ajungind la Pessotto, acesta a centrat, iar Delvecchio a indeplinit o simpla formalitate. Citeva dintre inscriptiile vizibile la peluza a doua, unde erau grupati "tifosi", sint mai mult decit graitoare: "Totti per tutti, tutti per Totti" sau, alt joc de cuvinte reusit, "Tutti dietro, Totti avanti!". Din nefericire pentru "squadra azzurra", efortul urias depus avea sa il vlaguiasca pe Totti, care nu a mai alergat dupa un balon in minutul 101, iar din contraatacul ce a urmat s-a marcat golul de aur. Aceleasi regrete sint legate si de prestatia lui Fabio Cannavaro, altminteri un jucator extrem de brav, caruia i-a scazut vigilenta exact inaintea fazei care a incheiat meciul. Si lui Cannavaro i-au dedicat inimosii suporteri italieni - unul dintre acestia sosise la stadion cu o papusa gonflabila imbracata in drapelul verde-alb-rosu! - un banner, pe care scria: "Fabio, la tua terra e la tua gente ti guarda... Vince! (Tinutul si oamenii tai se uita la tine, invinge!)". Festivitate saracacioasa A dezamagit pe undeva disputarea finalei pe stadionul din Rotterdam, o arena altfel excelent dotata, dar ale carei tribune par ca se pravalesc peste panourile publicitare, iar absenta pistei de atletism a facut imposibila o eventuala ceremonie de inchidere a Campionatului European. Insasi celebrarea campionilor de la EURO 2000 pe teren a fost destul de saracacioasa, doar atmosfera creata de spectatori, citeva betele ros-alb-albastre si citiva pumni de "papelitos" aurii nefiind suficiente pentru un eveniment atit de important ca EURO 2000. "Thank you EURO 2000, see you in Portugal 2004" statea scris pe minusculele tabele electronice ale arenei "De Kuip" la sfirsitul celui de-al 31-lea meci al turneului final organizat anul acesta de Belgia si Olanda, prilej cu care la tribuna oficiala s-au auzit destule voci potrivit carora editia viitoare a Europenelor de fotbal va fi, in mod cert, mai bine pregatita decit cea incheiata duminica. Printre somitatile care au tinut sa vada "live" finala de la EURO 2000 s-au numarat presedintele francez Jacques Chirac, cel italian, Carlo Ciampi, Regina Beatrix a Olandei, printul Claus al Olandei, Willem-Alexander, print de Orania, Regele Albert al Belgiei, Regina Paola a Belgiei, printul Albert de Monaco, Marele Duce, Marea Ducesa, printul si printesa de Luxemburg, premierul olandez Wim Kok, cel belgian, Guy Verhofstadt, si cel francez, Lionel Jospin. Din lumea fotbalului nu puteau lipsi faimosul Edson Arantes do Nascimento Pele, care a semnat plictisit autografe aproape tot meciul, sau Michel Platini si Johan Cruyff, care, din motive necunoscute, s-au ignorat reciproc. Frumosii Frantei Franta a devenit campioana Europei, invingind Italia cu 2-1 (0-0, 1-1), pe stadionul "De Kuip" din Rotterdam, dupa un meci electrizant. Dintre crenelurile defensivei sale de temut, Italia a turnat plumb topit peste asediatorii din Hexagon si golul izbutit de Marco Delvecchio in minutul 56 a picurat speranta in sufletele "tifosilor". Stringind din dinti, "les bleus" au repus mingea la centru si au reluat atacurile la poarta lui Toldo, cu indirjirea specifica marilor campioni. Perseverenta, inventivitatea si forta francezilor au fost rasplatite in momentul in care Peninsula se pregatea sa scoata sampania din frapiere. Sylvain Wiltord a izbit necrutator in minutul 90 - "mai erau 8 secunde", declara, resemnat, la conferinta de presa, Dino Zoff -, si moralul italienilor s-a spart in mii de cioburi. Cu motoarele ambalate la maximum, "noua Germanie a Europei", cum au denumit-o gazetarii francezi dupa semifinala de vis cu Portugalia, a sufocat Cizma cu atacuri in valuri, asa ca golul de aur a venit firesc. Era minutul 103 cind David Trezeguet a trimis balonul sub bara si sute de mii de parizieni pe "Champs Elys?es", la fel ca in noaptea magica a triumfului asupra Braziliei. Dupa Coupe du Monde 1998 si EURO 2000, lui Zidane si celorlalti frumosi ai Frantei nu le ramine decit sa-i provoace, eventual, pe extraterestri, la inceputul mileniului urmator, in Cupa Caii Lactee... ALIN PAICU 