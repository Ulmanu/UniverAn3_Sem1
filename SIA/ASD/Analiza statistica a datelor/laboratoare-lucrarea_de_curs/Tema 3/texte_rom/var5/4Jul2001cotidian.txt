 Dupa ce a turnat o sticla cu benzina, un prahovean din Gura Vadului A dat foc televizorului din cauza telenovelelor Petre David, 34 de ani, din comuna prahoveana Gura Vadului, a ajuns de risul satului dupa ce luni seara s-a luat la cearta cu nevasta sa, Elena, din cauza programelor de televiziune. Pentru ca femeia voia sa se delecteze cu una dintre telenovelele ei preferate, barbatul a luat o sticla cu benzina, a turnat-o peste cutia televizorului, apoi a aruncat un bat de chibrit aprins, iar televizorul a explodat. Flacarile au distrus in totalitate aparatul si s-au extins, cuprinzind covorul din camera si o masina de cusut. VIOLETA STOICA Spitalul de boli pulmonare din Galati se sufoca Spitalul de boli pulmonare din Galati si-a schimbat, in noiembrie 2000, titulatura din "municipal" in "judetean". Schimbarea nu a insemnat mare lucru din punct de vedere financiar, Spitalul TBC, cum este cunoscut, fiind la ora actuala in "moarte clinica". Incinta institutiei arata ca dupa un cutremur de mare magnitudine, crapaturile din pereti cascindu-se amenintator. Dotarile sint precare pentru un spital care deserveste si judetele limitrofe, banii sint insuficienti sau lipsesc cu desavirsire, cadrele medicale sint expuse la bacilul Koch, bolnavii nu au suficienta mincare, datoriile se string cu miliardele la Spitalul Judetean de boli pulmonare si nimic nu para ca ar mai putea salva aceasta institutie spitaliceasca. Cladire dinainte de revolutia de la 1848 Prima cladire a spitalului galatean a fost construita in 1836. A ajuns singurul spital din tara cu servicii foarte complexe pentru profilul sau. La o capacitate de 370 de paturi, este organizat in trei sectii medicale carora li se adauga una de chirurgie toracica si anestezie-terapie intensiva si o sectie de pediatrie. Tasarile, alunecarile de teren si cutremurele din ultimii 20 de ani au degradat pina la limita cladirile spitalului. Asa se face ca incinta arata ca fiind "decupata" dintr-un film horror. Crapaturile se pot vedea peste tot, peretii par ca se vor prabusi la cel mai mic cutremur. Umezeala, igrasia, infiltrarile de apa se observa la tot pasul, in ciuda eforturilor personalului de a dezinfecta, curata sau petici ceea ce se mai poate. In 1983 s-au facut primele demersuri pentru consolidarea spitalului. S-au realizat proiecte, asupra carora s-a revenit in 1989, apoi in 92 si in 95, dar, din lipsa de fonduri, consolidarea a ramas de domeniul "sefeului", adica pentru un viitor indepartat. In 1998, conducerea institutiei spitalicesti a reluat demersurile. Cei din comisia de expertiza si-au pus miinile in cap si au ordonat evacuarea de urgenta a corpului B, care risca sa se prabuseasca. S-au primit avize de finantare doar pentru acest corp, la care au si inceput consolidarile. Pentru celelalte sapte pavilioane, finantarea va veni, probabil, atunci cind va fi prea tirziu, deoarece cladirile stau sa cada peste bolnavi. Sase wc-uri la 70 de bolnavi La una dintre sectii, care cuprinde 70 de paturi si care este in permanenta supraaglomerata, exista doar sase grupuri sanitare. Mobilierul spitalului este vechi de cind lumea. Aparatura de laborator si cea din sala de operatie sint vechi de aproximativ 30 de ani. Dr. Lenuta Stoleru, directorul Spitalului de boli pulmonare, a declarat: "Nu stiu cum va supravietui acest spital. Cheltuielile pentru servicii ne distrug. Casa de Asigurari ne spune ca asigura doar serviciile medicale, dar oare ce intelege Casa de Asigurari prin acest lucru? Serviciul medical inseamna sa ii asiguri bolnavului caldura, hrana, tratament, curent electric pentru ziua de spitalizare". Dr. Lenuta Stoleru afirma ca institutia este falimentara, dar ca, oficial, acest fapt nu este posibil deoarece spitalul trebuie sa existe, fie si in stare de "muribund". De la 64.000 de lei la 8.800 de lei, masa unui bolnav Conform normelor aprobate de Ministerul Sanatatii, pentru hrana unui bolnav de TBC ar trebui alocati 64.000 de lei. In fapt, la Spitalul de Boli pulmonare, pentru masa zilnica a unui bolnav se aloca doar 8.800 de lei. "Inchipuiti-va cam ce putem oferi bolnavilor de nici 9.000 de lei. Nici nu mai stim cum sa le punem cap la cap pentru a scoate, cit de cit, o masa de prinz, de exemplu", spune directoarea Lenuta Stoleru. Din aceste motive, ceaiul a devenit "specialitatea" spitalului. Desi capacitatea institutiei este de 370 de locuri, in permanenta, in acest spital sint mai multi bolnavi. "Cazurile de tuberculoza au crescut ingrijorator. Pe de alta parte, la noi vin bolnavi cu afectiuni asociate - viroze, bronsite, pleurezii. Un alt aspect il reprezinta cazurile sociale. Vin oameni care nu au adapost, plini de riie si de paduchi. Ei au tuberculoza sau diferite afectiuni pulmonare, trebuie sa ii primim, chiar daca revin imediat dupa ce sint externati. De bine, de rau, aici au un adapost. Cind se externeaza continua sa doarma sub cerul liber, desi sint infectati cu bacilul Koch si, in mod normal, ar avea nevoie de caldura", ne-a mai spus directoarea spitalului. De ani intregi se asteapta o finantare pentru acest spital care deserveste mai multe judete, dar conducerea a ajuns sa mai spere doar intr-o minune pentru ca aceasta institutie sa poata functiona macar in limite civilizate. ALINA COMSA-DURBACA 1.000 de dolari, vacanta unui actor Magda Catone are o vara plina de strainataturi. Miine pleaca in America, unde a fost invitata sa joace in piesa "Un barbat si mai multe femei", si unde va zabovi pina pe 21 iulie. Pe 30 iulie, Magda e din nou peste hotare, intr-o vacanta "francofona", de aceasta data. Ea va ramine trei saptamini la niste prieteni din Rennes, prieteni de care o leaga amintiri placute. Sotul ei, Serban Ionescu, era in casa acestora, cind i-a anuntat nasterea micutului Carol. Magda intentioneaza sa-si duca plodul la EuroDisney, desi i se pare cam piperat pretul de intrare, de aproape 50 de dolari. Oricum, a strins 1.000 de dolari pentru aceasta calatorie si nu crede ca o sa-i regrete, pentru ca o suma similara a cheltuit si pe litoralul romanesc in urma cu ceva ani. (C.P.) Tano, de la Gashka, si-a oparit chelia Gashka si Tigaie si-au incarcat duminica bagajele in noua masina a lui Tano, solistul de la Gashka, un BMW galben decapotabil, pentru a-si stabili cartierul general de vara in statiunea Eforie-Sud. Ei vor cinta pe tot timpul verii in spectacole de manele, alaturi de Adrian Copilul Minune, Vali Vijelie, Minodora la Maxim, L.A. Pe drum, baietii au fost nevoiti sa traga brusc pe dreapta fiindca nu se facea racirea la motor. In timp ce Tano mesterea la masina, apa fierbinte a tisnit si l-a oparit pe mecanicul de ocazie pe piept, burta si chelie. Dupa ce s-a remediat defectiunea, baietii au pornit-o mai departe la drum. Au oprit la o benzinarie sa se "alimenteze" cu sucuri, Ice Tea si sigurante de rezerva pentru masina. Voiau apoi sa mearga la restaurantul de vizavi, ca sa manince. N-au mai apucat. Tigaie, hamesit deja, a scos din sac un pui facut acasa la cuptor si i-a invitat pe tovarasii sai la masa, in benzinarie. ANCA NICOLEANU Alize cinta impotriva mitocanilor Ramona (22 de ani) si Nicoleta (22 de ani) si-au spus Alize la o sedinta foto, inspirate de faptul ca ventilatorul le flutura parul. Prima este proaspat absolventa a UNATF si joaca la Teatrul Cassandra din Capitala, in piesa "Oferta de serviciu", rol pentru care a obtinut Marele Premiu la Gala Absolventilor, iar cea de-a doua, Miss Romania 1999, face modeling de sase ani. Dupa absolvirea facultatii, Ramona si-a permis o scurta vacanta la mare, cu iubitul ei. Tinara artista se afla in tratative cu un post de televiziune pentru prezentarea unei emisiuni, in toamna. Ramonei ii suride aceasta idee, mai ales ca nu simte nevoia sa se angajeze la un teatru, unde ar fi platita prost, ca mai toti actorii. Alize isi vor lansa albumul de debut "Alize", joi, 5 iulie a.c., ora 15.00, la Club Backstage din Capitala. Acesta contine sase piese R&B cu influente dance si latino compuse de Dinu Maxer, de la AXXA, si Rares Pirlog - actor la Teatrul "Nottara", chiar iubitii celor doua fete. "Toate piesele au cite un mesaj care se refera la situatii concrete. Vrem sa tragem un semnal de alarma ca baietii sa nu se mai poarte brutal nici fizic, nici psihic", ne-a spus compozitorul Maxer. Iar Ramona este de parere ca "smecherii sint convinsi ca forta fizica este un atu. Ei bine, noi vrem ca femeile frumoase sa nu-si ascunda frumusetea doar ca sa nu fie atacate verbal si sa nu mai suporte mitocaniile. Promovam imaginea femeii frumoase, lipsite de prejudecati". ANCA NICOLEANU Sweet Girls a devenit Almada Deosebit de temperamentale, Alexandra si Mariana, componentele grupului Almada, infiintat in noiembrie 2000 si impresariat de Cobra Music Production, au o energie exploziva in toate aparitiile scenice. Pina la data infiintarii grupului, cele doua fete au activat sub titulatura Sweet Girls, sustinind diverse concerte pe litoral si in tara. In noua formula, fetele, cu un alt stil si look, abordeaza ca gen muzical dance-ul cu diverse influente. Alexandra (14 ani) este eleva, ii place sa faca cumparaturi si isi doreste sa practice bungee-jumping-ul. Mariana (13 ani) este de asemenea eleva, adora sa se plimbe in parc cu rolele si isi doreste sa joace baschet cu Michael Jordan. Presa scrisa le-a comparat cu vechea trupa Andre, dar cele doua fete de la Almada spun ca nu isi doresc sa copieze stilul acestora, ci sa isi croiasca propriul drum si propria personalitate. ERYKA LANG Bila alba / Bila neagra Mihai Razvan Ungureanu Tinarul diplomat roman, in calitatea sa de emisar al coordonatorului Pactului de Stabilitate, are un rol extrem de important in aplicarea proiectelor regionale de dezvoltare a Europei de sud-est. Intr-un interviu acordat "Evenimentului zilei", Mihai Razvan Ungureanu a explicat modul in care proiectele pot fi finantate. Deja, prin intermediul Pactului de Stabilitate s-au folosit 80a din cei 2,4 miliarde de euro, prevazuti pentru asa-numitul Pachet cu implementare rapida. Romania se afla printre principalii beneficiari ai acestor fonduri, avind capacitatea e a folosi repede banii. Printre obiectivele finantate prin intermediul Pactului de Stabilitate se numara si citeva tronsoane din viitoarea autostrada Bucuresti-Constanta. Garcea Personajul inventat de cei de la Vacanta Mare se dovedeste a fi un mare mincinos. Ar vrea sa vedem in el un individ ingust la minte, al carui suprem gest de inteligenta ramine rotirea prin aer a bastonului. Realitatea este insa cu mult mai subtila. Garcea nu mai e politaiul cu haine mototolite si cu chipiul dat pe spate. Garcea a intrat de mult in capitalism. Desi are leafa de bugetar, conduce masini luxoase, locuieste in vile mai ceva ca-n Beverly Hills si, pentru ca e baiat destept, are grija sa-si treaca averea pe numele parintilor, socrilor sau a altor rude apropiate. Viata reala ne arata un Garcea coborind tacticos din mertanul proprietatea mamei-soacre, parcat in garajul de la subsolul vilei donate de un prieten generos, plecat in State acum douazeci de ani. Florin Istrate, ruinat de Michael Jackson O fabrica de portelan din Alba-Iulia reclama o firma din Germania ca a inselat-o cu 100.000 de dolari. Patronii societatii Castilo SRL spun ca au fost obligati sa vinda o parte din actiuni pentru a nu inchide fabrica. Ei afirma ca, in baza intelegerii cu firma germana, s-au obligat sa produca lunar cite zece mii de statuete care sa-l infatiseze pe Michael Jackson. Florin Istrate, unul dintre patronii firmei, spune ca povestea statuetelor a inceput in vara anului 1998, cind societatea germana "Host Impex" s-a oferit sa intermedieze achizitionarea unor stauete care sa-l infatiseze pe Michael Jackson. Acestea urmau sa fie preluate de firma Mystery, al carei presedinte, Dieter Wiessner, sustinea ca este prieten cu megastarul american. Florin Istrate, care se declara un fan Michael Jackson, spune ca pe baza acestei intelegeri, a inceput sa studieze figura idolului sau, astfel incit sa redea cit mai exact imaginea acestuia. Primele mostre au fost prezentate presedintelui firmei Mystery. Wiessner s-a declarat incintat, motiv pentru care, in luna octombrie 1998, a venit in Alba-Iulia pentru a vedea la fata locului procesul de productie si conditiile in care firma albaiuliana isi desfasoara activitatea. Istrate mai afirma ca Wiessner a pretins ca i-a aratat statuetele lui Michael Jackson, care ar fi fost incintat. Prin urmare, Wiessner a cerut ca productia sa inceapa imediat, urmind sa fie incheiat, ulterior, un contract ferm. Dorin Callman, al doilea actionar al societatii Castilo, spune ca, pentru a nu se pierde timpul, in luna noiembrie 1998 s-a inceput fabricarea statuilor, contractul fiind considerat, la acea data, o simpla formalitate. Din cauza comenzii mari, cei de la Castilo spun ca au fost nevoiti sa renunte la mai multi parteneri de afaceri din tara si strainatate si sa angajeze mai multi lucratori. Au fost produse peste 13.000 de stauete, din care aproximativ 10.000 au fost insa sparte, din cauza unor defecte inerente in perioada de pregatire a unui produs nou. Firma din Alba-Iulia nu a mai primit, insa, nici un contract din Germania, motiv pentru care productia a fost oprita. In acest moment, Castilo a ramas cu depozitele pline de statuete ale lui Michael Jackson si o pierdere de aproximativ 100.000 de dolari. Patronii societatii vor trmite in aceasta saptamina o scrisoare "de suflet" starului american, prin care il roaga sa intervina in remedierea aceste situatii, si un cadou - o vaza din portelan de 70 de centimetri, pe care este pictat chipul sau. LUCIAN DOBRATER Andreea Antonescu vrea sa se duca dupa tatal ei Andreea Antonescu a sosit la Galati luni seara, pentru a fi alaturi de familie in greaua incercare pricinuita de moartea tatalui ei. Era insotita de prietenul ei, Iustin, cu o masina inmatriculata in Prahova. Ieri dimineata, ea a fost cu mama ei in oras pentru a cumpara cele necesare inmormintarii. In jurul orei 13.00, Andreea a intrat in Biserica Sf. Precista, unde este depus corpul neinsufletit al tatal ei, Gheorghe Antonescu. In permanenta, linga Andreea a stat Iustin, care nu a lasat pe nimeni sa se apropie de ea, de teama ziaristilor. "Eram puternica datorita tatalui meu" Andreea era imbracata intr-un pantalon negru si o bluza de culoare neagra si parea vizibil marcata de moartea neasteptata a tatalui ei. La un moment dat i s-a facut rau si a lesinat. A fost scoasa pe brate din biserica de rude si de Iustin. Ea a inceput sa plinga si sa spuna ca vrea sa se duca dupa tatal ei, ca nimic nu mai are sens fara el. Rudele au incercat sa o potoleasca, spunindu-i ca ea este o fire puternica. Andreea a raspuns insa plingind, ca era puternica doar datorita tatalui ei. Desi Mioara Antonescu este distrusa, ea spune ca Razvan si Andreea sint si mai afectati de moartea tatalui lor. Razvan nu isi gaseste nicaieri locul. Este debusolat si nici acum nu ii vine sa creada ca parintelel lui nu mai este. Razvan a petrecut, in ultima vreme, foarte mult timp cu tatal sau care s-a ocupat numai de cariera lui. Mioara Antonescu ne-a declarat ca intre Andreea si tatal ei exista o legatura cu totul speciala, in ciuda certurilor dintre ei. Gheorghe Antonescu va fi inmormintat joi, la Cimitirul "Sf. Lazar" din Galati. Andreea s-a intors ieri dupa-amiaza in Bucuresti pentru a putea da astazi cel de-al doilea examen scris la bacalaureat. Joi, ea mai are un examen, urmind ca imediat dupa aceea sa se intoarca la Galati pentru inmormintare. Gheorghe Antonescu a decedat luni dimineata, in urma unui infarct miocardic, dupa ce venise de la concertul trupei Giglio de la Radio Vacanta. ALINA COMSA-DURBACA Casa noastra O bucatarie in 4 variante Module mici pentru bucatarii mici Prima bucatarie prezentata este compusa astfel incit sa fie incluse toate dotarile necesare unei gospodine, isi incepe prezentarea Irina Cramarenco, de la firma "SIM - Amenajari interioare". Chiuveta din inox cu doua cuve are dimensiuni reduse (60 cm), astfel cistigindu-se spatiu pentru frontul de lucru. Masca pentru chiuveta este adaptata dimensiunii acesteia, avind o singura usa (60 cm), iar scurgatorul de vase este amplasat in interiorul dulapului suspendat deasupra chiuvetei. Cuptorul multifunctional, plita incorporata in blat si hota sint din inox, creind astfel un contrast placut cu nuanta calda a furnirului natural de cires. Pentru a conferi un plus de eleganta la toate compozitiile prezentate, combina frigorifica este incorporata in mobilier, compozitia constituindu-se astfel intr-un front unitar de tip monobloc. Spatiul de depozitare este asigurat de patru module de cite 45 cm latime - doua la baza si doua dulapuri suspendate - unul dintre acestea fiind tip vitrina (sticla mata) si unul prevazut cu sertare. O varianta cu mobilier luminos Culoarea, respectiv finisajul ales pentru o anume compozitie pot avea un impact major asupra rezultatului final. In acest sens, prezentam o a doua varianta, in care, folosind aceleasi module de mobilier, dar schimbind culoarea atit pentru compozitia de bucatarie, cit si pentru finisajele peretilor si pardoselii (faianta/gresie), se obtine o imagine complet diferita de prima. Daca prima varianta se adreseaza persoanelor care prefera finisajele clasice (furnirul, in general, culorile natur sau mai estompate), varianta a doua creeaza o ambianta cu un plus de luminozitate, ceea ce constituie un avantaj pentru spatiile cu dimensiuni reduse. In afara de modificarile de amplasament ale modulelor (compozitia este "in oglinda" fata de prima), am propus doua schimbari ale dotarilor incluse: chiuveta are o cuva si scurgator (standard) si hota de inox a fost inlocuita cu o hota incorporata in mobilier, cistigindu-se astfel un spatiu de depozitare in plus. Usi fara rame, culori - alb, gri, argintiu Cea de-a treia varianta este elocventa in acest sens: se pune accent pe contrastul dintre panourile frontale portocaliu stralucitor cu inoxul si aluminiul. Chiuveta, hota, cuptorul si plita sint din inox, iar ramele usilor de sticla si accesoriile cum ar fi minerele, plinta si bordura blatului sint din aluminiu. Pentru a pune in valoare acest contrast, structura mobilierului este alba (comparativ cu celelalte doua, la care era tip furnir), iar faianta si gresia sint in tonuri de gri. O formula mai economica Ce trebuie sa stiti atunci cind comandati o bucatarie si bugetul dumneavoastra este redus: in primul rind, folositi numai piese standard, de catalog (orice producator care se respecta pune la dispozitie o varietate suficient de mare de module pe diverse dimensiuni, astfel incit sa se poata adapta spatiului dv.). Evitati piesele speciale, pe comanda. Corpurile cu usi de sticla sint mai scumpe decit cele cu usi opace - de aceea, in aceasta compozitie, ele au fost eliminate. Rafturile deschise sint de asemenea economice, fiind in acelasi timp practice. Hota incorporata simpla, in afara de faptul ca este mai convenabila ca pret fata de cele din inox sau cu dimensiuni mai mari de 60 cm, ofera si avantajul maririi spatiului de depozitare prin amplasarea unui dulap deasupra. Finisajul melaminic - usor de intretinut si rezistent - contribuie si el la reducerea pretului fata de furnirul natural sau vopsitoriile speciale. In ceea ce priveste plita si cuptorul, ele pot fi comandate cu inox, cu finisaj clasic - smaltuite alb sau negru.(C.D.) "Golful Temerarilor", concurs estival la Romania 1 Mistere, comori ascunse, indicii greu de observat, tensiune, soare si multa distractie, iata ingredientele care asigura intotdeauna o emisiune de mare succes. Romania 1 a pregatit o surpriza de proportii pentru vara aceasta, lansind concursul "Golful Temerarilor", o cursa cu nenumarate capcane, in care toata lumea, participanti si spectatori, asteapta finalul cu sufletul la gura. Echipa temerarilor va trece, pe durata a doua zile, prin multiple aventuri, fiind pusa fie in situatia de a recupera obiecte aruncate in apa, fie de a pescui cu miinile "goale" pestii inchisi intr-un bazin special. Concurentii vor fi nevoiti sa "zboare", precum Tarzan, suspendati de liane improvizate, cale de mai bine de zece metri, sa-si demonstreze temeinicele cunostinte de cultura generala sau sa faca dovada talentelor artistice, cintind, interpretind mici scenete de teatru sau recitind poezii. Isi vor incerca fortele in concursurile de scanderbeg, vor salva "domnite" inchise in colivii din metal, vor lua lectii de supravietuire, incercind sa se salveze din barca avariata, sau vor trece prin proba "de foc" a cursei cu patul in spate. Concursul va fi interactiv, fiind rezervate pauze speciale in care spectatorii sau telespectatorii pot intra in joc, avind sansa sa cistige premii atractive daca reusesc sa raspunda la intrebari simple, legate de desfasurarea competitiei. Spectacolul va fi pigmentat cu momente insolite surprinse cu camera ascunsa sau momente artistice sustinute de invitati speciali. Se anunta o vara fierbinte la Romania 1, unde echipa realizatorilor s-a pregatit pina in cele mai mici detalii pentru a-i intimpina pe primii temerari. Gazdele vor fi Oana Cuzino si Leonard Miron. DIANA EVANTIA BARCA Divertismentul, in criza Ultima saptamina a lunii iunie a fost cam trista pentru impatimitii televizoarelor. Filme reluate a cine stie cita oara, emisiuni de divertisment - asijderea, talkshow-uri fara zvic, amortite parca de presiunea atmosferica scazuta (motiv pentru care lider autoritar ramine Marius Tuca, chiar daca se difuzeaza reluari). Cele citeva emisiuni de divertisment care se mai transmit in direct au avut, conform datelor primite de la AGB Data Research, o audienta destul de slaba, cu exceptia (se intimpla din nou!) Surprizelor Andreei Marin. Ar fi o explicatie: modificarea grilei de programe si pregatirea unor noi emisiuni, de vara. Vom trai si vom socoti procente. Inca ceva. Marti dimineata, la ora 6.00, Pro Tv a programat o reluare a emisiunii Teo. Invitate, Andreea Balan si Andreea Antonescu. Cea din urma ridea fericita, fara griji si probleme. Asa era la vremea aceea. Din nefericire, in chiar preziua difuzarii acestei reluari, Andreea ramasese fara tata. Proasta inspiratie a celor de la PRO TV. Sau e o criza de profesionalism? (I.T.D.) Film : Lupta dubla, Pro TV, 11,7%; Stiri: Observator, Antena 1, 12,2%; Talkshow: Marius Tuca Show, Antena 1, 10, 0% Divertisment: 1. Surprize, surprize, Romania 1, 18,8%; 2. Vineri seara ne distram cu Florin Calinescu, Pro TV, 9,3%; 3. Steaua ta norocoasa, Pro TV, 8,3 %; 4. Ploaia de stele, Romania 1, 7,9%. Mihai Dedu, Acasa, pe post de Corina Danila De ieri, Corina Danila are "bilet de voie" de la postul tv ACASA. Prezentatoarea Stirilor de ACASA este invoita pentru citeva zile, din motive personale. Se pare ca va pleca in provincie, unde familia sa i-a solicitat prezenta, unii dintre membrii sai avind probleme de sanatate. Asteptind-o pe Corina, fanii ei il vor putea urmari intre timp pe Mihai Dedu prezentind Stirile de la ora 20.00. Cind va reveni, admiratorii ei (si nu numai) vor afla daca informatia privind parasirea definitiva a postului a fost un simplu zvon sau o stire care se verifica. CLAUDIA DABOVEANU Monica Birladeanu: "Nu mi s-a oferit sansa de a ma prostitua!" Am prins-o pe Monica Birladeanu, un cunoscut model autohton, cu citeva ore inaintea plecarii catre Tara Maslinelor, Grecia. Ea a semnat un contract de o luna, foarte bine venit, mai ales ca acum e vacanta. Este studenta in anul IV la Drept, nu rideti, pentru ca-i la Iasi... e o diferenta, da? Are 22 de ani, este in zodia Sagetatorului si este atrasa de advertising. Cu toate ca are un contract de exclusivitate cu "Alexandrion Grup", fara sa fie conflict de interese, Monica este si Ce anume te inspaiminta cel mai tare? Sa nu am nimic de spus. Te-ai sarutat vreodata cu un tigan? A, nu... Sint rasista. Ce vicii ai? Nu fumez, nu beau, dar cred ca am vicii sexuale. Adica? Am limite, dar nu prejudecati. Fiind model, ai grija cu caloriile? A, deloc. Sint gurmanda. Nu ma abtin de la nimic. Chiar stiu sa si gatesc. Iau frecvent doua-trei kg in plus, dar stiu sa le dau jos cind trebuie. Ce gasesc in sifonierul tau? Haine Tina R si un pistol. Am glumit cu ultima parte... Vad ca esti bine dispusa! De ce n-as fi? Plec in Grecia, am un iubit de un an... Esti frumoasa, esti cunoscuta, ai bani... Da, si asta. Dar sa stii ca nu-mi fac un scop in viata din modeling. Imi place sa am grija de mine si aproape detest femeile neingrijite. Dar ce nu-ti place la tine? Uneori am momente lipsite de inspiratie. Am dat de multe ori cu bita-n balta. Ti s-a cerut vreodata sa te prostituezi? Nu. Cred ca as ramine cu gura cascata. Nu, serios, nu mi s-a oferit sansa de a ma prostitua. Ai avut vreun moment neplacut in meseria ta? Da, mi-a fost greu sa ma sarut in ultima reclama. Dar vreun moment inedit? Da, am avut parte de o provocare in videoclipul cu La Familia. Eram o tirfa de lux, ceea ce mi-a placut. A fost o gaselnita buna. A fost pentru mine ceva extravagant. Cu ce te lauzi? Sint o persoana calma, echilibrata si detest violenta. Ce ai face daca ti-ai prinde iubitul cu alta in pat? Nu mi-ar parea rau dupa el. Ar insemna ca nu ma merita. Dar sa stii ca eu nu am fost niciodata parasita de barbati. MONICA STAN Class era sa ramina in trei In ultima vreme, cei patru artisti de la Class n-au prea avut timp de altceva, decit de munca la urmatorul E.P., "Hipnotizat", care se va lansa in curind. Seara insa reuseau sa iasa pe o terasa in compania prietenilor. Iar weekend-urile mergeau neaparat in Twice sau Planter's, cluburile lor preferate. Mihaela Florea, roscatica de la Class, a fost la un pas de-a cadea intr-o ripa la filmarile pentru noul videoclip al trupei, "Te visez mereu", realizate la Costinesti. Elicopterul s-a apropiat prea mult de componentii formatiei si, din cauza curentilor de aer produsi de elicea aparatului, parul lung al fetei i-a venit peste ochi, iar o clipa de neatentie a fost de ajuns pentru ca Mihaela sa se dezechilibreze. Noroc ca totul s-a terminat cu bine. Class vor merge vara asta la mare unde vor sustine la fiecare sfirsit de saptamina spectacole in discotecile de pe litoral. Aceste cintari sint sponsorizate de o bautura energizanta pentru care Mihaela, Mihaela, Florin si Vlad vor compune si interpreta o melodie publicitara. ANCA NICOLEANU Candidat la "Leul de Aur" de la Venetia, Lucian Pintilie, pus de Ministerul Culturii sa dea examen Scoaterea la concurs a postului de director al studioului de creatie cinematografica al Ministerului Culturii a creat mare agitatie in breasla cineastilor. Studioul cu pricina, care exista din 1990, are un statut aparte, primind subventii de la stat pentru productii cinematografice, subventii administrate de la infiintare de Lucian Pintilie, reconfirmat in functie de toate administratiile de pina acum. Acest studio s-a facut responsabil de coproductia mai multor pelicule, intre care toate filmele lui Pintilie (prezente la cele mai prestigioase festivaluri ale lumii), debutul lui Nae Caranfil - "E pericoloso sporgersi", ultimele doua filme ale lui Stere Gulea - "Stare de fapt" si "Vulpe vinator", "Faimosul paparazzo", al lui Nicolae Margineanu, sau "Marfa si banii", debutul controversat al lui Cristi Puiu. Cerere la ministru, CV si cazier Pentru prima data de la infiintare, postul de director al studioului de creatie a fost scos la concurs, facindu-se uz de o reglementare care prevede ca orice pensionar aflat in aceasta functie, in cazul de fata Lucian Pintilie, trebuie evaluat o data la sase luni de catre o comisie a Ministerului Culturii. Dupa noile dispozitii, pentru a accede la aceasta functie, Lucian Pintilie trebuie sa adreseze o cerere ministrului culturii, Razvan Theodorescu, sa prezinte un curriculum vitae, o copie dupa diploma, o recomandare de la ultimul loc de munca, un cazier si sa se supuna unui examen oral dintr-o tematica stabilita de Centrul National al Cinematografiei. "E anormal ca Pintilie sa primeasca un salariu de 5 milioane de lei" Breasla cinematografica a avut reactii diferite la aflarea acestor vesti. Cel mai transant a fost regizorul Sergiu Nicolaescu, care detine si functia de presedinte al Colegiului Consultativ al CNC. Noile dispozitii i se par acestuia "perfect legale si normale. Postul pe care l-a ocupat Pintilie a fost un abuz. Este anormal ca un rezident la Paris sa primeasca un salariu de cinci milioane din Romania". Scirbit de tot ceea ce se intimpla, Mircea Daneliuc s-a multumit sa constate ca "acest post a fost scos la concurs pentru a fi ocupat de o alta mediocritate din cinematografie". Un alt regizor roman, important si premiat, care a tinut sa-si pastreze anonimatul, crede ca "existenta acestui unic studio este o stupizenie. Ar trebui sa existe mai multe, pentru ca mai sint si alti cineasti care merita un studio si o subventie din partea statului pentru creatie". Aceeasi opinie este impartasita si de Serban Marinescu, in vreme ce Nicolae Margineanu considera ca "este umilitor ceea ce i se intimpla lui Lucian Pintilie". Subventia mare baga zizanie Pina pe 16 iulie, oricine indeplineste conditiile impuse de minister poate sa se inscrie la concursul pentru ocuparea postului de director al studioului de creatie cinematografica, ce are o subventie de 10 miliarde in acest an. Unul dintre candidati e deja o certitudine: Lucian Pintilie, cineast care, cu cel mai recent film - "Dupa-amiaza unui tortionar" -, a intrat in competitia din acest an pentru un "Leu de Aur" la Venetia. CORNELIA POPESCU Telegrafice Nasui a "tepuit" Daewoo cu 200.000 de dolari Vasile Nasui (46 de ani), din Satu Mare, patron al firmei "Nasui" SRL, a achizitionat in cursul anului 1996 17 autoturisme "Cielo" printr-un credit acordat de "Rodae Automobile". Creditul, in valoare de peste 200.000 de dolari, a fost garantat de "Asirom". Nasui a vindut masinile (sub pretul pietei) imediat dupa ce le-a preluat si nu a platit nici o rata firmei de la Craiova. El a disparut de la domiciliu si este dat in urmarire generala. (D.N.) Marian Chiata, inca o luna de libertate Marian Chiata, ultimul "pion" important al afacerii "Tigareta II" care se mai afla inca in libertate, si-a aminat cu inca o luna momentul in care va intra dupa gratii. Magistratii Tribunalului Militar Teritorial Bucuresti au judecat ieri doua cereri de aminare a executarii pedepsei, inaintate de condamnat. Una dintre ele este justificata prin motive familiale, iar cealalta se bazeaza pe motive medicale. Chiata nu a fost prezent in sala de judecata intrucit, conform spuselor sale, sufera de o boala a coloanei vertebrale si, actualmente, este netransportabil. Magistratii militari au solicitat o expertiza medico-legala si au stabilit un nou termen pentru data de 8 august. (V.S.) Politist prins la furat Subofiterul Gabriel Tudorache, agent de ordine la Politia Municipiului Buzau, a fost pus, ieri, in discutia Consiliului de conducere al IPJ pentru o abatere grava savirsita in timpul unei misiuni. Distrugind paza la un magazin care fusese spart, plutonierul a furat un ceas electronic foarte ieftin, dar cu cronometru si alarma. Ulterior, obiectul sustras a fost reinapoiat vinzatoarei, Tudorache aruncind vina pe gardianul public care il insotea in misiune. Consiliul de conducere al Inspectoratului a hotarit trimiterea subofiterului in fata Consiliului de judecata, in regim de urgenta, si sesizarea Parchetului Militar in vederea continuarii cercetarilor. (M.F.) Si-au vindut vaca si porcul pentru a plati la hot-line Aurica Cucos (48 de ani) a fost nevoita sa-si vinda vaca si un porc din curte pentru a plati orele de placere ale celor doi fii ai sai. Dupa ce a fost instalata linie telefonica digitala in sat, stirniti la culme de reclamele cu femei care apar prin ziare, cei doi adolescenti au pus mina pe telefon, formind celebrele numere cu "8989..". Copiii, in virsta de 14, respectiv 17 ani, au stat la telefonul erotic aproape 3 ore, aducind factura telefonica la aproape 7 milioane de lei. Pentru ca nu avea bani sa plateasca "placerile" copiilor, Aurica a fost nevoita sa-si vinda animalele din curte. Dupa ce a achitat factura, femeia a renuntat imediat la linia telefonica si le-a administrat o "corectie" celor doi copii. (C.D.) Rasa de ciini Pitbull este interzisa in sectorul 6 al Capitalei Primarul Dan Darabont vrea sa introduca si taxa pe iguana sau crocodil Dupa cazul femeii desfigurate de un ciine din rasa Pitbull, bucurestenii din sectorul 6 care tin un ciine din aceasta rasa au de ales: ori se muta cu tot cu patruped in alt sector al Capitalei, ori il vind. Primarul sectorului 6, Dan Darabont, a anuntat ieri ca va propune Consiliului Local o hotarire de guvern prin care se interzice detinerea rasei Pitbull pe raza sectorului pe care-l conduce. Proiectul va stabili modul de circulatie a ciinilor de companie pe raza sectorului 6, dotarea animalelor cu carnet de sanatate, medalion, botnita, zgarda si introducerea unei taxe locale anuale, suportate de toti detinatorii de animale de companie: ciini, pisici, reptile, iguane, crocodili. Primarul vrea, de asemenea, sa interzica accesul in locuri publice al ciinilor de talie mare - lupi, boxeri - care sint insotiti de minori, pentru a evita eventualele accidente. MIHAELA BALEA La Botosani, Accesul in cimitire, doar cu buletinul de identitate Locuitorii municipiului Botosani vor trebui sa prezinte buletinele de identitate la control atunci cind doresc sa intre in cimitirele orasului. Aceasta este numai una dintre masurile adoptate in ultima sedinta a Consiliului Local, printr-un regulament de functionare al cimitirelor. Acelasi regulament interzice "plimbarile printre morminte", precum si "aprinderea luminarilor in afara orelor de program: 9.00-21.00, pe timpul verii, si 9.00-19.00, in timpul iernii". Depunerea persoanelor decedate in biserici ori in sali mortuare, pentru ceremonii, este permisa doar dupa ce acestora li s-au eliberat certificatele de imbalsamare. Totodata, consilierii municipali au hotarit ca "ingroparea celor decedati se poate realiza de catre rude, prezentindu-se dovada scrisa a rudeniei, adeverinta de inhumare, actul de concesiune al locului de veci si dovada achitarii taxelor specifice actiunii". In mod obligatoriu, toate mormintele vor trebui sa aiba dimensiuni standard - 2,3 lungime - 1,3 metri latime - indiferent de "masurile" celui decedat. CRISTIAN DIMOFTE Viitorii generali vor fi grasi, dar culti Noua generatie de colonei si generali ai Armatei Romane vor sti, obligatoriu, o limba straina. Acesta este unul dintre criteriile pe care trebuie sa le indeplineasca un ofiter MApN aspirant la functia de colonel sau general. Prin ordin al ministrului apararii, luna trecuta s-au constituit comisiile de selectie pentru promovare in functii si inaintare in gradul urmator a cadrelor militare. Pentru fiecare inaintare in grad exista cite o comisie. Ministerul Apararii Nationale va avea doua comisii de selectie: una pentru functia de general si o alta pentru cea de colonel, in timp ce Statul Major General va analiza cererile pentru functiile de ofiter cu gradul de locotenent la locotenent-colonel si pe cele de maistri militari si subofiteri. Cit priveste modul de departajare a candidatilor, sistemul este relativ simplu: ei trebuie sa indeplineasca o serie de criterii, incepind cu stagiul in gradul detinut, calificativele obtinute in cariera, rezultatele de la cursul de cariera, unde s-au pregatit pentru viitoarea functie, studiile si starea de sanatate. Desi printre conditii se numara si nivelul pregatirii fizice, col. Adam a precizat ieri ca, pentru functiile de general si colonel, se va trece peste aceasta conditie. Aceasta desi, in statele membre NATO, nota la "educatie fizica" este obligatorie pentru toate gradele si functiile. MIHAELA BALEA Abonamentul la curent, mai scump cu 6.000 de lei Discutate indelung, noile tarife la energie electrica au fost trimise ieri spre publicare la Monitorul Oficial, urmind sa intre in vigoare la cinci zile de la publicare. Noile tarife au fost majorate cu 15a pentru fiecare tip de tarif in parte. Astfel, pentru abonatii care au ales tariful social, noile preturi sint de 936 lei/kWh pentru consumul mai mic de 50 de kWh pe luna, cu 100 de lei mai mult pe kWh decit in prezent, si 4.025 de lei/kWh pentru consumul care depaseste limita de 50 de kWh, cu 500 de lei mai scump decit acum. Abonatii "standard" vor plati, dupa aceasta majorare, cu aproape 6.000 de lei mai mult pentru abonament, adica 44.000 de lei si 1.472 de lei/kWh, cu circa 200 de lei mai mult decit in prezent. Abonatii care au ales tariful cu pret unic, fara abonament, vor plati 1985 de lei/kWh, in timp ce populatia care a ales tariful diferentiat zi/noapte va plati 1.789 de lei/kWh consumat ziua si 1.162 de lei/kWh pentru energia consumata noaptea. Abonamentul la acest tip de tarif nu se modifica, ramine 38.565 de lei/luna. Consumatorii casnici care au ales tariful diferentiat pe zone orare vor plati, dupa majorare, 2.944 lei/kWh, daca nu respecta perioada aleasa si consuma curent in orele de virf (6.00 - 8.00 si 14.00-16.00), 1.472 de lei/kWh in orele cu consum normal si 1.162 de lei/kWh in orele de consum scazut. MIHAELA BALEA Ortacii asfixiati la Schela erau salvatori minieri Trupurile celor trei mineri asfixiati luni dupa-amiaza in galeria parasita a Minei Schela au fost scoase seara tirziu de o echipa formata din salvatori minieri. Petrica Grecu (39 de ani), Pompiliu Istvan (40 de ani) si Ion Buzatu (41 de ani) erau ei insisi salvatori minieri la Exploatarea Miniera Farcasesti si au intrat in mina pentru a scoate un cablu electric la suprafata. Mina Schela este in proces de conservare si se stia ca in galerie exista portiuni sarace in oxigen. Cei trei salvatori au patruns in subteran cu echipamentul de protectie, insa, din nefericire, ei nu au folosit tuburile de oxigen. In momentul in care au coborit pe un plan inclinat, acestia s-au sufocat din cauza inhalarii gazelor de monoxid de carbon si au cazut la pamint. Scoaterea cadavrelor celor trei la suprafata s-a facut cu mare greutate, din cauza distantei foarte mari care trebuia parcursa in subteran. Conducerea Companiei Nationale a Lignitului Oltenia a anuntat ieri ca va suporta cheltuielile pentru inmormintarea celor trei ortaci si va acorda ajutoare financiare familiilor indoliate. CLAUDIA TIPLUICA Zeci de elevi au fost prinsi copiind la examenul de bacalaureat Cu fituica in sutien Vrancea: La Adjud, presedintele comisiei de bacalaureat de la Liceul "Emil Botta", profesorul universitar Valentin Ditu, a prins o eleva copiind cu foaia din carte pe banca. Aproape de sfirsitul celor trei ore de examen, cind elevii incepusera deja sa predea tezele, una dintre eleve, profitind de aglomeratia de la catedra, si-a scos foile din sutien si a inceput sa copieze cu ele pe banca. Prinsa cu mita-n sac, candidata la examenul de bacalaureat a recunoscut si a fost scoasa din examen. Eleva avea note maxime la probele orale. Numele ei nu a fost dat publicitatii. (S.V.) Timis: O eleva de la Colegiul Economic timisorean a fost eliminata de la bacalaureat in timpul probei de limba romana. Cristina T. a fost prinsa copiind din cartea de romana, pe care o deschisese, pur si simplu, pe banca. Fapta sa i-a lasat masca pe toti cei care o cunosteau, intrucit era cunoscuta drept o eleva silitoare, cu note bune. ( G.P.) Iasi: In Iasi, trei elevi au fost dati afara, dupa doar citeva minute de la inceputul examenului, deoarece au fost prinsi cu fituici. Profesorii supraveghetori au sesizat aceste nereguli la Grupul Scolar "Gheorghe Asachi" si la Grupul Scolar CFR "Cuza Voda". Ei au fost extrem de duri cu elevii surprinsi copiind, mai ales ca pe la liceele iesene a fost prezenta si o comisie incognito de la Ministerul Educatiei si Cercetarii. ( C.D.) Brasov: La Liceul "C.D. Nenitescu", din Brasov, o absolventa a fost data afara din examen dupa ce unul dintre supraveghetori a vazut sub banca ei o hirtie scrisa. "Eram aproape de sfirsitul lucrarii cind supraveghetorul a vazut acea hirtie si mi-a luat lucrarea. Membrii comisiei de bacalaureat din liceu au spus ca nu e nici o problema si ca mi se va calcula punctajul pe cit am apucat sa scriu, insa presedintele comisiei a spus ca mi se va anula lucrarea, pentru ca pe hirtia gasita era scris ceva legat tot de literatura, dar despre Vasile Voiculescu", ne-a declarat eleva. ( C.C.) Editia de Transilvania Primarul Florea demisioneaza din PNTCD Primarul din Tirgu-Mures, Dorin Florea, unul dintre veteranii PNTCD mureseni, se plinge ca i se pun numeroase piedici fiindca face parte dintr-un partid in opozitie. Acesta este motivul pentru care primarul din T"rgul Mures a anuntat ca va renunta la calitatea de taranist si ca "va deveni neutru". MIHAELA CRAIOVEANU Austriac disparut intre Nadlac si Deva Wurm Erich (54 de ani), cetatean austriac, a disparut la putin timp dupa ce a intrat in Romania, pe data de 22 iunie. Barbatul, care a intrat in tara pe la Vama Nadlac cu o masina de serviciu, o Toyota Avensis argintie inmatriculata SR-155X, calatorea inspre Deva, unde urma sa ajunga la firma Casial Ciment, cu care colabora in calitate de reprezentant al Unitherm-Cemcon, din Austria. Inainte de a disparea, Wurm a luat legatura telefonic cu sotia sa. Se pare ca el nu se afla pentru prima data in Romania, firma din Deva si cea la care lucra fiind partenere recunoscute de afaceri. Masina cu care calatoarea a disparut si ea. Unitherm-Cemcon este dispusa sa plateasca o importanta suma de bani celui care va furniza informatii utile despistarii barbatului disparut. GEORGETA PETROVICI Moarta neidentificata Politia Bistrita a cerut ajutorul presei pentru identificarea cadavrului unei femei de 28-35 de ani, descoperit pe DN 17. Potrivit sefului politiei municipale, colonel Ioan Nemes, cu o seara inainte, in jurul orei 23.00, pe portiunea respectiva de drum ar fi avut loc un accident de circulatie, in urma caruia femeia a murit. Aceasta avea 1,56 inaltime, par negru, fata rotunda, virsta intre 28-35 de ani, un tatuaj cu litere de tipar a numelui pe antebratul drept si cicatricea unei cezariene. Era imbracata cu o rochie portocalie, lunga, cu fir auriu, si era desculta in momentul in care a fost descoperita. 500 de detinuti ies la munca 700 din cei 1.040 de detinuti de la penitenciarul din orasul Bistrita sint apti pentru munca, au declarat surse din interiorul acestui penitenciar. Cu toate acestea, doar 500 dintre ei muncesc in aceste zile in agricultura si constructii. Detinutii efectueaza prasile, cosesc iarba si culeg fructe. 26 de localitati vor avea placute bilingve Oficialii UDMR din Justitia Bistrita-Nasaud au inaintat Ministerului Administratiei Publice o lista cu 26 de localitati in care intentioneaza sa monteze placute bilingve. Populatia din cele 26 de localitati depaseste 20a din numarul total al locuitorilor. Presedintele UDMR Bistrita-Nasaud, Ioan Szilaghi, a declarat ca aceste placute ar urma sa fie amplasate de angajatii regiei de drumuri si poduri. Pe lista celor 26 figureaza localitatile: Sarata, Coldau, Braniste, Ciresoaia, Chiochis, Bozies, Jimbor, Strugureni, Tonciu, Tigau, Matei, Fintinele, Jeica, Fintinita, Comlod, Nimigea de Jos, Nuseni, Dumbrava, Malin, Vita, Bata Bretea, Sintereag, Sieu, Teaca si Uriu. FLORICA DURA A cazut din remorca Francisc Bede (39 de ani), din localitatea Camar-Salaj, impreuna cu consateanul sau Poto Vilmos au incarcat, luni, o remorca cu fin in locul numit "Valea Camarului". Dupa ce au terminat de incarcat finul, Bede a ramas in remorca cu intentia de a nu parcurge drumul de intoarcere pe jos. Din cauza terenului accidentat a cazut in cap de pe incarcatura de fin si a decedat pe loc. Directorul Vamii Zalau, schimbat Directorul Biroului Vamal de Control si Vamuire la Interior Zalau, Dan Laza, a fost inlocuit ieri din functie, in urma unui fax primit de la Bucuresti, cu clujeanul Dorin Modura. Se pare ca pe "lista schimbarilor" in Salaj se mai afla si directorii Directiei pentru Sanatate Publica, a Directiei Judetene pentru Tineret si Sport, a Inspectoratului Judetean de Politie, institutii ramase neatinse de "petalele de trandafir". CAMELIA BUHASCHI Electrocutat pe calea ferata Un baietel de zece ani din Arad a suferit arsuri groaznice dupa ce s-a jucat pe calea ferata. Cristian Toma a plecat luni seara la joaca, cu doi prieteni, in gara Aradul Nou. Copilul s-a urcat, asa cum se pare ca a mai facut-o si alta data, pe un vagon galben plin cu cereale. A ridicat mina, incercind sa atinga firul de contact al liniei electrice si a fost electrocutat. El a fost internat in Sectia A.T.I. a Spitalului Judetean Arad, cu arsuri pe 60 la suta din suprafata corpului, si se afla in stare critica. SORIN TROCAN Bela Fodor, "doctorul" de biciclete din Dorobanti La citiva kilometri de frontiera cu Ungaria, in comuna ara-deana Dorobanti, Bela Fodor este, de citeva decenii, unicul reparator de biciclete din zona. Oamenii ii spun mai simplu: "doctor de biciclete", pentru ca atunci cind acestea sint defecte, Bela Fodor le readuce la viata. De-a lungul timpului, prin miinile sale au trecut mii de biciclete. Desi a implinit 74 de ani, nu se gindeste sa renunte la reparatul acestora pentru ca nu a gasit un inlocuitor. Bicicleta mijlocul de transport universal Pentru taranii din zona, bicicleta este cel mai ieftin mijloc de transport. Cu ajutorul ei ajung la cimp, pe ea cara saci, sacose si cu ea merg la biserica. In fiecare familie exista citeva biciclete, care se lasa mostenire. Cum se strica des din cauza ca se circula cu ele inclusiv pe cimp, este nevoie de cineva care sa le repare. Asa a ajuns Bela Fodor sa se ocupe de biciclete. In 1942 a invatat sa repare primele biciclete, ca ucenic la doua ateliere din Arad: Ciocis si Sandor Garaj. Bombardamentele i-au distrus locul de munca si a fost nevoit sa se intoarca acasa, la Dorobanti. In comuna erau peste 100 de biciclete si nici un mester care sa le repare. Asa a ajuns Bela baci, cum ii spun localnicii, sa se privatizeze. In 1947 si-a deschis un mic atelier acasa. Afacerea a inceput sa mearga bine, si la poarta sa soseau si tarani din satele vecine. Unii veneau cu carutele, cu citeva biciclete deodata la reparat. Bela baci a reparat orice tip de bicicleta si a incercat intotdeauna sa nu-si dezamageasca clientii. A venit colectivizarea. A ajuns sofer la CAP, dar se ocupa in continuare cu reparatul bicicletelor. Se trezea cu noaptea-n cap, cind ii veneau clientii, le repara bicicletele si apoi pleca la serviciu. Seara, dupa ce se intuneca, taranii se intorceau de la cimp si veneau la Bela baci cu "mijloacele de transport" la reparat. "Mi-a placut sa repar biciclete" - spune Bela Fodor, omul convins ca daca ar putea sa o ia de la capat, tot de biciclete s-ar ocupa. Inventii pentru munca sa Cel mai des, la o bicicleta de tara se rup spitele. Pentru a putea avea spite la discretie, Bela Fodor si-a construit un "aparat de spitat", cu ajutorul caruia electrozii de sudura devin spite. El a fost si proiectant, si constructor si este foarte mindru de aparatul sau. Pentru a-si usura munca, si-a construit mai multe aparate care sint admirate de cei care-i trec pragul atelierului. Dupa revolutie, atelierul s-a extins. Omul prevedea ca va veni o perioada in care piesele necesare muncii lui vor deveni o raritate. Asa ca s-a urcat in autoturismul propriu si, in 1990, a colindat toata tara si si-a facut un stoc impresionant de piese. Previziunile lui aveau sa se adevereasca. De mai mult de 2 ani, fabrica de la Zarnesti nu mai produce piese de schimb pentru biciclete. Acum, in Dorobanti sint peste 600 de biciclete, iar Bela baci a ramas unicul reparator din zona. A incercat sa-si ia ucenici, sa-i invete, iar dupa aceea sa-i lase in locul lui. N-a gasit insa nici un pasionat de aceasta munca. Majoritatea doreau sa plece la discoteca, ori taranii soseau seara de la cimp cu bicicletele stricate si aveau nevoie de ele gata reparate pentru dimineata. Asa ca Bela baci a renuntat la ucenici. La 74 de ani, pentru Bela Fodor bicicleta nu mai are nici un secret. Atelierul sau a devenit neincapator, iar batrinul s-a extins si in curte. "Atelierul de vara", cum ii place lui sa glumeasca. Peste tot sint rame, piese, cadre. Omul considera ca a reusit in viata, iar reusita sa sint miile de biciclete pe care le-a reparat. Isi doreste sa fie sanatos pentru a mai putea repara inca multi ani bicicletele taranilor din zona. Pentru un taran, o bicicleta functionala face mai mult decit o limuzina luxoasa. SORIN TROCAN Isi privea barbatul violind fetita vecinilor O femeie din satul timisean Sanovita, acuzata de coruptie sexuala, a fost prinsa de politisti. Elisabeta Florea urmeaza sa petreaca urmatorii 13 ani in puscarie, pe numele ei existind, din luna aprilie a anului trecut, un mandat de executare a pedepsei sub acuzatia amintita. In septembrie 1999, femeia locuia impreuna cu concubinul ei, Gheorghe Coraniuc, si cu fiica ei "n v"rsta de sapte ani, in satul Felanc, judetul Arad. Atunci, fiica minora a unor vecini a fost chemata sa doarma in casa lor. "Pe Cristina am chemat-o sa doarma la noi pentru ca la ei acasa nu aveau curent", sustine Elisabeta. Ea mai spune ca in aceeasi perioada a fost internata la spital pentru ca pierduse o sarcina. "Fata a venit seara de seara la noi cit am fost la spital. Asa am aflat ca Gheorghe a avut raporturi cu ea. Cind m-am intors de la spital, imi amintesc ca s-a culcat cu ea de trei ori in fata mea. Ma obliga sa ma uit. M-a amenintat tot timpul ca daca spun cuiva ce se intimpla in casa noastra ma bate pina ma omoara", ne-a declarat femeia. Mama minorei de 14 ani a aflat tot de la Elisabeta, care s-a laudat ca fiica ei nu mai era fata mare! Cert este ca aceasta a fost violata patru seri la rind de Coraniuc si a fost obligata, sub amenintare, sa faca sex oral cu barbatul, toate acestea petrecindu-se sub ochii Elisabetei. In prezent, barbatul este inchis la Jilava, dupa cum sustine concubina sa. Elisabeta ne-a mai declarat ca stia ca are mandat de executare a pedepsei, dar neprimind nici o instiintare acasa, a stat linistita in tot acest timp cu parintii ei, la Sanovita. GEORGETA PETROVICI Mujea Marcelini, aparatorul judecatorului Petrisor Omul de afaceri Mujea Marcelini, patronul firmei Celini, a fost adus ieri din arest pentru a depune marturie, la Curtea Suprema de Justitie, in procesul intentat judecatorului Petre Petrisor. Mujea a declarat in fata magistratilor ca nu i-a cerut niciodata lui Petre Petrisor ca, in calitatea lui de presedinte al Tribunalului Timis, sa-l favorizeze in vreun fel in afacerile sale. El a mai sustinut ca procesul in care ar fi avut nevoie de sprijinul unui magistrat se judeca "mai sus", la Curtea de Apel Timisoara. Judecatorul Petre Petrisor a fost trimis in judecata sub acuzatia de favorizarea infractorului, in acest caz fiind vorba atit despre Mujea Marcelini, cit si Zaher Iskandarani, ambii acuzati de contrabanda cu tigari si cafea. Judecatorului i se reproseaza ca i-ar fi ajutat pe cei doi sa obtina sentinte favorabile, in baza carora ei au recuperat mari sume de bani de la Directia Vamilor, bani achitati initial ca taxe vamale. Urmatorul termen al procesului a fost stabilit pentru data de 18 septembrie. VASILE SURCEL Biserica Evanghelica, pe punctul de a fi jefuita Biserica Evanghelica din cartierul Turnisor, din Sibiu, a fost pe punctul de a fi jefuita acum doua nopti. Hotii au incercat sa anihileze sistemul de alarma, dar, pentru ca nu se pricepeau prea bine, au uitat sa taie un cablu foarte important, care, la miezul noptii trecute, si-a facut "datoria" si a pornit alarma. Vecinii s-au trezit si au anuntat politia. Cu numai doua saptamini in urma, biserica ortodoxa din acelasi cartier a fost sparta. Hotii au furat atunci citeva candelabre si sfesnice. De la Pasti, in judetul Sibiu au fost sparte si jefuite 11 biserici. De fiecare data, hotii au scapat neprinsi. Politistii cred ca este vorba despre o singura banda, care a savirsit pina acum toate cele 11 spargeri si ca membrii acesteia se afla in cautarea unor obiecte de cult valoroase. FELIX DAMIAN Maidanezi putini, dar aprigi Sectia de Boli Contagioase a Spitalului Judetean Zalau a inregistrat, pina in prezent, 145 de cazuri de persoane muscate de maidanezi. Numai in cursul saptaminii trecute au fost vaccinate antirabic zece persoane din cauza muscaturilor. Dupa cum afirma sefa sectiei, dr. Florentina Horvath, "zilnic, sectia este vizitata de una-doua persoane muscate de aceste animale". Tratamentul in aceste cazuri se face cu vaccinul verab si costa aproximativ 5 milioane de lei. Cu toate acestea, Primaria Zalau afirma ca "numarul mic de maidanezi din oras nu justifica angajarea primariei in cheltuieli mari pentru identificarea si plata unei firme care sa se ocupe cu prinderea si tratarea lor". Ba, mai mult, "Primaria Zalau nu a fost sesizata, pina in prezent, de nici un atac al maidanezilor". CAMELIA BUHASCHI Politistii din Cugir au ucis in timpul liber Conducerea IPJ Alba a stabilit ca Strat si Cimpeanu, politistii care au omorit in bataie un barbat din Cugir, au actionat la comanda, primul dintre ei fiind in relatii de amicitie cu patronul Mircea Ladariu, vinovat moral de moartea lui Ioan Bregariu. In momentul producerii incidentului, cei doi plutonieri erau in afara orelor de program, ei fiind acuzati si de exces de zel in indeplinirea sarcinilor. Mai mult, la Politia Cugir nu exista nici o plingere depusa impotriva defunctului Bregariu, care sa faca plauzibila actiunea de forta a celor doi politisti. Pe de alta parte, la ora la care Ioan Bregariu era batut cu bestialitate, in sediul Politiei Cugir se aflau atit fostul comandant, capitanul Vale Coman, precum si alti ofiteri. Prim-adjunctul IPJ Alba, colonelul Ioan Nicolae Cabulea, ne-a declarat aseara ca s-a impus sanctionarea locotenentului Puiu Ghira, care raspunde de Serviciul ordine publica, cu cinci zile de consemn, in conformitate cu Statutul cadrelor militare. Ghira a fost seful direct al plutonierilor Daniel Strat si Ovidiu Cimpeanu, arestati dupa molestarea soldata cu decesul lui Ioan Bregariu. Colonelul Ioan Nicolae Cabulea a mai precizat ca plutonierii Crisan Vladu si Mircea Dunose au fost retrogradati din functie. La inceputul anului, unul dintre cei doi plutonieri, Ovidiu Cimpeanu, a mai fost acuzat ca, impreuna cu colegul sau de birou, a batut bestial un barbat din Cugir. Nicolae Sintea declara unui ziar local ca a fost invitat de plutonierul Ovidiu Cimpeanu si colegul de birou al acestuia la sediul politiei pentru cercetari. "Am fost prins pe la spate de cei doi politisti, care m-au trintit la pamint si mi-au pus catusele, ca la cel mai mare criminal. M-au dus la politie, unde m-au bagat intr-un birou. Dupa ce mi-au dictat o declaratie, timp de o ora, m-au batut ca pe hotii de cai". In urma articolului de atunci, ziaristul Alin Suciu, de la "Monitorul de Alba", a fost dat in judecata pentru calomnie. LUCIAN DOBRATER Credinciosii din Poiana Sibiului vor sa-si aleaga singuri preotul Ei se tem de blestemul episcopului-vicar Aproximativ 40 de oameni din Poiana Sibiului s-au adunat, ieri, in fata Episcopiei din Sibiu pentru a cere un alt preot, in locul celui care slujeste acum in parohia lor. Satenii il acuza pe actualul preot ca ar fi bagat in buzunar banii ceruti de la enoriasi, in numele bisericii. Consiliul bisericesc din sat a adunat, de-a lungul timpului, citeva miliarde de lei tocmai pentru a reconstrui biserica in care slujeste acest preot. Episcopul-vicar Visarion Rasinareanu spune ca acest grup de presiune este format din oameni "nedusi la biserica", ce nu au vreun drept sa conteste o fata bisericeasca ce a primit harul lui Dumnezeu. In locul preotului nedorit, poienarii vor sa il aduca pe parintele care slujeste in colonia din Talmaciu. Poiana Sibiului are trei parohii, dintre care doua sint ocupate, iar pentru cea libera urmeaza sa se dea un concurs. Legea bisericeasca spune ca un preot poate primi o parohie mare, cum este cea din Poiana Sibiului, numai dupa o experienta de cel putin cinci ani de preotie. Ilie Gusan, preotul pe care il doresc toti enoriasii, nu are decit trei ani de experienta si nu este calificat pentru a avea in administrare o parohie atit de importanta. Grupul de poienari sustine ca Episcopia nu vrea sa-l puna in functie pe Gusan pentru ca el nu a "cotizat" cu nimic. La primul concurs pe care Episcopia l-a organizat pentru ocuparea acestei parohii nu s-a prezentat nici un candidat. Oamenii spun ca Gusan si-a depus dosarul la acest concurs si, fiind singurul concurent, ar fi trebuit sa primeasca postul. Episcopia afirma insa ca el nu a depus nici o cerere la primul concurs si de aceea s-a organizat si cel de-al doilea. Pentru al doilea concurs s-au inscris pina acum doi preoti, cu vechime de 5 ani si, respectiv, 7 ani. In aceasta situatie, preotul Gusan nu are cum sa concureze. Poienarii care s-au adunat in curtea Episcopiei sint ingroziti de faptul ca episcopul Visarion le-a promis ca, daca nu se linistesc, ii va blestema si le va face o slujba neagra. El spune insa ca acest lucru nu este adevarat. FELIX DAMIAN Bilant dupa ploaie Case sub amenintarea alunecarii de teren Precipitatiile din ultimele doua zile au dat numai batai de cap sibienilor. La Medias, 21 de strazi au fost ieri dimineata innamolite si inundate pentru ca apa care a coborit de pe versantii dealurilor din apropiere a adus pe asfalt si malul. Ieri dupa-amiaza, toate masinile intreprinderilor din oras lucrau inca la dezafectarea strazilor. Primarul Mediasului, Teodor Plopeanu, ne-a declarat ca de vina sint cei care nu au facut lucrarile de intarire a terenului si oamenii care nu si-au curatat rigolele si canalele de scurgere a apei. Una dintre principalele cauze a fost si faptul ca, din constructie, canalizarile sint subdimensionate. Tot ieri, dimineata, la Sharoshul pe Tirnave, oamenii isi numarau legumele care au supravietuit potopului venit din matca piriului Biertan. Aproape 30 de gospodarii si gradini au fost inundate, iar 4 locuinte musteau de apa pina la jumatate de metru inaltime. Protectia Civila spune ca nu a fost nevoie de interventii speciale si, intr-adevar, apa s-a retras in albia piriului. Cea mai grava situatie se observa in comuna Loamnes, unde de doua saptamini ploile provoaca incet alunecarea unul deal de 60 de metri inaltime, peste casele de la drum. Deja au inceput sa apara crapaturi mari in peretii caselor, beciurile din 15 case s-au inundat, iar la unele s-au prabusit chiar boltile. Primarul comunei Loamnes, Maria Greavu, ne-a declarat ca o comisie din partea prefecturii a evaluat pagubele la jumatate de miliard. "Trebuie sa depistam cumva de unde vine alunecarea aceasta, dar pina acum n-am avut bani nici sa facem un studiu geologic. In urma cu doua saptamini, dealul, care este argilos, s-a crapat efectiv in doua pe o suprafata de 10 hectare", a declarat Maria Greavu. In localitatea Loamnes traiesc aproximativ 500 de oameni, si majoritatea isi petrec aceste zile sub amenintarea dealului din spatele casei lor. Pe virf se afla cimitirul si o biserica ortodoxa, monument istoric, veche de la 1800. Mormintele care sint imprejmuite cu piatra sau cu zid prezinta deja crapaturi serioase, iar in ceea ce priveste starea bisericii, primarul descoperea, in timp ce vorbea cu noi, alte crapaturi. FELIX DAMIAN Doi carutasi, loviti in plin de un TIR Cetateanul maghiar Veszpremi Imre (26 de ani), sofer pe un autotren incarcat cu vitamine pentru furaje animaliere, a bagat ieri in spital doi carutasi. Soseaua Oradea-Salonta a fost blocata mai bine de o ora in apropierea localitatii Madaras. In timp ce se indrepta spre Salonta, soferul Veszpremi Imre a izbit in plin o caruta care se deplasa in aceeasi directie de mers. In urma impactului, Constantin Ardelean (42 de ani ) si Sandor Ardelean (24 de ani), din localitatea Perechiu, aflati in caruta, au suferit grave leziuni. Cei doi, tata si fiu, au fost internati in coma de gradul II si IV la Spitalul din Salonta. Sandor se afla intr-o stare critica. Tinarul a suferit un traumatism cranio-cerebral acut deschis cu delacerare cerebrala, sansele sale de supravietuire fiind minime. Caii au scapat doar cu o sperietura zdravana, dar caruta a fost facuta zob. Impactul a fost at"t de violent inc"t partea din spate a atelajului a ramas infipta in caroseria din fata a TIR-ului. Soferul a fost transportat si el la spital pentru recoltarea probelor biologice. MIRUNA IONESCU Funar se judeca pentru primele de porc si de miel Litigiul dintre primarul orasului Cluj, Gheorghe Funar, si Curtea de Conturi din Cluj se judeca la Oradea. Primarul Funar s-a prezentat ieri in fata Colegiului Jurisdictional al Curtii de Conturi din Oradea, la cel de-al doilea termen de judecata. Printr-un raport al Curtii de Conturi din Cluj, intocmit anul trecut, Funar a fost invinuit ca si-a acordat lui si viceprimarilor din Cluj prime in bani de sarbatorile de Pasti si de Craciun. Primarul Clujului se considera nevinovat, sustinind ca functionarii Curtii de Conturi de la Cluj au interpretat abuziv Legea 154/1998, cu privire la drepturile banesti ale functionarilor din administratia publica locala. MIRUNA IONESCU In coma, dupa ce a fost batut de tatal sau Minorul Alexandru G., in virsta de 16 ani, din Baia Mare, a fost batut cu bestialitate de tatal sau. Motivul a fost acela ca baiatul este un copil-problema. Alexandru a fost internat la sectia Urgente Chirurgie la Spitalul Judetean Baia Mare cu politraumatism prin agresiune, traumatism cranio-cerebral acut, contuzie membru drept si contuzie de gamba. Examenele de ultima ora facute la computerul tomograf nu explica starea de coma in care a intrat victima dupa ce a fost lovita. "Creierul are un aspect normal", ne-a declarat un cadru medical de specialitate care doreste sa isi pastreze anonimatul. Acest lucru lasa medicilor supozitia unei posibile intoxicatii voluntare cu o substanta necunoscuta. Se pare ca, dupa ce a fost batut, Alexandru a fost lasat singur timp de doua ore, interval in care este posibil sa fi inghitit anumite medicamente. ADRIAN RUSU A murit Kitty Stroescu Cariera i-a fost incununata cu multe premii, iar in 1999 a fost nominalizata la Gala Uniter pentru rolul Sancho Panza, din "Don Quijote", piesa jucata si la Sibiu. Kitty Stroescu s-a nascut la 21 februarie 1931, in Bacau. A absolvit, in 1954, IATC, clasa actritei Irina Rachiteanu-Sirianu, si a debutat la Bacau, unde a lucrat 15 ani. Din 1970 s-a mutat la Sibiu, unde a fost consacrata, pe scena Teatrului "Radu Stanca", drept o mare actrita. FELIX DAMIAN Profesorii vor avea tichete de masa Consilierii locali din Jibou au hotarit alocarea sumei de 1,2 miliarde de lei din bugetul local pentru acordarea de tichete de masa profesorilor din oras. O data cu inceperea anului scolar 2001-2002, cele 249 de cadre didactice din localitate vor beneficia de tichete de masa. CAMELIA BUHASCHI Si-a injunghiat concubinul in inima O tinara femeie din Arad a ajuns, intr-o criza de gelozie combinata cu betia crunta, ucigasa. Maria Szanto, 27 de ani, a baut impreuna cu concubinul ei, Ladislau Farcas, 54 de ani, din Arad. Intre cei doi a izbucnit un scandal care s-a terminat cu moarte de om. Femeia, care are probleme psihice, se afla intr-o stare de betie aproape de coma alcoolica. Nu se stie precis de ce a apucat un cutit, pe care l-a infipt cu precizie chirurgicala in inima barbatului. Vecinii au alertat politia, care a inceput cercetarile. Initial, s-a vorbit de o sinucidere, insa adevarul a iesit rapid la iveala. Maria Szanto a fost dusa la analize, avind, la citeva ore dupa comiterea crimei, o alcoolemie de 2,43 la mie. Ea a primit, ieri dimineata, mandat de arestare preventiva pentru omor. SORIN TROCAN Vara furtunoasa Nici nu a trecut bine prima viitura din anul acesta, ca ieri s-a dezlantuit o alta. Zeci de gospodarii inundate sau luate de viitura, sute de hectare de culturi agricole compromise, podete luate de apa, drumuri judetene stricate, acesta este primul bilant intocmit de Comisia centrala de apararea impotriva dezastrelor, ieri, la prinz. Din pacate, prognoza meteo nu este favorabila decit pentru trei zile. La sfisritul saptaminii, se asteapta ca vremea sa se strice din nou. MIHAELA BALEA Doi copii, inghititi de apele riului Doftana Doi copii au murit inecati, luni dupa-amiaza, din cauza debitului mare al riului Doftana. Andrei Florin Barbulescu (9 ani) si Alexandru Cobzaru (10 ani) se intorceau de la pescuit impreuna cu alti cinci copii, vecini de-ai lor, din cartierul cimpinean Voila si au intentionat sa traverseze riul Doftana, in aval de comuna Brebu. Cu doar citeva ore inainte insa supapele de siguranta de la Barajul Paltinu fusesera deschise, debitul apei crescind foarte mult. Viitura creata i-a surprins pe Andrei si pe Alexandru chiar in mijlocul riului Doftana. Cei doi copii au fost luati de ape. Pompierii militari, ajutati de un pluton de jandarmi si de zece elevi de la Scoala de Subofiteri de Politie din Cimpina au scotocit prin apele involburate pina la caderea serii, insa, cu toate eforturile lor, a fost scos la suprafata, doar trupul neinsufletit al lui Andrei Barbulescu. (Violeta Stoica) Seful Inspectoratului Judetean de Protectie Civila Alba, colonelul Dumitru Ghete, ne-a declarat ca ieri, la orele amiezii, apele piriului Ciuruleasa s-au revarsat, inundind DN 74. Circulatia pe artera respectiva a fost intrerupta pe o portiune de un kilometru, pe raza satului Vulcan-Matisesti, in zona "Capatina". Alte doua drumuri din comuna Ciuruleasa au fost inundate si inchise circulatiei: DC 115, Buninginea-Ghedulesti si DC 156, Ciuruleasa-Bondresti. (Lucian Dobrater) Opt case dintr-un catun din judetul Covasna au ramas izolate, marti, dupa ce doua piraie au iesit din albie si au distrus drumul comunal care leaga catunul de satul Floroaia. Ploile abundente cazute luni dupa-amiaza si in cursul noptii de ieri au determinat cresterea debitelor piraielor Floroaia si Scradoasa, care au inundat satele cu aceleasi nume. Soseaua care leaga zona Baciu Ioan de satul Floroaia a fost distrusa pe o portiune de mai bine de doi kilometri, iar pe o distanta de 100 de metri, din cauza apelor s-a creat un sant adinc de 1,5 metri de-a lungul drumului, ceea ce face imposibil traficul in zona. Pagube insemnate s-au produs si la culturile agricole de pe versantii dealurilor Floroaia, Scradoasa, Mezereu, Bertul Mic, Bertul Mare, prin erodarea terenurilor unde erau culturi de cartofi. (C.C.) Ploile abundente cazute in ultimele doua zile pe raza judetului Cluj au provocat puternice inundatii in zona comunei Sincrai. Ca urmare a iesirii din matca a piriului Bal, peste 60 de hectare au fost acoperite de ape, culturile agricole fiind compromise in totalitate. Apele au mai spalat pietrisul de pe cinci kilometri de drum comunal modernizat, care a costat peste 60 de milioane de lei, sase podete, recent construite, au fost distruse de furia apelor si 15 gospodarii au fos inundate. "Apele nu au mai avut pe unde sa treaca si si-au facut loc pe ulita din mijlocul satului. Asa ceva n-am mai vazut niciodata. Va dati seama cu ce furie au venit daca au luat un tractor cu remorca si l-au dus citiva kilometri mai departe de sat", spune Marcu Hadarean, taran din Sincrai Nici municipiul Cluj-Napoca nu a fost scutit de inundatiile provocate de ploile torentiale. Luni seara, sistemul de canalizare de pe Strada Cehoslovaciei nu a mai putut prelua volumul mare de apa, iar in scurt timp, nivelul apei de pe strada a atins 40 de centimetri. Pentru a remedia situatia, la fata locului au fost trimise autospeciale ale pompierilor militari, precum si echipe specializate de la Regia de Apa Canal. Locuitorii din aceasta zona spera ca vor primi despagubiri, asa cum s-a mai intimplat si in anii precedenti. (Mihai Soica) In localitatea hunedoreana Bucuresci, au fost inundate curtile a 15 gospodarii, 17 hectare de teren agricol si 10 hectare de fineata. DJ 741, care strabate comuna a fost blocat de ape la Km 6 pe o lungime de 300 de metri. La statia hidrometrica Vata de Jos - Cris Alb, precipitatiile cazute intr-un interval de 30 de ore ajunsesera la 55,8 litri pe metru patrat, continuind sa creasca. Au fost grav afectate de inundatii mai multe gospodarii din satele Vata, Ocrisor, Tirnava. In satul Brotuna s-au produs, pina la ora actuala, cele mai mari pagube, fiind inundate 30 de gospodarii si 50 de hectare de teren cultivat, pe raza comunei Vata de Jos. (VLADIMIR BOLDUR) Tezaurul de la Risnov La Cetatea Risnov, din judetul Brasov, un muncitor care participa la restaurarea monumentului a scos la iveala una dintre cele mai importante comori gasite vreodata in Tara Birsei. Tezaurul a zacut ascuns mai bine de 400 de ani linga unul dintre turnurile de piatra de la intrarea in cetate. Comoara consta in cutite, catarame, inele pentru harnasamente, virfuri de sageti si de arbaleta, piese de uz comun, un compas, un virf de burghiu, piese de la sobe din ceramica, un ac de par sau de palarie din argint aurit cu montura de piatra semipretioasa. Pe linga acestea, au mai fost gasite si trei cani din cositor de dimensiuni diferite, decorate, una purtind chiar marca de proprietar, avind inscris pe capac anul 1600. In ladita de lemn in care erau aceste cani se mai aflau 416 monede de argint batute in perioada 1509 - 1610 de emitentii din zona Principatului Transilvaniei. O parte din monede au facut parte din salbe, pentru ca sint gaurite. Cercetatorul Adrian Rusu este de parere ca acest tezaur a constituit o mica avere la vremea respectiva. "Dupa primele concluzii, putem spune ca acest tezaur a fost ingropat intr-un moment aproape de ultima emisiune monetara, cam la mijlocul verii anului 1613, cind Bathory a asediat cetatea", sustine cercetatorul. Muncitorii au dezgropat timp de sase ore tezaurul "Descoperirea a fost facuta in urma cu citeva zile, pe o zi ploioasa, in timpul lucrarilor la unul dintre turnurile de piatra de la intrarea in cetate. Turnul era plin de moloz, dar in timpul sapaturilor au iesit la iveala o parte din piesele tezaurului. Cu siguranta, cetatea mai ascunde si alte piese", a spus cercetatorul Adrian Rusu. "Ne-am apucat sa sapam, desi ploua tare. In jurul orei 11.50, am dat de primul vas de plumb, am gasit apoi opt monede de argint, al doilea vas si pina seara la ora 6.00 am scos, rind pe rind, fiecare piesa a comoarei ascunse aici. Colegii mei s-au minunat, pentru ca restaurarea a inceput in aprilie si eu m-am angajat doar de doua saptamini si am dat peste aceasta comoara", ne-a declarat ieri Gheorghe Amarioarei, muncitorul care a scos tezaurul la suprafata. La Cetatea Risnov, in ultimii ani s-au descoperit materiale ceramice din cultura bronzului, un mormint datind de la sfirsitul neoliticului, asezari dacice si materiale de dupa domnia lui Burebista, precum si cea mai mare groapa de provizii din lumea dacica si una dintre cele doua fortarete romane cunoscute dupa nume. Cetatea Risnov a fost asezare tracica, dacica si apoi romana. In anul 1211, s-au asezat germanii in acest loc unde au ridicat primele ziduri. Mai tirziu, in anul 1601, Mihai Viteazu a locuit in aceasta cetate, pe care o numea "Orasul Domniei Mele". CAMELIA CSIKI Ministerul de Interne a editat "ghidul politistului politicos" "Nu uita! In orice imprejurare, spune: "Va rog" si "Multumesc"!" Ministerul de Interne a publicat de curind, in colaborare cu Institutul pentru Principiile de Baza ale Vietii din Indianapolis, SUA, un ghid care ii invata pe politisti cum sa se poarte in societate. Brosura, intitulata "Politetea - secretul de a-ti exprima respectul", este presarata din plin cu citate care ar trebui sa ii initieze pe ofiterii si subofiterii de politie in minimele taine ale Codului Civic. "Politetea nu consta in a-ti scoate palaria si a face un compliment, ci in a-ti stapini limbajul, corpul, privirea, atitudinea si tinuta", este un citat din John Locke. "Sarutul minii doar se simuleaza" Cam si cum n-ar fi auzit niciodata de aceste elementare gesturi de politete, politistii clujeni sint "prelucrati" de sefii de serviciu sau de sefii de schimb de fiecare data cind intra de serviciu. Astfel, din primul capitol al ghidului, care se refera la conduita militarului, lucratorilor Ministerului de Interne li se atrage atentia ca "militarul nu-si poate permite un comportament lejer, neglijent sau care nu este in concordanta cu portul regulamentar al uniformei". Primul capitol se incheie cu un avertisment: "Nu uita! In orice imprejurare, cuvintele-cheie sint: "Va rog" si "Multumesc"!" Un alt capitol important din brosura il reprezinta salutul. Politistii sint invatati cum se saluta in societate, fiind sfatuiti ca, atunci cind saluta o persoana, sa priveasca direct spre aceasta. "Barbatii saluta primii femeile. Persoanele tinere le saluta pe cele in virsta. Subalternii saluta superiorii". Alte capitole fac referire la "stringerea de mina", la "prezentare", precum si la "sarutul miinii". La acest ultim capitol, se arata ca acest gest se practica si in locuri inchise, dar niciodata in public. "Sarutul miinii doar se simuleaza, timp in care barbatul priveste femeia", sint sfatuiti oamenii legii, atunci cind se gasesc in preajma unei femei. Onor la ministrul de interne Restul capitolelor din brosura editata de Directia Relatii Publice, Traditii, Educatie si Sport din Ministerul de Interne se refera la calatoria cu masina, cu metroul, cu autobuzul, cu trenul, cu avionul, si comportarea in locurile publice. Politistilor le este atrasa atentia ca locul de onoare este intotdeauna linga sofer si ca, atunci cind o femeie este la volan, barbatul din masina verifica inchiderea usilor. Ca si cind politistii romani ar obisnui frecvent sa circule cu avionul, le este atrasa atentia ca nu au voie sa fumeze cind indicatoarele "No smoking" sau "Fasten your seat belt" sint deschise (luminate). Titlul brosurii - "Cum sa-ti exprimi respectul, prin consolidarea calitatilor" - este sintetizat pentru politisti in patru cuvinte: "deferenta, autocontrol, onoare si compasiune". Pentru fiecare dintre acesti termeni sint prezentate si antonimele. Astfel, in viziunea autorilor, pentru onoare, antonimul este dezonoare, iar onoarea in sine este definita ca fiind "respectarea celor din conducere (n.n. - probabil a ministerului), pentru ca reprezinta autoritatile superioare". MIHAI SOICA [59][pl.dll?rid=expresro] 