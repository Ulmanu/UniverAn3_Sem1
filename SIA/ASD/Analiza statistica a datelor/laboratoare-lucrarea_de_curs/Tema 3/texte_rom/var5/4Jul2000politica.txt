 SRI a semnat protocolul de predare a arhivelor Securitatii CNSAS angajeaza manipulanti dosare Arhivele fostei Securitati sint gata sa intre pe miinile CNSAS. A fost nevoie de o greva mica a Colegiului CNSAS, de o declaratie dura a presedintelui Colegiului, Gheorghe Onisoru, care afirmase ca SRI a "curatat" arhivele, pentru ca, in sfirsit, SRI sa cedeze. Protocolul cu SRI pentru preluarea arhivelor de catre CNSAS a fost semnat, dupa mai multe luni de negocieri si parlamentari. Zilele urmatoare urmeaza sa fie semnat si cel de preluare a arhivelor de la SIE. Gheorghe Onisoru, presedintele Colegiului CNSAS, ne-a declarat ca, in privinta acestui protocol "nu sint probleme". Preluarea arhivelor inseamna, teoretic, mai multa libertate de miscare pentru Colegiul CNSAS. Practic, arhivele vor ramine deocamdata in cladirile apartinind SRI si SIE, deoarece, nici pina la aceasta ora, CNSAS nu a primit un sediu. Accesul la arhive va fi insa permis fara restrictii. De mai bine de doua luni, Gheorghe Onisoru tot spera sa isi mute institutia in "casa noua". Ieri, ne-a declarat: "Speram sa se rezolve zilele acestea". Conform legii, sediul trebuia asigurat de catre municipalitate. Deocamdata, timp de trei saptamini, Colegiul CNSAS se va ocupa cu trierea celor care vor lucra direct cu dosarele fostei Securitati. "Sint citeva sute de candidati si ii vom chema la interviuri pe fiecare pentru a vedea daca merita sa-i angajam", ne-a declarat Onisoru. In prima faza, Colegiul va angaja 250 de persoane. TEODORA GEORGESCU Adrian Costea i-a cumparat bilet de avion lui Teodor Melescanu Calatoria pina la Paris a costat 1220 de dolari Fostii prieteni ai lui Adrian Costea se incapatineaza sa-l renege pe cel inghesuit de justitia franceza. Invitat la ultima editie de vara a emisiunii "Chestiunea zilei", Teodor Melescanu a negat din nou vreo relatie mai speciala cu Adrian Costea, desi se considera unul dintre putinii care "nu au avut nici o ezitare" sa raspunda intrebarilor puse de procurori sau presa. "Realmente nu a existat absolut nici o legatura intre omul de afaceri Costea, intre afacerile lui si mine", spune Melescanu. Din cite isi aminteste, pe Costea l-a cunoscut abia dupa 1996, si raporturile dintre ei nu au depasit cadrul intilnirilor obisnuite dintre un om politic si romanii din diaspora. "Am avut relatii cu dinsul ca si cu alti romani care traiesc in strainatate si care manifesta interes pentru tara", a pretins Melescanu, uitind ca sejururile sale la Deauville au fost platite din conturile firmelor lui Costea. "Evenimentul zilei" a reusit sa obtina doua acte ramase necunoscute pina si justitiei franceze, adica nementionate de comisia rogatorie. Documentele dovedesc fara dubii ca Adrian Costea i-a platit lui Teodor Melescanu nu doar costul hotelului, ci si biletele de avion, intr-o perioada in care Melescanu pretinde ca relatiile cu Adrian Costea se racisera. Daca francezii amintesc de sejururile de pina la sfirsitul anului '97, iata ca in martie 1998, agentia de turism "Olimpic International" solicita firmei "Group Saintonge Edition" decontarea a biletului dus-intors pe ruta Bucuresti - Paris, clasa "business", in valoare de 1.200 de dolari, eliberat pe numele "domnului Melescanu". De aceea, in fata numeroaselor documente care nu lasa loc de interpretari, ne miram ca presedintele APR continua sa sustina ca Adrian Costea a fost un oarecare dintre miile de romani intilniti peste hotare. Sau, poate stie prea bine ce spune si ramine sa descoperim biletele celorlalte citeva mii de straini ce i-au platit transportul si cazarea prin mirificile statiuni occidentale. M.B. Declaratie de presa "In legatura cu unele fotocopii trimise astazi in redactiile citorva cotidiene centrale de catre un expeditor anonim, doresc sa imi exprim regretul ca unii lideri politici aflati in batalia pentru putere incearca sa otraveasca viata politica prin intermediul unor trucuri ieftine. A pune acum in circulatie xerox-uri dupa biletele de avion pentru cele doua calatorii in Franta pe care le-am facut publice inca de acum doua luni, reprezinta un gest care ii descalifica pe cei ce l-au imaginat. Pe de alta parte, nu cred ca merita sa acord vreo importanta celorlalte copii aflate in plicul anonim pentru ca reprezinta incercari destul de rudimentare de a introduce comentarii rauvoitoare. In ceea ce ma priveste consider ca lupta politica nu trebuie dusa cu aceste mijloace si pe acest teren. De aceea, ii invit pe cei care au amenajat «laboratoare politice» sa-si puna specialistii sa elaboreze oferte serioase pentru rezolvarea problemelor Romaniei si sa nu consume inutil resurse pentru atacuri sub centura". Teodor Melescanu, presedintele Aliantei pentru Romania UDMR se decide pe 22 iulie Gyorgy Frunda, Marko Bela sau Emil Constantinescu Pe 22 iulie, Emil Constantinescu va afla daca beneficiaza de sprijinul UDMR pentru un nou mandat de presedinte sau daca va avea printre contracandidati si un reprezentant al maghiarilor din Romania. Consiliul Reprezentantilor Unionali ai UDMR se va reuni pe 22 iulie intr-o sedinta extraordinara pentru a decide daca va avea candidat propriu la prezidentiale si pentru a desemna listele candidatilor la Camera Deputatilor si Senat. Daca pina acum se vehicula ca sigura candidatura lui Marko Bela la prezidentiale, in ultimul timp, lucrurile au luat o alta intorsatura. Surse din cadrul Uniunii ne-au declarat ca senatorul Gyorgy Frunda, care pina acum dorea sa se retraga din viata politica, ar intentiona sa candideze la prezidentiale. La aceasta decizie se pare ca au contribuit insistentele unor colegi din Uniune si rezultatele sondajelor interne facute printre maghiarii din Romania, care il prefera pe Frunda drept candidat. De asemenea, conform acelorasi surse, Marko Bela nu mai este asa sigur ca aruncarea sa in cursa electorala va pastra unitatea UDMR, in conditiile in care radicalii ameninta cu ruptura de Uniune, daca Marko Bela va candida. Asa cum am mai aratat in ziarul nostru, in cazul in care UDMR va avea un candidat propriu la prezidentiale, acest lucru il va favoriza pe Teodor Melescanu. Si aceasta deoarece voturile maghiarilor vor fi date candidatului UDMR si nu lui Emil Constantinescu. Totusi, reprezentantii unionali vor lua in discutie si cealalta varianta, care are destui adepti, conform careia UDMR sa nu aiba candidat propriu si sa-l sustina pe actualul sef al statului. TEODORA GEORGESCU La fel ca magarul lui Buridan, PNL - la jumatatea drumului dintre guvernare si opozitie Interviu cu vicepresedintele PNL, Calin Popescu-Tariceanu Umbrit multa vreme de "palaria" CDR unde taranistii au facut legea, PNL a trasnit neasteptat in alegerile locale demonstrind ca a venit vremea sa-si joace propria carte. Cu ambitia de partid deocamdata destul de mic, dar dorind sa prezerve sansele de a ramine la guvernare, PNL cauta in aceste zile diferite formule care sa-i depaseasca handicapul, trebuind sa faca fata si unor presiuni deloc neglijabile din partea fostilor aliati. Tinind cont si de eclectismul gruparilor care constituie partidul, PNL este sfisiat intre cele doua variante sustinuta, fiecare, de forte importante: alianta cu ApR si sustinerea tandemului Melescanu-Stolojan, sau alianta cu PNTCD si sustinerea tandemului Constantrinescu-Isarescu. Batalia interna a rabufnit duminica, printr-un comunicat semnat de Dinu Patriciu, in care erau denuntate negocierile purtate, oficios, de Valeriu Stoica cu ApR. Calin Popescu-Tariceanu acrediteaza insa ideea ca oricare dintre variante poate iesi invingatoare, in functie de cea mai buna oferta care va fi facuta. Exista o anumita stare de agitatie in acest moment in PNL. Ce se intimpla cu adevarat? PNL este pus, dupa o lunga perioada, din nou, in fata unei decizii dificile. Ultima decizie majora pe care a luat-o a fost participarea la alegerile locale pe liste proprii, iar in urma rezultatului alegerilor este obligat sa faca o reevaluare a parteneriatului pe care l-a avut cu PNTCD. Constatind rezultatele foarte slabe pe care PNTCD le-a obtinut la alegeri, PNL este obligat, cum am spus, sa faca o evaluare privitoare la atitudinea si posibilele aliante de viitor. Exista diferite variante care sint puse in joc si pentru care sint argumente pro si contra. Problema este ca PNL nu trebuie sa se lase tentat sa faca o politica de oportunism, de conjunctura, ci o politica pe termen lung, pentru a putea definitiva obiectivul pe care si l-a propus, si anume crearea unei identitati liberale clare, elaborarea unui mesaj liberal autentic si credibil. Cred ca in momentul de fata, PNL este abia la jumatate de drum. Prin despartirea de PNTCD a facut un prim-pas. Aceasta analiza a fost facuta la modul serios in interiorul partidului? N-a avut cum sa fie facuta extrem de serios deoarece sintem la doar doua saptamini de turul doi de scrutin si analizele care au fost facute in aceasta perioada au fost focalizate pe rezultatele obtinute la nivel national si in fiecare judet. O analiza asupra posibilelor variante de alianta trebuie sa vizeze nu numai ce va face PNL la alegerile din toamna, ci si ce va face in viitor, la viitoarele alegeri din 2004, ceea ce va face in spatiul dintre alegeri in perioada postelectorala. Exista doua variante: aceea de a mentine cu orice pret PNL la guvernare si aceea de a accepta ca PNL poate sa treaca in opozitie. Jocul democratic tocmai asta presupune: trecerea periodic in opozitie pentru a-ti putea reconstitui structura, a-ti intari partidul, mesajul. Asta inseamna ca a venit momentul ca PNL sa treaca in opozitie? Nu spun ca trebuie sa treaca in opozitie, dar trebuie sa analizam care sint motivatiile de fond pentru care trebuie sa raminem la guvernare sau pentru care ar fi mai bine sa trecem in opozitie. Daca motivatia de fond, asa cum pare sa se intimple in acest moment, este determinata de dorinta multora din cei care ocupa posturi administrative de a-si mentine aceste functii si de aceea doresc cu orice pret gasirea oricarei formule de alianta numai ca PNL sa ramina la guvernare, mi se pare ca aceasta nu poate fi destul de puternica si acest joc politic poate sa duca mai degraba la compromiterea PNL decit la consolidarea unui partid care nu este inca ceea ce multi dintre noi ne-am dorit. Atunci care este formula de guvernare convenabila PNL, care sa nu presupuna compromisuri? Exista incontestabil o serie de avantaje care decurg din participarea la guvernare, dar si aici formulele sint multiple in functie de posibilele aliante preelectorale. Ce alianta preelectorala poate sa faca PNL fara sa se considere atins in esenta lui? Din pacate, practic zero, pentru ca indiferent daca isi propune sa mearga in continuare cu PNTCD sau in formula cealalta cu ApR, este indiscutabil ca mesajul se dilueaza in cadrul unei aliante. Cea mai buna varianta este de a merge singur, pe liste proprii. Aici se pune insa intrebarea: este PNL destul de puternic pentru a-si permite acest lucru? Daca concluzia este ca nu, trebuie vazut dintre cele doua aliante - ApR si PNTCD - care este cea mai convenabila. Pot sa remarc un lucru: ca PNL, in sase luni, a dat citeva mesaje care au stirnit confuzie totala la nivelul analistilor politici si la nivelul electoratului. Dupa ce a spus ca mergem singuri in alegeri, dar sintem aliati cu PNTCD, a afirmat: ne intereseaza o alianta cu PDSR, dupa aceea s-a spus dorim izolarea politica a PDSR, dupa care s-a revenit si s-a spus mergem in continuare cu PNTCD si il sustinem pe Emil Constantinescu la presedintie, apoi ca mergem cu ApR. Aceste lucruri fac parte din categoria: raspunsuri la intrebari care nu s-au pus. Ca sa trecem totusi in concret, au fost discutii cu ApR, presa a relatat pe larg despre acest subiect. A existat un mandat pentru aceste discutii? Oficial pot sa va spun ca nu au existat discutii cu ApR. Se pare ca au existat discutii de culise de care, din pacate, foarte multi dintre membrii Biroului Permanent nu au fost incunostiintati. Nu cunosc continutul acestor discutii in mod oficial, il cunosc in mod neoficial si este regretabil ca a trebuit sa ma informez de la membrii ApR despre ceea ce s-a discutat, si nu de la cei care au purtat aceste discutii in numele PNL. Vor continua discutiile cu ApR? Da, eu cred ca trebuie sa facem discutiile cu toate formatiunile cu care am putea eventual sa realizam o alianta, nu este util sa eliminam din start anumite variante, dar nu cred ca este cazul sa anuntam in prealabil care sint solutiile cele mai bune inainte sa incepem aceste negocieri, cum se pare ca s-a cam intimplat. Exista un comunicat semnat de Dinu Patriciu, unul dintre negociatorii PNL, care spune ca partidul trebuie sa sustina candidatura lui Emil Constantinescu la prezidentiale si tandemul cu Mugur Isarescu, deci varianta taranista, ceea ce contrazice oarecum ceea ce spuneti dv. Nu, eu cred ca discutii exploratorii trebuie facute, nu trebuie considerate inutile, dupa cum aceste discutii pot sa fie facute cu oricare din partidele de pe scena politica romaneasca. Desigur, formula care mie mi se pare ideala este aceea a constituirii unei mari aliante democratice care sa se bazeze pe scheletul actualei aliante de guvernare si la care eventual ar putea sa adere si alte partide in asa fel, incit sa constituie o contrapondere importanta la PDSR. Sintem la doi pasi de alegerile generale si, in ceea ce priveste candidatura la prezidentiale, decizia trebuie luata. Parerea mea este ca un partid care vrea sa participe la alegerile parlamentare ar avea un avantaj extraordinar daca ar avea un candidat prezidential. Problema este ca PNL nu are acest candidat si nici nu-si pune problema si probabil nici nu si-o va pune, ceea ce este o mare greseala. PNL ar trebui, daca ar fi avut o gindire lucida si pe termen lung, sa-si pregateasca un candidat la presedintie si sa nu se gaseasca azi in situatia de a cauta un candidat in interiorul altor partide. Ce parere aveti despre Theodor Stolojan, pentru ca el facea parte din aceasta ecuatie complexa PNL-ApR? Theodor Stolojan a reusit sa capete o perceptie publica extraordinar de buna, este considerat ca un om priceput in probleme economice si financiar-bancare, dar el nu este liberal. Nu stiu daca impartaseste ideile noastre. Am avut discutii cu el, atit eu, cit si alti colegi ai mei, dar nu am mers atit de departe. Prezenta lui in PNL ar fi un mare cistig, dar nu stiu daca asta o vede si el, insa nu cred ca avem nevoie de o asa-numita initiativa social-liberala. De socialism si politici sociale m-am saturat, de 10 ani, in Romania. Am vazut insa prea putina politica liberala in Romania. Ca sa incheiam capitolul "prezindentiale", inteleg ca optiunea PNL se va indrepta totusi spre Emil Constantinescu? Nu cred ca cea mai presanta problema a PNL este sa-si anunte candidatul la prezidentiale. PNL oricum nu va avea propriul candidat, asa este problema: trebuie sa hotarasca in principal cu cine se aliaza si atunci rezulta implicit si ce candidat sustine la presedintie. Decizia aceasta este probabil aminata pentru Consiliul National? Da, si prefer sa nu ma pronunt inainte, chiar daca am o optiune proprie in acest moment. As astepta sa vad care este continutul discutiilor cu celelalte partide, care este oferta acestora. MARCELA FERARU Bref Ana Blandiana se chinuieste sa lipeasca cioburile CDR Cu convingerea declarata ca "este foarte tirziu, dar nu prea tirziu", Alianta Civica se straduieste sa adune cioburile a ceea ce ar putea constitui pavaza in calea ascensiunii "fortelor antireformiste". Alianta Civica a transmis ieri o scrisoare conducerilor PNTCD, PNL, UFD, ANCD, PER si FER, precum si recent infiintatului Consiliu al Formatiunilor Nepartide din CDR. Ana Blandiana cere conducerilor acestor partide, ca o "ultima incercare", sa dea un raspuns oficial si sa investeasca participantii la discutii cu "un mandat decizional real". Raspunsul este asteptat pina pe 10 iulie, iar intilnirile ar urma sa fie organizate in perioada 16-18 iulie. Dupa locale, PNTCD a reluat dialogul cu UFD, pentru constituirea unei aliante. Presedintele ANCD, Victor Ciorbea, ne-a declarat ieri ca politica de aliante si mandatul negocierilor vor fi stabilite vineri, la Sinaia, intr-un Colegiu Politic National. Ticu Dumitrescu, presedintele recent infiintatului Consiliu al Formatiunilor Nepartide din CDR nu primise inca scrisoarea AC, dar parea de acord cu reluarea discutiilor. (C.S.) Liga Studentilor promite sa nu mai faca politica In viitoarea campanie electorala pentru prezidentiale, Liga Studentilor (LS) nu se va implica in politica, a afirmat ieri, intr-o conferinta de presa, Daniel Onisor, presedintele LS. In opinia lui, organizatiile studentesti trebuie sa lupte numai pentru rezolvarea problemelor studentilor si nu sa se foloseasca de acestia in interes personal. Daniel Onisor a facut referire directa la Luis Lazarus, fostul presedinte al Asociatiei Studentilor din Universitatea Bucuresti (ASUB), care si-a construit capital politic folosindu-se de nemultumirile celor pe care-i reprezinta. (V.F.) Isarescu si copiii Premierul Mugur Isarescu a anuntat ieri, ca saptamina viitoare va dispune primele demiteri din functie ale personalului din Agentia Nationala pentru Protectia Copilului, in cazul in care problemele prioritare din acest domeniu nu vor fi rezolvate pina la sfirsitul acestei saptamini. In cadrul unei intilniri avute ieri, cu reprezentantii agentiei, primul-ministru a atras atentia ca aceste probleme sint cele privind alimentatia, imbracamintea si educatia copiilor, finantate din banii publici. In acest context, Isarescu a aratat ca a solicitat MMPS si Ministerului Finantelor sa elaboreze de urgenta un act normativ privind dublarea alocatiei de hrana pentru copiii institutionalizati.(O.V.) UFD si PNTCD au batut palma Adrian Iorgulescu, presedinte UFD, a oferit ieri amanunte despre stadiul negocierilor purtate de formatiunea politica pe care o conduce si PNTCD, in vederea incheierii unei alianta pentru alegerile parlamentare si prezidentiale, care vor avea loc in acesta toamna. In cadrul intilnirilor pe care le-au avut pina acum, negocitorii celor doua partide au convenit ca structurile teritoriale ale UFD si cele ale PNTCD sa inceapa o colaborare, care sa aiba in vedere si "identificarea persoanelor si personalitatilor politice de notorietate care ar putea candida pe listele comune ale celor doua partide". De asemenea, liderii celor doua partide au cazut de acord asupra unei platforme politice generale de centru-dreapta si "conturarea datelor generale ale unui proiect de guvernare", liderii celor doua partide convenind si asupra sustinerii tandemului Constantinescu-Isarescu. Liderii UFD urmeaza sa se intilneasca in aceasta saptamina si cu reprezentantii Aliantei Civice. (M.C.) Pragul lui Emil Constantinescu Presedintele Romaniei a declarat ieri ca in luna august a acestui an se va putea opera prima rectificare bugetara pozitiva din 1996. In context, Emil Constantinescu a spus: "Probabil la nivelul lunii august se va putea face prima rectificare bugetara pozitiva, pentru ca exista deja resurse financiare de a mai da ceva in plus si nu de a reduce, asa cum s-a intimplat in 1999 si in alti ani". Pentru presedinte, anul 2000 reprezinta unul dintre "pragurile istorice din istoria Romaniei", fiind echivalent, ca importanta, cu marea Unire din 1918. Emil Constantinescu a facut aceste afirmatii ieri, la deschiderea lucrarilor Forumului Tinerilor Romani de Pretutindeni, care se desfasoara in aceste zile la Palatul si la Muzeul Cotroceni. (C.O.) Bebe Ivanovici, presedinte al Consiliului Judetean Ilfov cu sprijinul PNTCD si PNL PNTCD si PNL au pus umarul alaturi de PDSR pentru a-l alege pe Bebe Ivanovici in fruntea Consiliului Judetean Ilfov. Presedintele Filialei Ilfov a PDSR, Bebe Ivanovici, a fost ales simbata in fruntea Consiliului Judetean, in a patra sedinta in care membrii consiliului s-au chinuit sa isi aleaga conducerea. La sedinta precedenta, Bebe Ivanovici nu a putut fi ales deoarece tabara adversa, formata din PD, ApR, PUR si PRM, a avut un vot in plus si a reusit invalidarea sedintei. Intre timp insa, Rodica Anghel (PD) s-a alaturat sustinatorilor lui Ivanovici. Votul Rodicai Anghel nu a fost "dezinteresat", sustin surse din consiliu. In functiile de vicepresedinti ai consiliului au fost alesi reprezentantii PNL si PNTCD. Initial, PNL si PNTCD au semnat un protocol cu PD pentru sustinerea reprezentantului acestui partid la presedintia Consiliului Judetean. Liberalii si taranistii nu au respectat insa documentul, semnind altul cu PDSR . (L.P.) Theodor Stolojan a vorbit Theodor Stolojan, curtat de multe formatiuni politice pentru viitorul scaun de premier si care a pastrat tacerea pina acum, a vorbit, in sfirsit. Intr-un interviu acordat postului de radio Europa Libera, Stolojan a recunoscut ca ii convine o coalitie intre PNL, ApR si Initiativa Social-Liberala. Mai mult chiar, Stolojan este de parere ca cele trei formatiuni ar avea mari sanse la alegerile generale din toamna daca ar fuziona intr-o singura formatiune puternica. Adept declarat al proprietatii private si al competitiei economice, fostul premier a optat pentru social-liberalism. Totusi, Stolojan nu s-a pronuntat asupra variantei lansate deja de catre ApR, cu Teodor Melescanu - presedinte si Stolojan - premier. Desi s-a pronuntat in favoarea aliantei PNL- ApR- Initiativa Social-Liberala, Stolojan nu a dat asigurari ca, in cazul unei astfel de aliante, intrarea sa in politica este ca si facuta. Acest lucru depinde foarte mult de rezultatul negocierilor dintre PNL si ApR. La sfirsitul acestei saptamini, conducerea ApR intentioneaza sa convoace Consiliul National, la Bucuresti, tocmai pentru a discuta acest subiect. (T.G.) 