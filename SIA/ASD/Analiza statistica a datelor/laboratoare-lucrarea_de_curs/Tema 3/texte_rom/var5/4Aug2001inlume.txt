 Sutienul autocolant O noua moda face ravagii pe plajele din Marea Britanie, unde femeile se expun privirilor cu sinii aproape goi, doar sfircurile fiind acoperite cu doua petice din material textil lipite pe piele cu un adeziv special. Indraznetul costum de baie se numeste stikini si este disponibil in mai multe modele, cu diverse flori sau cu fluturasi, trei perechi de "autocolante" costind 10 lire sterline. Femeile sint foarte multumite ca au scapat de problema inesteticelor urme de sutien si nici nu se poate spune ca sint goale, mai ales ca sint destul de multe plaje unde topless-ul nu este prea bine privit. Singura problema este ca "incepatoarele" au nevoie de ceva timp pentru a invata sa lipeasca simetric cele doua adezive. Altele se tem sa inoate, ca nu cumva sa iasa cu sinii complet goi din apa, desi producatorii costumului stikini asigura ca adezivul este suficient de rezistent. Un sondaj de opinie realizat de reporterii ziarului "The Sun" a scos la iveala ca majoritatea celor care ar purta un astfel de costum sumar au in general sini mici, in timp ce femeile cu un bust generos afirma ca s-ar simti cam golase. ( J.P. ) Pentru ca americanii nu tolereaza nazisti pe teritoriul lor, Un criminal de razboi de origine romana va fi extradat spre Bucuresti Nikolaus Schiffer a participat la masacrarea a 6.000 de evrei Un roman nascut in Statele Unite, Nikolaus Schiffer, este pe cale sa fie deportat spre Romania, dupa ce s-a dovedit ca, in timpul celui de-al doilea razboi mondial, a fost gardian in patru lagare naziste de exterminare, unde sute de mii de oameni au fost torturati si ucisi, releva cotidianul american "Morning Call", intr-un amplu articol dedicat acestui caz. Biroul de Investigatii Speciale al Departamentului american de Justitie l-a urmarit in justitie timp de mai bine de zece ani pe cofetarul Schiffer, acesta facind de fiecare data apel. Sarcina acestui Birou de Investigatii Speciale este de a-i gasi pe criminalii de razboi nazisti, pentru a-i expulza din Statele Unite. De cind a fost creat, in 1979, Biroul a reusit deportarea a 54 de nazisti. In ultimele luni, dreptul lui Schiffer de recurs la Curtea Suprema a Statelor Unite, unde ajunsese procesul, a expirat, deoarece, nu se stie din ce motiv, romanul nu s-a mai folosit de acest drept. In prezent, sint in curs toate aranjamentele necesare pentru deportarea sa, Schiffer urmind sa fie urcat la bordul unui avion cu destinatia Romania. Schiffer a fost inrolat in armata romana, apoi in SS Intreaga afacere a inceput la sfirsitul anilor 80, cind Departamentul de Justitie a dat de urma lui Schiffer in mica localitate West Penn Township, comitatul Schuylkill, unde locuia cu sotia sa, Anna. In 1996, pentru ca nu au mai putut plati darile catre stat, sotii Schiffer s-au mutat in casa fiului lor, in Northampton Township, comitatul Lowerbucks, unde este insa de negasit. Contactat prin telefon, fiul lui a declarat ca parintii sai nu mai locuiesc cu el si a refuzat sa dea noua adresa a acestora. Situatia lui Schiffer prezinta o mare diferenta fata de cazurile din trecut de care s-a ocupat Biroul de Investigatii Speciale. In timp ce majoritatea fostilor nazisti s-au nascut in Europa, Schiffer s-a nascut in Philadelphia, in urma cu 82 de ani. Cind acesta avea un an, parintii s-au mutat in Romnia. Cind a implinit 21 de ani, Schiffer s-a inrolat in armata romana si, apoi, in Batalioanele Mortii, Waffen SS, care conduceau si pazeau lagarele de exterminare. Fostul gardian spune ca nu a facut rau nimanui Cazul lui Schiffer a trecut prin Curtea Districtuala pentru zona de est a Pennsylvaniei, Curtea de Apel din Philadelphia, Curtea pentru Imigrare si Comisia pentru Apeluri privind cazurile de imigrare. Lui Schiffer i s-a ridicat intii cetatenia americana, dupa care a primit ordinul de deportare. La fiecare decizie judecatoreasca emisa impotriva lui, Schiffer a facut recurs. Aflat sub juramint, el a recunoscut ca a facut parte din paza lagarelor de exterminare si a unui "mars al mortii", dar a negat cu hotarire ca ar fi luat parte sau ar fi asistat macar la persecutarea cuiva. In plus, el sustine ca a fost inrolat cu forta, atit in armata romana, cit si in Waffen SS. Judecatorii care au instrumentat cazul au ajuns insa la o cu totul alta concluzie si au stabilit, dincolo de orice indoiala, ca Schiffer a comis acte de persecutie. In plus, acesta a admis ca a fost gardian la lagarul de exterminare de la Trawniki, unde gardienii i-au omorit cu mitraliera pe toti cei 6.000 de evrei aflati in lagar, intr-un macel care a durat 16 ore. ISABELLA ALEXANDRESCU 70 de tigani romani s-au aciuat sub un pod al metroului parizian Asociatia umanitara franceza Medecins du Monde (Medicii Lumii) s-a declarat ingrijorata de conditiile in care traiesc, de pe 25 iunie, 70 de tigani romani sub un pod al metroului de la Carrieres-sur-Seine, la periferia Parisului, au anuntat surse ale organizatiei medicale, citate de France Presse. Medicii francezi spun ca situatia este foarte grava, mai ales ca in grup sint doua femei gravide, un bebelus in virsta de o saptamina, precum si mai multi copii mici. Expulzati pe 20 iunie de pe un teren al municipalitatii, unii s-au refugiat sub acest pod, alte 21 de persoane apartinind aceluiasi grup au fost internate intr-un centru al Crucii Rosii de la Carrieres-sur-Seine si alte 19 intr-un camin din alta zona a capitalei franceze. Atunci cind au fost evacuati, autoritatile le-au distrus si carutele in care traiau, considerind ca aceste caravane sint prea periculoase si nu se poate circula cu ele in zona Parisului. Asociatia umanitara le-a donat tiganilor cinci corturi, dar acestea sint insuficiente, astfel ca multi dintre ei dorm sub niste prelate. Toate aceste familii au facut cereri de azil, dar pina acum nu au primit nici un raspuns. CAMELIA MUNTEAN Femeile care isi fac parul rosu umbla dupa aventuri Femeile carora le place sa isi vopseasca parul in rosu sint mai predispuse sa isi insele partenerii, noteaza Ananova. Aceasta este concluzia la care s-a ajuns in urma unui studiu efectuat in Italia de un producator de produse cosmetice pentru par, care releva, fara urma de indoiala, ca "exista o puternica legatura intre culoarea parului unei femei si tendinta acesteia de a-si insela partenerul". Femeile cu parul vopsit in rosu puternic se simt mult mai increzatoare in propria putere de a seduce si sint dispuse sa isi insele iubitii sau sotii, alte nuante de rosu fiind la fel de periculoase. Femeile care isi fac parul blond sau castaniu sint mult mai fidele. Un sexolog italian a confirmat acest fapt: "Femeile asociaza noile culori pentru par si machiajul cu aventurile sexuale". RUXANDRA RARES Cea mai dorita femeie de pe Internet Trei frumuseti cu forme voluptuoase si chip atragator se bat pentru onoarea de a primi titlul de "cea mai dorita femeie din lume", care este oferit in functie de numarul de poze cu imaginea lor care sint copiate de utilizatorii Internet, noteaza Ananova. In acerba competitie au intrat australianca blonda Sarah Jane, cintareata si model, starul porno Danni Ashe si modelul Cindy Margolis, ambele din Statele Unite. Danni Ashe se lauda cu un miliard de "download"-uri de pe site-ul ei de Internet, Sarah Jane, cu 2,5 milioane de "download"-uri intr-o singura zi, pe 1 august, iar Cindy Margolis a fost inscrisa in editia pe anul 2000 a Cartii Recordurilor drept cea mai dorita femeie de pe Internet, tot in baza numarului de utilizatori care au copiat fisiere cu pozele ei. De atunci insa, oficialii Cartii Recordurilor refuza sa mai consemneze acest titlu, pe motiv ca au primit un numar foarte mare de contestatii si este greu sa verifici adevarul, neexistind o metoda sigura de comparatie. Pe linga trioul de frumuseti, concureaza si Nora Batty, o australianca batrina si urita, dar extrem de populara pentru serialul de comedie in care a jucat si care s-a dovedit a fi un succes. RUXANDRA RARES Toata lumea stie: Pierce Brosnan se insoara in secret Pierce Brosnan intentioneaza sa se casatoreasca in acest weekend, in mare secret, cu fostul model si actualmente reporter de televiziune, Keely Shaye Smith. Insa, in ciuda discretiei celor doi "porumbei", presa cunoaste pina in cele mai mici detalii programul ceremoniei. Brosnan si Smith isi vor pune pirostriile la capela irlandeza Ballintubber, un edificiu cu o vechime de 800 de ani. Felicitarile, masa si dansul vor avea loc la 30 de kilometri distanta, la castelul-hotel Asford din satucul Cong, locatie istorica ce i-a avut de-a lungul timpului drept oaspeti si pe Grace Kelly, Regele George V, fostul presedinte american Ronald Reagan sau starurile Brad Pitt, John Travolta si Sharon Stone. Reprezentantii insurateilor nu au facut publica vreo informatie asupra ceremoniei, insa jurnalistii americani au surprins-o pe Shaye Smith cind si-a facut rezervare la aeroportul Heathrow, iar Brosnan a fost zarit in Cong punind la punct detaliile festivitatii. Motivul care se afla in spatele acestei discretii este un contract de exclusivitate pe care Brosnan l-a semnat cu o revista de mondenitati, contract despre care se zvoneste ca ar valora o suma cu sase cifre. Brosnan si Shaye Smith s-au cunoscut in 1994, cind jurnalista a venit in Mexico sa-i ia un interviu interpretului lui James Bond, si au doi copii - Dylan de 4 ani si Paris, de doar sase luni. Brosnan a mai fost casatorit timp de 15 cu actrita Cassandra Harris care a murit de cancer ovarian in 1991. ( C.P. ) Omul-cirtita Un pensionar din localitatea britanica Hackney, poreclit "Omul-cirtita", i-a innebunit pe edili cu pasiunea sa de a sapa tuneluri, noteaza Ananova. Totul a inceput cu o gaura facuta in podeaua casei sale, cei care treceau prin zona descoperind cu uimire apoi, dupa citva timp, ca pavajul din fata locuintei acestuia, chiar si strada incep sa se umple de gropi, prin care, din cind in cind, se itea capul pensionarului. Oficiali ai primariei au constatat cu stupoare ca sub casa "Omului-cirtita" exista un adevarat labirint de tuneluri si vor sa puna imobilul la vinzare. Din cite s-a aflat, obsesia britanicului pentru tuneluri dureaza de 40 de ani, dar, de cind acesta a iesit la pensie, aceasta pasiune a devenit de-a dreptul devastatoare. Bufet pentru girafe Cele mai rasfatate girafe din lume sint cele aflate la Gradina Zoologica din Amersfoort, Olanda - pentru ele, ingrijitorii au deschis un bufet cu tot felul de bunatati, noteaza Ananova. Pentru a incuraja animalele sa manince asa cum faceau in habitatul natural, conducerea parcului zoo a ordonat ca in fiecare copac din tarcul girafelor sa atirne cosuri cu legume si fructe, asezate pe gramezi de fin. Ingrijitorii se temeau ca animalele erau foarte plictisite si devenisera foarte lenese, asteptind sa fie servite la... bot. Ele sint acum nevoite sa se plimbe printre copaci si sa isi foloseasca giturile lungi pentru a ajunge la delicioasele fructe si legume. ISABELLA ALEXANDRESCU Capitalismul ingrasa! Reunificarea le-a adus est-germanilor nu doar drepturi si bani, ci si o crestere in inaltime si greutate, se arata intr-un articol din cotidianul francez "Liberation". In perioada 1985-1995, copiii din Jena au crescut in inaltime, in medie, cu 2 la suta si in greutate cu 7 la suta, Un studiu efectuat de antropologii de la Universitatea din Jena (oras in sudul fostei RDG) a scos la iveala ca, intr-un interval de zece ani (1985-1995), inaltimea medie a copiilor a crescut cu 2 la suta, in timp ce cresterea in greutate este si mai semnificativa, anume de 7 la suta, aceste modificari fiind valabile la toate grupele de virsta. Desi tendinta de crestere a copiilor s-a manifestat permanent de-a lungul timpului, pina in prezent, cercetatorii de la Universitatea din Jena nu mai observasera o crestere atit de mare in greutate intr-un timp atit de scurt, pentru ca in cinci ani de capitalism, greutatea medie a copiilor a crescut cu 2,6 kilograme. Pentru moment, spun cercetatorii, nu s-a ajuns la nivelurile inregistrate in Occident, dar a crescut mult numarul copiilor prea grasi sau obezi. Dupa caderea Zidului Berlinului, germanii din est s-au trezit brusc in societatea de consum, caracterizata de supraalimentatie, lipsa de miscare si stres, care sint factori favorizanti ai obezitatii, afirma expertii. CAMELIA MUNTEAN Flash Teroristul care nu stia unde sa puna bomba O masina-capcana a explodat in noaptea de joi spre vineri in apropierea unei statii de metrou situate in vestul Londrei, actul terorist soldindu-se cu ranirea a sapte persoane si distrugerea mai multor magazine. Politia banuieste ca este vorba despre Adevarata IRA, grupare disidenta desprinsa din Armata Republicana Irlandeza. Culmea este ca un barbat care locuieste in apropierea statiei respective s-a prezentat la politie pentru a povesti ca, in jurul orei cind a avut loc atentatul, tocmai se intorcea acasa si pe drum a fost oprit de un automobilist care l-a intrebat unde este strada pe care, ulterior, s-a produs deflagratia. Amabil, barbatul l-a indrumat catre locul cu pricina, iar la citeva minute s-a auzit si zgomotul exploziei. Descrierea masinii in care se afla individul corespunde cu descrierea vehiculului vazut de martorii oculari la locul exploziei. ( C.M. ) Sclavi nord-coreeni, exportati in Rusia Coreea de Nord isi ramburseaza datoria pe care o are catre Rusia, furnizind mina de lucru gratuita pentru regiunile din Extremul Orient rus. In anul 2000, furnizarea de mina de lucru gratuita, in special pentru exploatarile forestiere, a constituit 90 la suta din exporturile nord-coreene spre Rusia, valoarea muncii prestate de acestia fiind evaluata la 50,4 milioane de dolari, a anuntat ieri Ministerul rus al Dezvoltarii Economice si Comertului. Muncitorii trimisi de Phenian lucreaza, in general, in lagare de munca in conditii extrem de dure. La rindul sau, Moscova a exportat in Coreea de Nord materiale, masini, lemn, produse petroliere si chimice si peste in valoare de 54,6 milioane de dolari. ( C.M. ) Spion american, eliberat de Moscova Un tribunal rusesc si-a dat acordul vineri pentru eliberarea anticipata a studentului american John Tobin, considerat drept "spion-ucenic" si condamnat la un an de inchisoare pentru detinere si distruibuirea citorva grame de marijuana. Tobin, 24 de ani, a fost initial acuzat de spionaj de catre FSB, dar americanul nu a fost inculpat din acest motiv. Dupa condamnare, FSB a revenit afirmind ca acesta ar putea fi, totusi, inculpat pentru spionaj, afirmind ca dispune de noi elemente, dar tinarul a negat tot timpul. ( C.M. ) Isus Christos din oase macinate Enoriasii din localitatea britanica Shrewsbury sint indignati si socati de faptul ca biserica unde merg la rugaciune adaposteste o statuie a lui Isus Christos gol, facuta din oase de animale macinate, noteaza Ananova. Credinciosii cer cu tarie indepartarea statuii, pe care o considera nepotrivita si obscena, atit prin faptul ca este facuta din oase, cit si pentru faptul ca trupul Mintuitorului este complet gol. ( I.A. ) Economii la Pentagon Pentagonul a anuntat joi ca va cere Congresului sa voteze inchiderea mai multor baze militare americane pina in 2003, pentru a economisi pina la un miliard de dolari pe an, bani ce vor fi folositi pentru finantarea noului program de inarmare. Secretarul apararii, Donald Rumsfeld, a cerut, de asemenea, o analiza a cheltuielilor militare americane in strainatate pentru a proceda la alte economii. Pentagonul considera ca aproximativ un sfert din bazele existente nu sint cu adevarat necesare si ar putea fi inchise. ( C.M. ) [23][pl.dll?rid=expresro] 