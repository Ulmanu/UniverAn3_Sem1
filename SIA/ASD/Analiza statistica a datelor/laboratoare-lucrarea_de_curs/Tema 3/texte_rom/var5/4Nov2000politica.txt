 Judecind dupa modificarile propuse de principalele partide, actuala Constitutie ar trebui aruncata la cos Reforma sistemului politic, intre vis si realitate Falimentul clasei politice actuale a devenit un laitmotiv al analistilor si comentatorilor politici. Pe masura ce alegerile se apropie, criticile sint tot mai vehemente, alimentate ce-i drept si de modul sa-i spunem cu indulgenta fantezist in care au fost alcatuite listele. Culpabilizarea, in bloc, a guvernantilor si a opozantilor (nimeni altii decit cei aflati "ieri" la putere) a determinat aparitia unui puternic curent de opinie in favoarea asa-zisilor tehnocrati, in fapt persoane independente din punct de vedere politic, care au fost identificati cu solutia pentru scoaterea tarii din criza. O astfel de perceptie este paguboasa si chiar periculoasa pentru democratie, intrucit, daca neaga rolul partidelor politice, se poate ajunge, prin extrapolare, la dictatura. Prin urmare, solutia mult mai fireasca si mai conforma cu regulile democratiei ar fi reformarea clasei politice. Trebuie facuta insa o observatie. Acesti politicieni atit de blamati azi sint, de fapt, produse ale sistemului. Simpla lor inlocuire nu poate conduce decit la aparitia unei noi elite care, in scurt timp, nu se va deosebi prin nimic de cei inlaturati. Asadar, sistemul politic este cel care trebuie schimbat in primul rind. Aceasta idee este agreata, mai mult sau mai putin oficial, de toate partidele. Dupa cum se va vedea in continuare, de la vorba pina la fapta este totusi o cale lunga. Una dintre temele favorite ale politicienilor si analistilor de la noi este introducerea votului uninominal. Care, spun ei, ar asigura o mai mare responsabilitate a alesilor fata de alegatori, iar unii "intrusi" nu s-ar mai putea strecura in parlament la adapostul listei de partid. In realitate, multi dintre cei care isi manifesta preferinta pentru acest tip de scrutin ignora, cu sau buna stiinta sau "n necunostinta de cauza neajunsurile acestuia. Cum ar fi, de exemplu, costurile mult mai ridicate, generate de impartirea fiecarui judet in de la cinci la zece, sau chiar mai multe, circumscriptii electorale. Sau, in cazul specific al unui stat cu minoritati nationale numeroase, cum este si Romania, disproportia dintre rezultatele votului si optiunea generala a electoratului fata de partidele politice. UDMR, spre pilda, ar putea sa-si dubleze numarul de mandate in cazul unui scrutin uninominal. Iar pentru a evita asemenea situatii, decuparea circumscriptiilor ar provoca interminabile controverse si chiar conflicte intre partidele politice. Functionarea greoaie a parlamentului, ale carui Camere au atributii foarte asemanatoare, numarul mare de parlamentari, atributiile presedintelui - prea mari, dupa unii si prea mici, dupa altii - sint tot atitea subiecte de discutie si chiar de modificari constitutionale. Pentru ca, trebuie spus acest lucru, schimbarile sistemului politic nu se pot face decit prin modificarea Constitutiei. Ceea ce nu este doar o chestiune de vointa, ci presupune si o procedura destul de complicata. Va prezentam in continuare opiniile si intentiile principalelor partide in legatura cu transformarea sistemului politic din Romania, cu mentiunea ca doar Partidul National Liberal are un program clar in acest sens, materializat intr-un document care a fost facut public inaintea campaniei electorale. RADU PREDA PNL vrea reducerea drastica a atributiilor presedintelui Romaniei PNL este partidul care vrea sa aduca cele mai multe modificari Constitutiei in privinta reformei sistemului politic si institutional. Dupa cum a declarat ministrul justitiei, Valeriu Stoica, "revizuirea Constitutiei este o masura indispensabila pentru functionarea mai buna a institutiilor statului si a sistemului politic". 1. Cap de afis este "instituirea necesitatii reprezentativitatii partidelor politice". Concret, asta inseamna ca dreptul la libera asociere in cazul partidelor politice sa fie exercitat tinindu-se cont de numarul membrilor si de rezultatul in alegeri. Curtea Constitutionala ar urma sa primeasca dreptul de a dizolva partidele care nu indeplinesc aceste conditii. 2. Instituirea finantarii publice pentru partidele care au obtinut un procent minim de voturi in alegerile generale si locale. 3. Instituirea obligatiei candidatului de a ramine membru al partidului pe listele caruia candideaza. Pierderea calitatii de membru, prin demisie sau excludere, sa atraga automat anularea mandatului. 4. Incetarea calitatii de membru al guvernului, inclusiv a celei de prim-ministru, in cazul retragerii sprijinului politic al partidului din parteparlamentului. Senatul ar urma sa se ocupe de legile de ratificare a tratatelor internationale, iar Camera Deputatilor de adoptarea legilor interne. Ambele Camere vor fi alese prin vot universal. 6. Stabilirea distinctiei intre legea organica si legea ordinara in functie de obiectul si emitentul ei. Astfel, legile de ratificare a tratatelor internationale adoptate de Senat sa fie considerate ca fiind organice, iar legile interne, adoptate de Camera Deputatilor, sa aiba caracter ordinar. 7. Acordarea dreptului Guvernului de a stabili ordinea de zi a Camerelor parlamentului in probleme de legiferare. 8. Stabilirea unui numar de cite maximum 150 de membri pentru fiecare Camera. 9. Reducerea virstei necesare pentru alegerea senatorilor. 10. Restringerea imunitatii parlamentare numai pentru actele savirsite in exercitarea mandatului parlamentar si numai pe durata sesiunilor parlamentare. 11. Restringerea rolului sefului statului la acela de simbol al statului si al natiunii. 12. Alegerea sefului statului de catre parlament. 13. Suprimarea atributiilor sefului statului in raport cu parlamentul si in procesul de legiferare: suprimarea dreptului de dizolvare a parlamentului, a dreptului de a cere sesiune extraordinara, a dreptului de a cere reexaminarea legilor, a dreptului de initiativa in materia revizuirii constitutionale, a dreptului de a adresa mesaje parlamentului. 14. Stabilirea expresa ca toate decretele sefului statului se emit potrivit deciziei guvernului si se contrasemneaza de prim-ministru, care poarta si raspunderea. 15. Instituirea raspunderii penale si pentru coruptie si suspendarea automata din functie in cazul trimiterii in judecata penala. 16. Remanierile guvernamentale sa fie de competenta exclusiva a primului-ministru. 17. Schimbarile din guvern sa fie aprobate de catre parlament. PD cere vot uninominal la Senat PD a fost primul care a propus instituirea unei comisii constitutionale care sa analizeze toate modificarile ce trebuie aduse Constitutiei si ar trebui sa pregateasca referendumul pentru aprobarea modificarilor. Conform declaratiilor secretarul PD, Victor Bostinaru, ideile democratilor se pliaza pe cele ale liberalilor. PD vrea reglementarea raporturilor dintre cele doua Camere dupa modelul francez "deoarece in acest moment ele se dubleaza, iar pozitiile in disputa necesita proceduri lungi de mediere". Democratii vor introducerea votului uninominal la Senat, care sa devina o Camera de reprezentare a comunitatilor, in timp ce Camera Deputatilor ar fi Camera politica. De asemenea, se doreste nominalizarea in Constitutie a situatiilor in care executivul poate da ordonante de urgenta. UDMR propune limitarea posibilitatii guvernului de a emite ordonante de urgenta UDMR vrea, la rindul sau, separarea atributiilor celor doua Camere, Senatul devenind Camera superioara iar Camera Deputatilor fiind Camera politica. Dupa cum ne-a explicat deputatul Ervin Szekely, membru al Comisiei juridice, UDMR urmareste limitarea competentelor guvernului de a emite ordonante de urgenta. Ca si PD, udemeristii vor ca in Constitutie sa se nominalizeze clar situatiile de exceptie in care pot fi date ordonante. In opinia UDMR, articolul referitor la imunitatea parlamentara trebuie sa ramina. Liderii UDMR sint de acord cu formarea unei comisii constitutionale, dar considera ca este necesar un consens politic pe marginea modificarilor. PNTCD militeaza pentru abrogarea articolului referitor la imunitatea parlamentara De-a lungul timpului, PNTCD a batut moneda pe reforma sistemului politic, in primul rind cu simplificarea procedurilor de ridicare a imunitatii parlamentare. Vicepresedintele PNTCD, Vasile Lupu, a afirmat in mai multe rinduri necesitatea abrogarii din Constitutie a articolului referitor la imunitatea parlamentara. De asemenea, PNTCD considera ca legea fundamentala a tarii trebuie sa separe atributiile celor doua Camere astfel incit acestea sa nu se mai dubleze ca pina acum. UFD este pentru sistem unicameral Transformarea sistemului parlamentar bicameral in sistem unicameral este principala modificare pe care UFD o considera necesara in vederea reformarii mediului politic din Romania. Dupa cum ne-a declarat liderul UFD, Varujan Vosganian, aceasta transformare trebuie insotita de introducerea votului mixt (uninominal plus cel pe liste), definirea clara a cazurilor de exceptie in care pot fi emise ordonante de urgenta, cit si stabilirea raporturilor dintre parlament si guvern. Varujan Vosganian a specificat faptul ca UFD nu este pentru eliminarea actualului mod in care este ales seful statului. "Alegerea presedintelui de catre parlament ar fi o greseala", a adaugat Vosganian. TEODORA GEORGESCU PNL duce un razboi pe mai multe fronturi Sageata in patrat versus sageata in cerc PNL va contesta la Biroul Electoral Central semnul electoral al PNL-Campeanu (PNL-C), ne-au declarat surse liberale. Aceasta decizie a fost luata la intilnirea de ieri dintre conducerea PNL si candidatii de pe locurile eligibile ai partidului. Sursele citate sustin ca supararea liberalilor este motivata de faptul ca partidul lui Campeanu este inscris la tribunal cu un alt semn decit cel cu care candideaza la aceste alegeri. Semnul electoral al PNL-C este o sageata intr-un cerc, in timp ce al PNL este o sageata intr-un patrat. Aceleasi surse afirma ca, in cadrul intilnirii de ieri, reprezentantii PNL au acuzat partidul lui Campeanu ca incearca sa induca, prin folosirea acestui semn, confuzie in rindul electoratului. Delimitare clara de CDR-2000 O alta chestiune abordata la intrunirea conducerii liberale cu candidatii partidului a fost cea care a avut in vedere identificarea PNL ca partid care a parasit CDR. Aceasta idee de strategie a plecat de la ideea expusa de unii participanti la intilnire, potrivit careia mai exista electorat care inca nu percepe faptul ca liberalii au iesit din Conventie. Ca atare, de acum inainte reprezentantii PNL vor afirma, mai mult decit au facut-o pina acum, ca partidul nu mai face parte din CDR si ca, totodata, are un candidat propriu. Atentie la Vadim! De asemenea, spun sursele citate, liberalii au reiterat ideea potrivit careia PDSR este, in continuare, principalul adversar, dar s-a amintit si faptul ca PRM tinde sa se "dezvolte periculos". In acest sens, PNL isi propune sa explice electoratului ca partidul lui Vadim, desi se considera port-drapelul cinstei si corectitudinii, ascunde, in fapt, multe persoane cu trecut dubios. MADALINA SISU Candidatul Petre promite ca ministrul Roman va face Intr-un protocol semnat ieri cu administratia si sindicatele de la "Tractorul" Brasov, la solicitarea prefecturii, Petre Roman s-a angajat ca in calitate de ministru de stat sa intervina pentru "redresarea" situatiei societatii. Petre Roman va face demersuri, in calitate de ministru de externe, sa se reia legaturile economice ale "Tractorului" Brasov cu Iran, Maroc, Algeria si Egipt. In cadrul Guvernului, Petre Roman va milita ca pina la data de 10 noiembrie sa fie promovata o ordonanta de urgenta prin care va fi infiintata o societate de comercializare a utilajelor agricole cu plata in produse. "Nu e absolut nici o problema. Eu sint gata sa intervin impreuna cu Radu Berceanu in promovarea unei asemenea scheme pentru ca Romania este interesata de petrolul iranian mai ales pentru "Petromidia", a declarat Petre Roman la "Tractorul "Brasov. El a spus ca in calitate de ministru de externe va incepe demersurile imediat "chiar zilele urmatoare voi scrie guvernului iranian". Despre vinzarea tractoarelor contra produse, liderul PD a spus ca textul ordonantei este deja finalizat si se va referi la toate utilajele agricole, nu doar la tractoare. NARCISA IORGA Aberatia zilei PDSR si-a tras partid de pensionari! PDSR si-a mai tras un partid- satelit, cu denumire pompoasa, cit sa dea bine la noul iz international pe care vrea sa-l dobindeasca partidul lui Ion Iliescu. Este vorba despre Partidul Democrat al Pensionarilor din Romania si Diaspora, al carui presedinte este Ion Marin. Ieri, un comunicat al acestui PDPRD, faxat catre redactii chiar din sediul PDSR sector 5, informa ca partidul in cauza "participa la alegerile din 26.11.2000 ca parteneri ai PDSR si sustine candidatura dlui Ion Iliescu la functia de presedinte al Romaniei". PDPRD s-a reinscris la TMB in prima jumatate a acestui an. CRISTINA SOFRONIE Campanie cu delicatese Casatorit din interes cu PDSR, Severin critica sever M.A.E. Adrian Severin a calificat ieri intrarea sa in PDSR drept "o casatorie din interes, nu din dragoste, dar din interes national". Severin a aratat ca PDSR "apare ca un partid care a reusit sa uneasca" in Polul Democrat Social, forte social-democrate. "Eu am fost cu PD cind a unit, nu cind a dezbinat", a declarat el. In plus, el spune ca PDSR s-a schimbat in bine pe parcursul celor patru ani de opozitie. Fostul ministru de externe a facut ieri, intr-o conferinta de presa, o scurta analiza a politicii externe romanesti si a Ministerului de Externe. In plus, Severin a reluat declaratiile PDSR, conform carora daca partidul ajunge la guvernare, integrarea in UE si NATO precum si stabilitatea regiunii, ramin cele trei obiective principale ale politicii externe. Greaua mostenire de la Externe Adrian Severin a aratat ca viitoarea guvernare va gasi Ministerul Afacerilor Externe "destructurat", din cauza unor persoane care au fost angajate desi "nu au nici o legatura cu diplomatia". El a spus ca a gasit ministerul , dupa conducerea lui Teodor Melescanu, "articulat", desi si atunci au existat personaje politice recompensate cu posturi in diplomatie pentru merite din afara diplomatiei. Acest lucru, a precizat Severin, se va intimpla si acum. El a adeclarat ca viitoarea conducere va trebuie sa recheme anumiti ambasadori deoarece o ambasada face impresie mai buna daca functioneaza fara ambasador, decit "cu unul prost". El si-a exprimat ingrijorarea si fata de numirea unor ambasadori "pe ultima suta de metri", aratind ca acesta este un semnal prost receptionat de mediile politice internationale. Raspunzind unei intrebari, Severin a spus ca nu si-a dat seama ca Romania ar avea un negociator in relatia cu Uniunea Europeana. "Cred ca Dordea a invatat in ultimele luni primii pasi in negociere pentru ca pina acum nu stiu sa fi negociat ceva. Experienta lui ar putea fi folositoare intr-o viitoare echipa de negociatori", a adaugat el, dind de inteles ca Ciobanu Dordea va fi schimbat din functie de viitoarea guvernare. Potrivit lui Severin dupa 1997, MAE nu a valorificat oportunitatile din ultimii ani, iar succesele obtinute au fost doar unele conjuncturale si nu a finalizat programele in care se angajase prin tratate bilaterale. "Toate mesajele de scepticism si criticile din partea Uniunii Europene din ultima vreme se explica prin aceea ca a trecut conjunctura favorabila si Romania nu a reusit sa o valorifice. Guvernul urmator va prelua din acest motiv povara de a vedea Romania pusa la coada cozii in procesul de integrare", a adaugat Severin. LUCIAN PURCAREANU Bref Mitropolitul Ardealului i-a spus lui Isarescu ca va ajunge presedinte Mugur Isarescu s-a aflat ieri, pentru aproape doua ore, la Sibiu. Inainte de a pleca la Sebes-Alba, unde urma sa inaugureze o investitie italiana in tara noastra, Isarescu a avut o intilnire de taina, de 25 de minute cu IPS, Antonie Plamadeala, Mitropolitul Ardealului la resedinta acestuia, din Strada Mitropoliei. Dupa ce ambele parti si-au manifestat satisfactia de a se revedea dupa patru ani, ei intilnindu-se in 1995 la Horezu, inalta fata bisericeasca i-a "prezis" ca va ajunge presedintele Romaniei. Desi presa n-a avut acces la aceasta intilnire, doi dintre ziaristi au reusit sa se strecoare in imediata lor apropiere si sa surprinda momentul in care textual, IPS Antonie Plamadeala i s-a adresat lui Mugur Isarescu in timp ce ii dadea binecuvintarea: "Stiam ca ve-ti intra in acest joc si sint convins ca veti ajunge presedinte, caz in care, personal, ma voi bucura foarte mult". ( I.G. ) Remes ar putea fi externat luni Ministrul finantelor, Decebal Traian Remes, ar putea sa fie externat din spital luni, daca starea sanatatii lui va evolua la fel de bine ca pina acum. Dr. Florin Tocan, medicul care il ingrijeste pe Remes, spune ca acesta urmeaza, in Clinica de Ortopedie de la Spitalul de Urgenta Floreasca, un tratament cu antibiotice si anticoagulante care nu poate fi administrat acasa. Ministrul finantelor nu se poate deplasa decit cu ajutorul unui cadru metalic si nu va putea sa foloseasca piciorul operat decit peste o luna si jumatate. Dr. Tocan mai spune ca pacientul se comporta normal, este foarte activ si primeste multe vizite. ( G.R. ) Presedintele PSDR Suceava, suspendat din functie pentru comportament dictatorial Vicepresedintele PSDR, Tudor Mohora, a dat ieri explicatii in legatura cu demiterea liderului judetean al filialei sucevene, Cornelia Maria Ursachi. El spune ca decizia are la baza raportul intocmit de vicepresedintele cu probleme organizatorice, Mariana Basuc, care s-a aflat zilele trecute in Suceava. Aceasta a comunicat conducerii centrale a partidului ca Maria Ursachi a creat, prin comportamentul ei dictatorial, tensiuni in sinul organizatiei judetene. Tudor Mohora a spus ca s-a incercat o reconciliere, care nu a fost insa posibila din cauza pozitiei foarte categorice a Mariei Ursachi. ( T.A. ) Ion Iliescu, primul in topul contestatilor Biroul Electoral Central a inregistrat pina ieri 52 de contestatii la candidaturile pentru alegerile prezidentiale, plus alte doua persoane care au contestat toti candidatii. Primul in top este Ion Iliescu, cu 21 de contestatii. Acesta este urmat de Theodor Stolojan, cu sase contestatii. Petre Roman si Mugur Isarescu se afla la egalitate, cu cite patru contestatii. Teodor Melescanu, Lucian Orasel si Paul Philippe de Hohenzollern au cite trei contestatii, iar Niculae Cerveni, Gyorgy Frunda si Corneliu Vadim Tudor, cite doua contestatii. La coada listei se afla candidatii independenti Eduard Manole si Graziela Elena Barla, impotriva carora a fost depusa cite o singura contestatie. Potrivit calendarului electoral, termenul limita de depunere a contestatiilor la candidaturile depuse pentru functia de presedinte al Romaniei este 5 noiembrie, ora 24.00. ( M.C. ) In balanta Ministerului Justitiei, nerealizarile atirna cam greu Secretarul de stat in Ministerul Justitiei, liberalul Flavius Baias, este nemultumit ca actuala conducere a ministerului nu a reusit adoptarea tuturor proiectelor de lege privind reforma in justitie si imbunatatirea imaginii justitiei. Baias a facut ieri, intr-o conferinta de presa, un scurt bilant al actualei conduceri a ministerului. El a aratat ca, in patru ani de mandat, conducerea institutiei a reusit sa adopte o serie de legi privind reforma legislativa, a imbunatatit statutul magistratilor, baza materiala si colaborarea internationala in domeniu. Flavius Baias a declarat ca statutul justitiei a fost clarificat, departajindu-se activitatea Parchetului de cea a judecatoriilor. Baias a mai spus ca si salarizarea magistratilor a ajuns la un nivel care "corespunde statutului" acestora. El nu a uitat sa mentioneze nici modificarea Codului de procedura civila, care intra in vigoare de la 1 ianuarie anul viitor, si nici inlocuirea a aproape 50 la suta din conducatorii de instante din tara, scazind in acest fel media de virsta a acestora. ( L.P. ) Candidatul Isarescu e si pe Internet Mugur Isarescu, candidatul independent la functia de presedinte al Romaniei si-a deschis de ieri un site pe Internet. La adresa www.isarescu.ro pot fi gasite o succinta prezentare a lui Mugur Isarescu, oferta lui electorala, declaratii ale unor personalitati cu privire la el in postura de candidat la prezidentiale, detalii despre campania sa electorala, declaratii de presa, lista sustinatorilor, un catalog foto si un forum de discutii. Prin intermediul chat-ului, internautii pot sa-i puna intrebari lui Mugur Isarescu, ei primind raspunsurile in acelasi mod. ( C.O. ) Flash electoral Theodor Stolojan, candidatul PNL la Presedintia Romaniei, se afla intr-un turneu in judetele Alba, Brasov si Sibiu. In cursul zilei de astazi, candidatul PNL se va afla in Fagaras, unde se va intilni cu liderii de sindicat si conducerile societatilor Nitramonia si Rompiro. ( C.S. ) Teodor Melescanu, candidatul ApR la presedintia Romaniei, se va afla astazi, 4 noiembrie, intr-o vizita electorala in judetul Neamt. El se va intilni cu alegatorii din comunele Roznov, Pipirig, Timisesti, Sabaoani si cu cei din municipiul Roman. ( T.G. ) Radu Stroe, candidatul PNL de pe primul loc pe lista de deputrati la Maramures, se va afla duminica in orasul Sighet, unde va avea o intilnire cu oamenii de afaceri. Seara, candidatul PNL va organiza o seara liberala pentru tinerii din Sighet, cu program de discoteca. ( M.S. ) Constantin Dudu Ionescu, candidatul CDR-2000, viziteaza in cursul zilei de astazi localitatile Vicovul de Jos, Marginea, Radauti si Suceava. ( M.C. ) PD-Sectorul 4 organizeaza actiunea "Imagine pe biciclete", in care 20-30 de tineri elevi, membri si simaptizanti ai PD se vor plimba pe biciclete si vor distribui materiale electorale trecatorilor. Tot astazi, OT a PD va avea o intilnire interactiva cu candidatii PD pe listele de deputati pentru Bucuresti. ( C.O. ) 