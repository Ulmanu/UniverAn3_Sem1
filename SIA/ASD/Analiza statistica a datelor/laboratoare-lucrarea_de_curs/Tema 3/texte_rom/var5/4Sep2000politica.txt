 Se reia ofensiva impotriva abrogarii articolului 200. Sfintul Sinod este gata sa ceara Referendum pentru homosexuali In ultima lor sesiune parlamentara, senatorii au de rezolvat o problema foarte delicata: abrogarea articolului 200 din Codul penal, cel care incrimina homosexualitatea. Lucru pe care deputatii l-au facut deja. Problema este delicata pentru ca, la reluarea dezbaterilor pe aceasta tema, Biserica Ortodoxa a anuntat prin Preasfintitul Teofan Sinaitul, vicar-patriarhal si secretar al Sfintului Sinod, ca, in eventualitatea modificarii articolului 200, "autoritatea legiuitoare se va plasa in opozitie fata de majoritatea covirsitoare a propriului electorat, ceea ce, in ultima instanta, inseamna un atentat la adresa democratiei". In sinul sinodalilor nostri s-a creat un puternic curent de opinie care sustine, nici mai mult, nici mai putin decit solicitarea unui referendum national in vederea legiferarii homosexualitatii. "Vrem sa intram in Europa, nu in Sodoma" La viitoarea intrunire a Sfintului Sinod din 12-14 septembrie, ierarhii nostri vor discuta problema homosexualitatii. Politicienii ignora, spun ierarhii, forta reala a Bisericii Ortodoxe, cea mai credibila institutie din Romania, potrivit sondajelor de opinie. Ideea unui referendum national asupra homosexualitatii a incoltit de mai mult timp in rindul sinodalilor. In fruntea acestui curent este Inalt Preasfintitul Bartolomeu Anania, unul dintre cei mai respectati ierarhi si una dintre cele mai autorizate voci in ortodoxie. Arhiepiscopul Clujului conduce de fapt intreaga Mitropolie a Ardealului o data cu imbolnavirea mitropolitului Antonie Plamadeala. Adversar neimpacat al legiferarii homosexualitatii, I.P.S. Bartolomeu Anania a declarat de nenumarate ori ca "vrem sa intram in Europa, nu in Sodoma". In plus, joia trecuta, in timpul unei intrevederi avute cu Valeriu Stoica, Preafericitul Teoctist si P.S. Teofan Sinaitul i-au cerut expres ministrului justitiei sa nu legifereze homosexualitatea. Se pare ca politicienii, aflati in campanie electorala, agreeaza ideea tergiversarii in cazul articolului 200, temindu-se de pierderea unor voturi, tinind cont de influenta pe care o are Biserica in rindul unui electorat covirsitor ortodox. Biserica Ortodoxa face apel la credinciosi Abrogarea articolului 200 din Codul Penal inseamna, practic, legalizarea homosexualitatii. Masura a fost luata in Camera Deputatilor la presiunea expresa a Consiliului Europei, care a amenintat cu monitorizarea tarii noastre. De-a lungul anilor, Bisrica Ortodoxa a respins cu fermitate legalizarea homosexualitatii, considerata impotriva invataturilor crestine fundamentale din Sfinta Scriptura. In opinia Bisericii, care nu considera inchisoarea drept solutia pentru eradicarea acestui flagel, actuala forma a articolului 200 da impresia normalitatii acestei practici care este impotriva firii. "Actuala propunere legislativa provoaca grave confuzii intre normal si anormal, bine si rau, notiuni clar precizate nu numai de principiile moralei crestine, dar si de cele mai elementare reguli ale bunului simt", sustin oamenii Bisericii. Cu exceptia citorva clerici ajunsi in parlament si a unor voci stinghere, cel care s-a opus mult mai dur legiferarii acestei practici necrestine a fost Patriarhul Teoctist. Chiar in ziua in care deputatii luau in discutie articolul, Intiistatatorul Bisericii Ortodoxe Romane a trimis o scrisoare deschisa in care a atacat in termeni foarte duri aceasta initiativa. "Intentia de abrogare a articolului 200 privitor la practicile contra firii ne produce mihnire si ingrijorare... Biserica respinge iubirea necurata pentru a proteja si promova iubirea sfinta, asa cum este voita de Dumnezeu, Creatorul omului; respinge tirania patimilor egoiste si fara rod de viata pentru a proteja libertatea de a trai in virtute; respinge ceea ce este impotriva firii... Biserica, in calitatea sa de constiinta morala unificata a poporului roman, fara a se substitui Parlamentului Romaniei, face apel la credinciosii ei, membri ai celor doua Camere, sa apere demnitatea omului, sanatatea morala a poporului, stabilitatea familiei si renasterea spirituala a societatii romanesti". FLORIAN BICHIR Politicienii n-au chef de referendum: "Ce face fiecare sub plapuma il priveste" Presedintele PNL, Mircea Ionescu-Quintus, nu este de acord cu realizarea unui referendum pe tema dezincriminarii homosexualitatii. "Doamne fereste! Daca pentru treaba asta facem referendum, atunci ce mai facem pentru legile adevarate?", a raspuns Quintus referitor la aceasta chestiune. Liderul liberal ne-a mai declarat, totodata, ca "nu stie" cum va vota grupul parlamentar al PNL din Senat in privinta articolului 200 din Codul penal. In aceeasi chestiune, Marko Bela, presedintele UDMR, declara: "Sintem de acord cu modificarea articolului 200 din Codul Penal, astfel incit sa indeplinim criteriile Uniunii Europene. De un referendum nu cred ca este nevoie. Problema asta nu este atit de grava ca sa necesite un referendum". Nici liderul grupului parlamentar al PDSR din Senat, Doru Ioan Taracila, nu este de acord cu organizarea unui referendum pe aceasta tema. "Eu cred ca un referendum poate fi organizat in chestiuni de principiu importante", a precizat el. Taracila ne-a declarat ca grupul PDSR nu a luat inca o decizie privind modificarea articolului 200, insa personal este de acord cu acest lucru. "Eu cunosc exigentele comunitatii europene pe aceasta tema si am incercat de nenumarate ori sa trec modificarea pe ordinea de zi. Chiar daca Biserica Ortodoxa nu va fi de acord, cred ca ce face fiecare sub plapuma il priveste", a conchis liderul PDSR. Consiliul Europei mai asteapta o saptamina Neabrogarea articolului 200 Cod penal ar putea atrage declansarea unei noi monitorizari a Romaniei de catre Consiliul Europei. Forul european ne-a averizat ca trebuie sa ne aliniem standardelor europene si am ramas cu mult in urma si la acest capitol. Pe 9 septembrie, Comisia de Monitorizare a Consiliului Europei va lua o decizie in acest sens. In privinta referendumului, conform articolului 90 din Constitutia Romaniei si Legii privind organizarea si desfasurarea referendumului, doar seful statului, "dupa consultarea parlamentului, poate cere poporului sa-si exprime, prin referendum, vointa cu privire la probleme de interes national". TEODORA GEORGESCU Sotia lui Adrian Costea, audiata de procuroriin afacerea "Agroholding" Potrivit unor surse judiciare din Constanta, simbata a revenit in tara procurorul Ion Otel, unul dintre membrii comisiei rogatorii care s-a deplasat in Franta pentru a obtine probe in dosarul penal de importuri petroliere "Adrian Costea-Agroholding". Anchetatorii romani au cautat la Paris si au gasit documente care probeaza infractiunile de contrabanda, inselaciune in conventii, fals si uz de fals, infractiuni savirsite de Adrian Costea prin firma sa "Comexrom" in cadrul derularii unor contracte petroliere incheiate in 1992 cu Ministerul roman al Agriculturii. In acel an, sub paravanul sustinerii strategice a agriculturii romanesti, reprezentantii guvernului Vacaroiu au incheiat cu firma lui Adrian Costea doua contracte de importuri de motorina in valoare de peste 130 milioane de dolari. O parte din acesti bani s-au scurs de la Bancorex catre firma lui Costea, "Comexrom" prin firma romaneasca "Agroholding" Constanta. Revenind la ancheta romanilor de la Paris, saptamina trecuta procurorul Otel impreuna cu alti membri ai echipei de anchetatori din Romania au facut o serie de perchezitii la firmele lui Costea de la Paris, cu concursul magistratilor francezi. La aceste descinderi ale anchetatorilor a fost prezenta si sotia lui Adrian Costea, Valentina, iar anchetatorii nu au scapat ocazia de a o audia. Audierea ei era necesara deoarece majoritatea firmelor lui Costea sint inregistrate pe numele ei. Dupa ridicarea documentelor de la firmele perchezitionate, procurorul Otel impreuna cu col. Paul Sirbu de la Ministerul de Interne (membru al comisiei rogatorii) s-au dus in Elvetia, unde au intrat in posesia unor documente bancare necesare stabilirii traseului banilor publici proveniti de la Bancorex si ajunsi in conturile lui Costea, de unde au fost redistribuiti, sub diferite forme, demnitarilor PDSR, intre care se afla si Ion Iliescu. Potrivit unor surse neoficiale, anchetatorii romani ramasi la Paris vor evalua documentele adunate, vor face un plan de ancheta, dupa care, in cursul acestei saptamini, il vor audia pe Adrian Costea la sediul Tribunalului de Mare Instanta din Paris. ONDINE GHERGUT Fratele unui fost deputat PDSR, arestat pentru furt Radu Frunzescu (26 de ani), fratele lui Daniel Frunzescu, ex-deputat PDSR de Sibiu in precedenta legislatura, a fost arestat preventiv, vineri seara, prin mandat pe cinci zile emis de Parchetul de pe linga Tribunalul Sibiu, pentru comiterea infractiunii de furt din avutul privat. Impreuna cu amicul sau Mihai Lazar (24 de ani), fratele politicianului sibian se specializase, de mai mult timp, in furturi din autoturisme. ION GIRNOD Ultimul sondaj CSOP arata ca fantomele trecutului il urmaresc pe liderul PDSR 32,2 la suta din alegatori considera ca Ion Iliescu este comunist Potrivit unui sondaj CSOP, cel mai social-democrat politician este Petre Roman (46,1 la suta), cel mai nationalist este Corneliu Vadim Tudor (52,4 la suta), cel mai comunist este Ion Iliescu (32,2 la suta), cel mai socialist este Adrian Nastase (20,6 la suta), iar cel mai liberal este Valeriu Stoica (48,6 la suta). Centrul pentru Studierea Opiniei si Pietei (CSOP) a realizat sondajul la nivel national, in perioada 24-30 iulie, pentru a vedea la ce orientari politice sint incadrati liderii partidelor. Conform acestui sondaj, care are o marja de eroare de 2,9 la suta, populatia continua sa-i considere pe Theodor Stolojan si Mugur Isarescu tehnocrati. Si aceasta deoarece 70,3 la suta nu stiu la ce curent politic sa-l incadreze pe Stolojan, iar 52,1 la suta nu stiu unde sa-l incadreze pe Isarescu. De asemenea, sondajul arata ca populatia il considera pe prim-vicepresedintele PDSR, Adrian Nastase, mai social-democrat decit seful sau, Ion Iliescu, cel dintii obtinind 33,7 la suta, iar Iliescu 31,6 la suta. Confuzie exista si in privinta liderului ApR, Teodor Melescanu, deoarece 36,3 la suta nu stiu la cel curent politic sa-l incadreze, 32,3 la suta il considera social-democrat, 15 la suta socialist, 6,4 la suta comunist, iar 5,2 la suta liberal. TEODORA GEORGESCU ApR si-a lansat pe orbita candidatul si programul Republica de la Ploiesti In fata unei adunari despre care un neinitiat in ale politicii n-ar fi stiut sa spuna daca este Conventia Nationala a ApR sau galeria "Cim-bom-bom", Teodor Melescanu si-a inceput discursul spunind ca Alianta pentru Romania este un partid al nemultumitilor. Cine ar fi ascultat cu atentie si pina la capat alocutiunea celui mai proaspat dintre prezidentiabili ar fi remarcat insa ca o caracterizare mult mai potrivita ar fi aceea de partid al contabililor. Spunem asta pentru ca cifrele au reprezentat stilpii de rezistenta ai edificiului verbal construit de Melescanu. Militantii partidului au numarat constiincios, au socotit, si in final au introdus datele in "computerul" Teo. Asa am aflat si noi ca in Romania exista 10 milioane de oameni care traiesc sub standardul american de saracie, ca in Bacau 60 de mii de familii au ramas fara apa calda, ca daca va ajunge ApR la putere 4 milioane de noi locuri de munca vor fi oferite de 500 de mii de societati comerciale (sa moara Iliescu de ciuda, care in 1996 promitea doar un milion!), o treime (dar fix o treime!) din salariati vor avea cont in banca, jumatate (dar fix jumatate!) din angajati vor fi platiti in conturile personale si pina in 2004 vor exista in Romania fix un milion de carti de credit. Pentru aceeasi perioada, in cazul in care romanii vor vota masiv garoafa, prognozele ApR indica indubitabil ca somajul va scadea la maximum 6 la suta, cresterea economica va fi de 7 procente anual, iar salariu mediu va creste cu 25-30 de procente, apropiindu-se de cel din anul 1990. Aici n-am inteles noi foarte bine. Daca indexam salariul mediu actual, sa zicem doua milioane, cu 30%, rezulta 2,6 milioane. In 1990, salariul mediu era de 3-4 mii de lei. Cum ar veni, de vreo 743 de ori mai mic. Dar sintem convinsi ca la urmatorul congres ne va lamuri dl Melescanu. Adevarata revelatie am avut-o insa cind liderul ApR a comunicat numarul oficial de membri ai formatiunii pe care o conduce: 250. Doua sute cincizeci. Potrivit legii, ar trebui sa fie minimum zece mii. Prin urmare, este evident ca dintr-o greseala de exprimare Melescanu a taiat trei zerouri din coada numarului respectiv. Nici o problema, dar aplicind aceasta marja de eroare la toate cifrele prezentate, recunoastem ca entuziasmul ne-a scazut la cote alarmante. Pentru a nu denatura adevarul istoric, trebuie sa facem precizarea ca toate aceste date, prognoze si promisiuni nu sint rodul gindirii exclusive a lui Teodor Melescanu, ci sint cuprinse in manifestul politic "A treia republica", care constituie, in acelasi timp, platforma electorala si programul de guvernare al ApR. Documentul numara exact 52 de pagini format A5 (adica exact 1,625 metri patrati de hirtie, ca sa respectam apetitul pentru cifre al autorilor) si cuprinde, mai ceva ca un magazin universal, de toate pentru toti. Din pacate, spatiul nu ne permite o analiza ampla a continutului. Demna de semnalat este insa ideea ca aperistii isi propun sa reformeze din temelii tot ce misca-n tara asta, incit ne temem ca daca toate acestea fi-vor realizate, nu se va mai pune problema integrarii Romaniei in UE, pentru ca Uniunea Europeana va dori, cu siguranta, sa se integreze in Romania. In Republica Romania. In A Treia Republica Romania. Care insa, date fiind unele similitudini de ordin istoric, precum si legaturile senatorului Melescanu cu circumscriptia electorala Prahova, seamana teribil de mult cu Republica de la Ploiesti. Sa traiti! RADU PREDA "Vrei sa fii presedinte?" "Daaaa!" Demonstratie de forta la Conventia Nationala Extraordinara a ApR. La Sala Palatului, lansarea lui Teodor Melescanu in cursa pentru Cotroceni s-a transformat intr-un adevarat spectacol de sunet si lumini. Imnul ApR a fost inlocuit cu muzica lui Jean Michel Jarre. Iar daca adaugam si lumina difuza a reflectoarelor rosii si galbene, putem spune ca scena era rupta din "Twin Picks". Un filmulet alert, cu imagini din viata lui Teodor Melescanu, din copilarie si pina in prezent, a avut darul de a provoca hohote de ris si aplauze celor 6.700 de delegati aperisti din toata tara. In acest timp, liderii ApR au stat insirati pe scena Salii Palatului. In fata lor, vicele Gheorghe Tinca, semanind cu povestitorul din basmele pentru copii, ridicindu-l in slavi pe "marele om politic" Teodor Melescanu, l-a intrebat pe acesta din urma: "Vreti sa fiti candidatul ApR la Presedintia Romaniei?" Raspunsul a venit prompt: "Daaa! Vreau!" Ropote de aplauze, luminile au devenit ce in ce mai puternice, muzica mai alerta, steagurile galbene cu garoafa rosie, semnul partidului, erau fluturate in ritm de tobe. Din tavanul Salii Palatului au inceput sa curga valuri de baloane galbene si rosii, care au fost sparte. Intregul spectacol a fost foarte bine regizat si repetat chiar cu o zi inainte, astfel incit totul sa fie perfect. "...Ii plac trabucurile, dar le fumeaza" "Combina charisma lui Bush cu talentul de comunicator al lui Reagan. Ii plac trabucurile, dar le fumeaza. Ii place sampania, dar o bea din pahar". Aceasta a fost "descrierea plastica" facuta lui Teodor Melescanu de catre presedintele organizatiei Bucuresti a ApR, Doru Viorel Ursu. De altfel, toti liderii partidului, mai putin Iosif Boda, au spus citeva cuvinte despre Teodor Melescanu. O surpriza a fost Marina Melescanu, fiica liderului ApR, care, de pe scena Salii Palatului, i-a spus tatalui sau ca-l iubeste si ca ii va sta alaturi si la bine, si la greu. Cele cinci drepturi In discursul rostit imediat dupa desemnare, in uralele celor prezenti, Melescanu a promis ca, in cazul in care va fi ales presedinte al Romaniei, cetatenii vor avea parte de cinci drepturi: mai multi bani, o existenta sigura si decenta, sanatate si educatie pentru fiecare, o legislatie de partea oamenilor si o Romanie respectata in lume. Melescanu s-a mai angajat sa promoveze modificarea Constitutiei prin crearea parlamentului unicameral, introducerea votului uninominal, precum si intarirea si delimitarea clara a atributiilor guvernului. In cadrul Conventiei Nationale Extraordinare a fost lansat si manifestul electoral al ApR, intitulat "A Treia Republica", manifest care reprezinta, in acelasi timp, si programul de guvernare al partidului. Marian Enache a fost inaintat in grad Cu o seara inaintea Conventiei Nationale Extraordinare, vicele Marian Enache a fost "avansat in grad", in functia de prim-vicepresedinte. Surse din cadrul ApR ne-au declarat ca "acesta a fost pretul" pentru ca Enache sa nu paraseasca corabia aperista. La Conventia ApR si-au facut aparitia, in premiera, noile "achizitii" ale ApR: Viorel Catarama si Corneliu Turianu. TEODORA GEORGESCU Septembrie, ultimul vals al presedintelui Constantinescu Vizita de doua zile a presedintelui Constantinescu la Timisoara s-a incheiat simbata dupa-amiaza. Emil Constantinescu a spus ca pleaca de la Timisoara cu un optimism robust. "La Timisoara se vede cel mai bine rezultatul reformei care s-a produs in toate domeniile. Timisoara este un model romanesc pentru Romania", a spus presedintele Emil Constantinescu. El s-a alaturat batrinilor care participau la Sarbatoarea Verii, o petrecere traditionala germana. In curtea de la Adam Muller Guttenbrun, presedintele s-a asezat pe o banca, la o masa lunga, ca la Festivalul Berii. Alaturi de el a fost viceprim-ministrul landului Bavaria, Barbara Stamm, invitata si ea la sarbatoare. Presedintele a mincat cu pofta citeva cornulete, apoi a savurat doi mici cu mustar si a baut bere blonda de Timisoara. O nemtoaica blonda l-a invitat apoi la dans, si dupa citiva pasi cu frumoasa dansatoare imbracata in costum popular, Emil Constantinescu a schimbat partenera, valsind minute in sir cu Barbara Stamm, in aplauzele asistentei. TUDOR FLUERAS Hildegard Puwak indeamna femeile din PDSR: Manipulati-va barbatii sa-l voteze pe Iliescu! Femeile din PDSR au fost indemnate sa isi "manipuleze" barbatii ca sa voteze cu PDSR si Ion Iliescu. Indemnul a fost adresat de vicepresedintele PDSR Hildegard Puwak femeilor participante la Conferinta Forumului National al Femeilor din PDSR. Puwak considera ca femeile "au o forta de convingere mai mare", pe care o pot exercita asupra barbatilor. Iliescu nu a uitat sa reia, in discursul sau, toate criticile la adresa actualei guvernari. El a spus ca PDSR va trebui sa ia totul de la capat deoarece, in ultimii patru ani, nivelul de trai a scazut, coruptia a proliferat, investitorii straini au plecat din tara, iar integrarea in structurile euro-atlantice a devenit un obiectiv indepartat. "Declin pe toate planurile", a caracterizat Iliescu guvernarea coalitiei. Dupa ce si-a a rostit discursul, Iliescu a primit o carpeta care infatisa o hora de femei si a fost aclamat minute in sir. LUCIAN PURCAREANU Ajuns presedinte de partid, Remes incepe lupta "Ne vom bate ca la Marasesti" Ministrul finantelor, Decebal Traian Remes, este de doua zile presedinte de partid. Liberalii "razvratiti" au ales cea mai simpla cale pentru a avea propria formatiune politica: inscrierea intr-un partid deja inregistrat si schimbarea statutului, denumirii, siglei si structurii de conducere a acestuia. Partidul Liberal Monarhist din Romania (PLMR) a fost cel asupra caruia s-au "operat" aceste modificari, iar congresul desfasurat simbata le-a aprobat. Noua denumire a PLMR este Partidul National Liberal al Bratienilor (PNL-B), iar presedintele acestei formatiuni politice este Decebal Traian Remes. Prin modificarile aduse structurii de conducere, vicepresedinti au devenit alti doi membri importanti ai "grupului-Remes", senatorul Vicentiu Gavanescu si ambasadorul Sorin Botez. Presedinte al Consiliului National al PNL-B este un membru al "monarhistilor", Daniel Mircescu, iar cei care vor conduce organismul de conducere al partidului, Delegatia Permanenta, vor fi Dan Amedeu Lazarescu (fost PNL) si Radu Ionescu-Galati (fost presedinte al PLMR). Actele privind modificarile aduse de congres urmeaza a fi depuse la tribunal cel mai tirziu miine, iar anuntul public privind aparitia pe scena politica a Partidului National Liberal al Bratienilor va fi facut astazi, intr-o conferinta de presa. Ambasadorul Sorin Botez a apreciat ca membrii conducerii PLMR au dat dovada de "o intelepciune si generozitate remarcabila" pentru ca "nu au pus conditii meschine, n-au spus ca vor sa fie pe liste", atitudine care este de natura sa le "netezeasca drumul" in partidul Bratienilor. Intr-un cuvint, "monarhistii" au fost, spune Botez, "niste gentlemani veritabili". Membrii "grupului-Remes" se tem de posibilele obstructii care ar putea aparea atunci cind actele vor fi depuse la tribunal. Ei sint insa ferm hotariti sa lupte pina la capat: "Ne vom bate ca la Marasesti pentru drepturile noastre si pentru adevarul nostru", ne-a declarat Botez. El a mai adaugat ca, in cursul acestei saptamini, vor fi reluate discutiile cu CDR-2000 privind colaborarea dintre aceasta alianta si PNL-B. MADALINA SISU Berceanu s-a apucat destoinic de campanie "Stolojan si Melescanu sint creatii ale lui Iliescu" "Noi credem ca Petre Roman are sanse foarte importante sa ajunga in turul doi al prezidentialelor si mai credem ca ceilalti contracandidati, relativ cu sanse, nu vor face altceva decit sa deschida calea lui Ion Iliescu pentru a cistiga alegerile". Este declaratia lui Radu Berceanu, coordonatorul campaniilor electorale ale PD. El spune ca ceilalti candidati "sint toti personaje care l-au sustinut intotdeauna pe Ion Iliescu, sint creatii ale acestuia si i-au fost niste subalterni sustinatori", iar "cetatenii romani ar alege originalul si nu copia" liderului PDSR. Comparindu-si liderul cu ceilalti candidati la presedintie, Radu Berceanu afirma despre Theodor Stolojan ca "a ascultat fara nici o cricnire tot ce a decis Ion Iliescu, pentru ca mai apoi sa-l sustina in diverse actiuni publice, inclusiv in campania din 1996". Cit despre "celalalt Teo", Berceanu gaseste legaturile ombilicale cu Iliescu si mai evidente. "Melescanu a spus pe toate vocile si in toate variantele cit de bun e Iliescu". "Singurul care reprezinta in mod clar altceva decit Ion Iliescu este Petre Roman", conchide Radu Berceanu. NARCISA IORGA Petre Roman denunta "incapacitatea primului-ministru" de a lua o decizie Ministrul de externe, Petre Roman, a facut ieri urmatoarea declaratie in legatura cu "scandalul SAPARD": "Creditul nerambursabil SAPARD de la Uniunea Europeana in valoare de 150 milioane de euro in fiecare an, pentru sapte ani, incepind cu anul 2000, este creditul cel mai important din punct de vedere al procesului de aderare a Romaniei la Uniunea Europeana. Din acest motiv, intirzierea considerabila in preluarea procedurilor pentru a primi acest credit este daunatoare pentru interesul general al Romaniei. In 31 ianuarie acest an, a fost semnat un protocol intre Ministerul Agriculturii - ca institutie de implementare a creditului, Ministerul Finantelor - ca institutie de plata a creditului si Curtea de Conturi - ca institutie de certificare, protocol semnat de primul-ministru. De atunci, nu s-a intimplat nimic. Pe 26 aprilie, mai intii, si pe 14 iulie, a doua oara, am semnalat prin scrisori adresate primului-ministru intirzierea in preluarea procedurilor pentru creditul SAPARD si pericolul ca banii pe anul acesta sa fie pierduti. Este rau ca s-a incercat ca aceasta tema sa fie transformata intr-una electorala, dar si mai rea este incapacitatea primului-ministru de a transa, de a adopta o decizie prin care creditul SAPARD sa poata fi preluat de tara noastra. In acest moment este practic imposibil ca anul acesta Romania sa mai primeasca banii acestui credit. Ei vor fi preluati, cred, de la anul, dar anul 2000 nu va mai beneficia de credit. Consider ca datoria noastra era sa ne intelegem, sa gasim o solutie si sa facem in consecinta cele necesare pentru preluarea creditului, iar nu sa transformam aceasta tema intr-un subiect de disputa. Lucrul acesta ar fi putut fi realizat printr-o decizie clara pe care primul-ministru putea sa o ia inca de la inceputul acestui an. Inca o data, ne trebuie o solutie si nu o disputa". Sub bagheta lui Magureanu, Marian Munteanu interpreteaza un nou imn Un Golan pentru Cotroceni Candidatul-surpriza al Aliantei Nationale la Presedintia Romaniei este Marian Munteanu, fosta glorie a Pietei Universitatii. Sustinerea lui Marian Munteanu a fost anuntata ieri de catre un partid nou, creat prin fuziunea PUNR-PNR, la conducerea caruia se afla doi co-presedinti: Virgil Magureanu si Valeriu Tabara. Dupa ce au fost adoptate statutul partidului si programul politic, congresul de constituire a partidului Alianta Nationala a mai avut pe ordinea de zi si "completarea organismelor de conducere cu alte personalitati politice". Acestea sint doua la numar: senatorul Serban Sandulescu si, bineinteles, Marian Munteanu. Candidatura lui Marian Munteanu la prezidentiale a fost aprobata cu o larga majoritate, doar 44 de voturi impotriva si 38 de abtineri dintr-un total de 642 de voturi. La finalul congresului, Marian Munteanu s-a indreptat spre unul din balcoanele Palatului Parlamentului pentru o scurta conferinta de presa. "Scena balconului" de la Palatul Parlamentului s-a vrut o reeditare a "scenei balconului" din Piata Universitatii. Marian Munteanu a declarat ca nu se teme de nici un alt candidat angajat in campania pentru prezidentiale, ci doar de propriile greseli. Virgil Magureanu a marturisit ca propunerea a venit din partea PUNR si a sustinut-o pentru ca "Marian Munteanu reprezinta generatia tinara si are o cultura deosebita". Valeriu Tabara a declarat: "Intrarea lui Marian Munteanu in cursa este spectaculoasa. E tinar, e om de afaceri, cult, cu o tenta nationalista". Lansarea-spectacol va avea loc, a anuntat acelasi Valeriu Tabara, la o data ulterioara stringerii celor trei sute de mii de semnaturi, moment in care candidatul va prezenta electoratului programul si mesajul sau politic. MIHAELA CONSTANTINESCU BREF Frunzaverde, verde-nrourat Ministrul apararii nationale, Sorin Frunzaverde, si-a petrecut sfirsitul de saptamina la Mangalia. Simbata seara, familia Frunzaverde si-a facut aparitia, simplu, fara alai, intr-unul dintre saloanele Restaurantului President din Mangalia. Pe faza fiind, remarcind intrarea demnitarului PD, membrii orchestrei au pornit la un semn sa interpreteze imnul electoral al PD - "Verde-nrourat". Seful campaniei electorale a PD, foarte bucuros, a onorat prestatia orchestrei cu 100.000 de lei. Ministrul Frunzaverde si-a invitat sotia la masa, a comandat o bere neagra si o apa minerala, pentru sotia sa. Consumatia celor doi, cu bacsisul ospatarului cu tot, a costat 100.000 de lei. (C.O.) Nastase, avocatul lui Vadim Prim-vicepresedintele PDSR, Adrian Nastase, i-a atacat dur, simbata, pe toti contracandidatii lui Ion Iliescu la presedintie. El a spus ca Isarescu, Stolojan, Roman si Melescanu "se bat pe o zona de 10 la suta din preferintele electoratului". Adrian Nastase considera ca cele mai multe sanse pentru a intra in turul doi de scrutin le detine candidatul PRM Corneliu Vadim Tudor. Dupa parerea sa, Vadim, "daca va sti sa taca, poate recupera multe voturi de la cei extrem de dezamagiti de actuala guvernare". Nastase nu a uitat nici CDR-2000, despre care a spus ca este "doar un alt paravan dupa care se ascunde PNTCD". (L.P.) "Dictatorul" Simirad, contestat la Botosani Organizatia judeteana Botosani a Partidului Moldovenilor a formulat simbata, in cadrul unei sedinte interne, cererea ca primarul Iasiului, Constantin Simirad, sa-si dea demisia din functia de presedinte al partidului. "Moldovenii" botosaneni nu sint de acord cu includerea formatiunii din care fac parte in CDR-2000. Ei sustin ca aceasta opinie este impartasita de majoritatea organizatiilor judetene ale partidului si ca presedintele Constantin Simirad nu a avut girul filialelor din teritoriu pentru a negocia includerea in CDR-2000. Presedintele PM Botosani, Constantin Contac, care face parte din senatul acestei formatiuni politice si ocupa in prezent si functia de vicepresedinte al Consiliului Judetean Botosani, a explicat faptul ca se cere demisia lui Simirad prin "felul dictatorial in care conduce partidul". Formatiunea cu care organizatia din Botosani a Partidului Moldovenilor s-ar putea alia cel mai probabil in vederea alegerilor generale este PDSR.(D.B.) Deputatul Anghel Stanciu denunta "ticaloasa Europa" Sediul PRM Iasi a fost simbata in mare sarbatoare. Prof. univ. dr. Gheorghe Buzatu, presedintele Ligii "Maresal Ion Antonescu", a devenit presedinte de onoare al filialei iesene a PRM. Deputatul Anghel Stanciu a evocat personalitatea profesorului Buzatu: "Domnia sa este un pilon al nationalismului luminat. El a studiat arhivele KGB inainte si dupa 1989 si este singurul specialist in legionarism din Romania. Sint foarte bucuros ca a acceptat sa intre in rindurile noastre". Revoltat ca la deschiderea anului scolar nici un drapel nu a fost arborat pe frontispiciul unitatilor de invatamint, Anghel Stanciu a protestat purtind la git o imensa cravata tricolora. "Ticaloasa Europa, care ne obliga sa ne integram, a facut ca toate panglicile care au fost taiate cu ocazia deschiderii scolilor sa fie de culoare albastra, si nu tricolora cum este normal", a strigat surescitat deputatul PRM in ropotul de aplauze ale audientei. (C.D.) Politicienii mimeaza dialogul cu presa Deficitul de comunicare, sau mai bine zis lipsa comunicarii intre segmente ale societatii romanesti, a fost tema "Dialogului cu reprezentantii mass-media", manifestare gazduita de Hotel President - Centrul de Afaceri "Marea Neagra" din Mangalia si organizata de Fundatia Hans Seidel si de Fundatia Romana pentru Democratie. Din partea organizatorilor, profesorul universitar doctor Lucian Matei, deputatul PNTCD, Horst Kossak - de la Fundatia Hans Seidel - si dr. Ioan Tudor Berza, de la Fundatia Romana pentru Democratie, s-au plins de atitudinea presei romanesti. Cea care, in opinia lor, s-ar baza mai mult pe zvonuri si informatii false, decit pe informatii adevarate, provenite de la surse autorizate. Reprezentantii cotidianelor centrale, ai agentiilor de presa, ai radiourilor si ai televiziunilor au replicat prompt. Ei s-au plins de absenta, de cele mai multe ori, a surselor de informare autorizate, de refuzul reprezentantilor autoritatilor si al politicienilor de a oferi informatii corecte si in timp util. Din nefericire, nu s-a ajuns la adoptarea vreunei solutii care sa impace cele doua tabere, politicienii si demnitarii prezenti pastrindu-si rezervele si scepticismul fata de mass-media. Singurul punct asupra caruia s-a convenit este adoptarea de urgenta a Legii accesului la informatie. (C.O.) Lupu a primit o oaie, inima sa i se-nmoaie Sediul din Iasi al PNTCD a gazduit ieri, in jurul orelor prinzului, aniversarea deputatului Vasile Lupu. In semn de pretuire si cu aluzie clara la numele sau, sarbatoritul a primit in dar de la colegii de partid o oaie. Cu aceasta ocazie, Vasile Lupu a anuntat oficial si plasamentul partidelor CDR-2000 pe listele electorale de la Iasi. Pentru Senat, primele doua locuri sint ocupate de Partidul Moldovenilor si locul al treilea de PNTCD, iar pentru Camera Deputatilor, primul loc - PNTCD (Vasile Lupu - n.r.), locul II - UFD, locul III - Partidul Moldovenilor si abia pe locul IV din nou PNTCD. "O sa va surprinda, dar spre CDR-2000 se indreapta foarte multe nume sonore ale PDSR. Unul este Gheorghe Roman, fost deputat PDSR in 1992, care a preferat formatiunea noastra altora cu mari sanse in alegerile generale", a declarat zimbitor Vasile Lupu. (C.D.) 