 Politistii clujeni iau lectii de gramatica Agentii de circulatie din cadrul Biroului Politiei Rutiere Cluj au fost supusi, saptamina trecuta, unui test de limba romana si legislatie rutiera. Seful Biroului, capitan Ioan Pacurar, a declarat ca rezultatele finale ale testului vor fi anuntate pe 20 mai, dupa ce toti agentii de circulatie din Cluj-Napoca vor fi supusi testelor de gramatica. Ioan Pacurar a mai afirmat ca politistii care nu vor obtine punctajul minim vor fi mutati la alte servicii din cadrul IPJ Cluj. Pina acum au fost testati doar 12 politisti care au obtinut punctaj satisfacator. Acestia au trebuit sa faca despartiri in silabe si sa scrie dupa dictare. Ioan Pacurar sustine ca agentii de circulatie din Cluj vor urma, incepind din aceasta luna, cursuri intensive de franceza si engleza. MIHAI SOICA Betoniera dinamitata in Balta Alba In locul acesteia se va construi un bazar Patru din cele 12 silozuri ale unei betoniere din cartierul bucurestean Balta Alba au fost dinamitate joi de catre specialistii Inspectoratului pentru Protectie Civila al Capitalei. A treia demolare de proportii, efectuata prin explozie dirijata, in Capitala, in ultimii zece ani, a decurs fara incidente. Deflagratia nu a afectat imobilele din jurul betonierei. Pentru aceasta operatiune s-au folosit aproximativ 12 kilograme de dinamita - cite 2,9 kilograme pentru fiecare siloz. Citiva locatari din zona au reclamat faptul ca zgomotul produs de explozie le-a speriat copiii, iar unda de soc a deschis usile si geamurile de la apartamente. Inspectoratul pentru Protectie Civila si Politia au evacuat zona, circulatia fiind intrerupta. De asemenea, elevii Scolii generale nr. 96, situata la aproximativ o suta de metri de betoniera, si-au intrerupt cursurile timp de doua ore. Potrivit primarului Sectorului 3, Eugen Plesca, pe terenul care va fi dezafectat se va construi un bazar, "ca o alternativa pentru comerciantii carora le-au fost demolate chioscurile". MAGDALENA OANTA De Ziua Mondiala a Libertatii Presei, Jurnalistii cer modificarea Codului penal Breasla contesta prevederile care pot fi folosite pentru intimidarea presei Sarbatorirea Zilei Mondiale a Libertatii Presei a prilejuit, in premiera dupa 11 ani de presa postdecembrista, intrunirea a 40 de asociatii de media din Romania, care au dezbatut timp de doua zile, la Bucuresti, citeva teme de importanta deosebita pentru breasla ziaristilor: libertatea presei intr-un mediu economic precar; presa si publicitatea; solidaritatea ziaristilor; legislatia de presa si clauza de constiinta. Participantii la Forumul Asociatiilor de Media din Romania au cazut de acord ca exista o puternica influenta a economicului asupra libertatii presei. Pentru a reduce aceasta influenta restrictiva, trebuie garantata o competitie loiala intre intreprinderile de media si creat un cadru normativ care sa previna concentrarea excesiva a controlului asupra mijloacelor de informare in masa. De asemenea, trebuie reduse presiunile fiscale, prin alinierea TVA la standardele Uniunii Europene, si desfiintarea taxelor locale, precum si prin scutirea de taxe pentru importurile de aparatura, utilaje etc. necesare intreprinderilor mass-media si ziaristilor. Pentru a garanta libertatea editoriala a institutiilor de media, participantii au concluzionat ca este recomandabila segregarea activitatilor editoriale de cele comerciale, atit la nivelul intreprinderilor de presa cit si pe piata de media. Jurnalistii au semnat o declaratie prin care cer guvernului si parlamentului sa elimine din Codul Penal acele prevederi care sint folosite pentru intimidarea presei, pentru descurajarea criticilor legitime la adresa autoritatilor si pentru impiedicarea dezvaluirii actelor de coruptie sau a ilegalitatilor. In acest document se cere si respectarea celor doua principii fundamentale pentru libertatea de exprimare, in general, si a jurnalistilor, in special: interesul public poate justifica orice dezvaluiri facute in beneficiul public, exceptiile de la acest principiu trebuind definite clar si precis, si buna credinta a celui care face dezvaluirea, dovedita prin incercarea de a verifica informatiile, il absolva de raspunderea penala sau civila. DUMITRU MANOLACHE Un cui si o seringa din plastic, uitate in vagin Medicii de la Spitalul Judetean Galati au ramas socati cind au scos cu o pensa din vaginul unei tinere de 26 de ani doua obiecte. Mihaela Ianu, handicapata mintal, a fost adusa miercuri, de catre mama sa, la spitalul galatean. Fata acuza, de aproximativ doua luni dureri in zona abdominala. La examenul medical s-a constatat ca ceva nu era in regula. Fetei i s-a facut anestezie generala si, cu o pensa, i-au fost extrase din vagin un cui de vreo opt centimetri si o seringa din plastic. Medicii nu isi pot da seama cum a rezistat fata aproape doua luni cu seringa si cuiul in vagin. ALINA COMSA-DURBACA Seful Salvamont pe judet lanseaza o ipoteza cutremuratoare: Elevul gasit mort in Ceahlau fusese abandonat de colegi In ziua de 28 aprilie, ora 10.00, Politia orasului Bicaz a fost sesizata de Raul Papalicef, seful Salvamont Neamt, ca in masivul Ceahlau a gasit cadavrul unui baiat care a fost transportat la punctul Izvorul Muntelui. Asupra acestuia s-a gasit o legitimatie de elev pe numele Voronca Vlad Gabriel, de la Liceul de Informatica Suceava. Elevul a murit din cauza cazaturii, dar si a neglijentei de care au dat dovada colegii sai, care nu au anuntat serviciul Salvamont in timp util. "Acest om putea fi foarte usor salvat -, ne spune Raul Papalicef - dar grupul din care a facut parte, dupa ce l-a parasit in Ocolasul Mic, in jurul orei 13.00, a venit la Cabana Dochia. Apoi au trimis niste colegi in urma sa-l caute. Daca ne-ar fi anuntat pe noi alta ar fi fost situatia. Abia dupa sase ore am pornit actiunea de salvare, datorita unor discutii in soapta pe care le-am auzit in cabana. Respectivul a intrat in zona de abrupt si, se pare, a suferit doua caderi usoare, in urma carora putem presupune fie ca a intrat in panica si a ales varianta coborarii in jgheaburi, fie a facut vreun hematom la cap pierzindu-si simtul orientarii dupa care s-a prabusit in jgheaburi. Altfel nu ne explicam de ce a parasit traseul, marcat si foarte vizibil. Cert este ca trebuie cautati vinovati de ratacirea in masiv a lui Voronca si printre colegii lui, pe care eu ii consider vinovatii morali ai decesului." Cadavrul prezenta multiple leziuni din cauza contactului dur cu stincile, iar craniul avea traumatisme deschise si totusi cei de la Salvamont cred ca acest copil putea fi salvat. MIRCEA FURDU Bregovic face un documentar despre viata si moartea la romani Muzicianul Goran Bregovic s-a supus ieri tirului intrebarilor puse de ziaristi, incepind cu ora 15.30, in Clubul Twice, din Capitala. In ciuda atmosferei incinse si a avalansei de jurnalisti, artistul s-a simtit in largul sau, marturisind ca este bucuros ca se afla din nou in Romania. "Nu am des ocazia sa cint in Balcani", a completat Bregovic. El a mai spus ca va realiza un documentar despre viata si moartea la romani, pe care il va integra intr-un film mai amplu despre zona balcanica. Bregovic a venit in Romania de la Paris, unde locuieste imprena cu sotia si cele doua fiice ale sale. Despre colaborarea lui cu Emir Kusturica, muzicianul a declarat: "Am lucrat impreuna doi ani si ne-a ajuns, ne-am saturat unul de altul". "Nu sint star pop, ci compozitor balcanic, deci si roman. Am avut noroc sa fiu de doua ori incepator: o data dupa ce am fost 15 ani star rock in tara mea si a doua oara dupa razboiul din Iugoslavia". Aseara, la Sala Palatului, artistul a cintat in special muzica de film, fiind acompaniat de 12 muzicieni. LIVIU SERBANESCU RADU MEIROSU Cimitirul de la groapa de gunoi Un eveniment macabru a devenit subiectul principal de discutie al locuitorilor din comuna prahoveana Dumbrava, de circa o saptamina. In timp ce cautau ciuperci pe marginea gropii de gunoi de linga calea ferata, doi copii au descoperit un craniu si mai multe bucati de oase. Zvonul ca la groapa se gasesc oase umane a facut inconjurul satului in doar citeva ore. Asa s-a si aflat cum au ajuns ramasitele pamintesti de la cimitir, care se afla la circa doi kilometri de groapa de gunoi, locul unde au fost gasite. Cu doar doua zile inainte, in cimitirul satului Dumbrava s-a facut curatenia de primavara. "Au curatat cu excavatorul, si cel care a facut treaba si-a batut joc pentru ca au iesit la suprafata resturile din morminte: oase, scindura de cosciug, - pinza care acopera mortul si nimeni nu a stiut de isprava", spune un localnic. Coroane, oase si pinze de sicriu, alandala, la groapa de gunoi Verificarile din teren au confirmat cele spuse de locuitorii din zona. Printre resturile de pamint si ingrasaminte naturale ies bucati de scindura de sicriu, pinza cu care se acopera mortul si nenumarate coroane. Abia dupa ce scormonesti prin gunoaie dai de oasele umane despre care povestesc satenii. Vertebre, coaste, jumatati de femur, toate ies la suprafata o data cu insistentele noastre. Craniul se pare ca a fost "cules" o data cu ascunderea oaselor de privirile indiscrete ale celor care vin sa cerceteze veridicitatea zvonurilor pentru ca nu a mai fost gasit. VIOLETA STOICA Telegrafice Interviuri cenzurate Editura Ministerului de Interne a scos de curind de sub teasc, in "Colectia de sertar", cea de-a 21 carte a tinarului poet si publicist Aurelian Titu Dumitrescu. "Limba, literatura, stil" este o suma impresionanta de interviuri acordate de nume cele-bre ale spiritualitatii romanesti contemporane, marea majoritate publicate, intre 1987 si 1989, in revista "Flacara". Doua dintre ele au fost interzise, la vremea respectiva, de cenzura Securitatii. Din acest punct de vedere, noua aparitie editoriala reprezinta si un act de recuperare culturala. (A.N.) Si-a strivit capul in leagan Un accident mai putin obisnuit, in care victima a fost un copil de 11 ani, s-a petrecut marti, 1 mai. Mihai Adam, elev din Ploiesti, venise cu parintii la iarba verde, in zona de agrement Muscel, din Cimpina. Dupa ce a mincat, copilul a ales ca loc de distractie un leagan. Jocul s-a dovedit fatal pentru ca, la un moment dat, din neatentie, Mihai s-a aplecat, iar capul i-a fost prins si strivit intre stilpul fix si bratul mobil al leaganului. Baiatul a murit pe loc, sub ochii parintilor sai.(V.S.) Telemarketing cu nevazatori Nevazatorii au pus la punct o afacere: ei vind prin telefon produse fabricate de persoanele cu deficiente de vedere de la "Cooperativa Munca". Proiectul numit "Telemarketing" a fost posibil cu ajutorul unei finantari in valoare de 250 de mii de EURO, acordate Asociatiei Nevazatorilor de UE. (G.R.) Batrinul zoofil Gheorghe Voicu, in virsta de 79 de ani, din Pincesti - Bacau, se afla de citeva zile internat la Sectia de Ortopedie a Spitalului Judetean, avind miinile rupte. Sotia lui Voicu, nora lui si mai multi vecini sustin ca batrinul si-a rupt miinile pe cind incerca sa intretina relatii sexuale cu o iapa.(C.T.) Romani expulzati Potrivit unei statistici a Inspectortului Judetean al Politiei de Frontiera Bihor, in primele trei luni ale acestui an au fost returnati 189 de cetateni romani gasiti cu sedere ilegala in tarile occidentale.(M.I.) 35 de grade Celsius, in iunie si iulie In primele doua luni de vara vremea va fi mai calda decit in mod obisnuit, temperaturile maxime depasind chiar 35 de grade Celsius in zonele sudice. informeaza I.N.M.H.(I.A.) Nebanuite sint caile muzicii: Albatros cinta "manele progresive cu influente house" Devenit cunoscut in 1990 cu cintecul "S-a marit armata", grupul Albatros incearca sa revina in lumea kitsch-ului muzical dupa o pauza de trei ani. Naste (voce), Vali (chitara solo), Marian (orga) si colaboratorii lor Adi (chitara bas) si Cristi (tobe) s-au aliat cu casa Alpha Sound si au lansat acum doua zile pe piata albumul "Albatros 2001". Cel de-al 11-lea album al formatiei contine opt piese noi, inregistrate pe caseta audio si CD. Chitaristul Vali Iacob ne-a marturisit ca trupa cistiga la o nunta intre 2.000 si 3.000 de dolari si ca prin '95 a cintat si pentru romanii din Germania sase luni. Despre genul muzical abordat, am aflat cu surprindere ca este "maneaua progresiva, cu influente house, cam ce cinta acum Costi Ionita". Cit de progresiva poate fi o manea Dumnezeu stie, iar influentele house pot avea legatura doar cu faptul ca aceasta muzica se asculta in casa. LIVIU SERBANESCU Maidanezii lui Basescu - vedete de videoclip Zilele acestea, celui mai recent hit al baietilor de la Taxi, "Comunitaru'", i s-a croit un videoclip pe masura. Rod al colaborarii intre Casa de productie On Air Studio si regizorul (inca student) Catalin Mitulescu, clipul este o constructie cu trei etaje: viziunea unui "comunitar" asupra societatii, o lectie de anatomie la scoala si-n sfirsit o ironica secventa (ca de altfel tot clipul) in care cei patru Taxi-metristi, imbracati a la "men in black", cerceteaza acest "fenomen" care-i ciinele comunitar. In videoclip apar si 8 catelusi fericiti, imprumutati pe perioada filmarilor de la o fundatie pentru protectia animalelor. Din pacate, micutii isi vor relua locul in tarcul organizatiei. Toti cu exceptia lui Traian (Basescu!). Un maidanez care, se pare, va fi adoptat de Taxi. RADU MEIROSU [25][pl.dll?rid=expresro] 