 Demiteri in lant la Agricultura Ministrul agriculturii, Ilie Sirbu, a demis ieri pe Ioan Cirje din functia de director general al Societatii Nationale "Cai de Rasa", pe motiv de indisciplina. Directorul a fost acuzat ca a ignorat dispozitiile date de conducerea ministerului cu privire la intocmirea documentatiilor necesare pentru inceperea procedurilor de privatizare a societatii "Cai de Rasa", "determinind, daca nu blocarea, atunci o semnificativa intirziere a acestui proces". De amintit ca, in ultima vreme, Sirbu a demis si intreaga Directie de Piscicultura din minister, dupa care a dispus si demiterea directorului general de la Zootehnie, Gheorghe Vaida. ( N.B. ) Deocamdata ii face zestre Ministerul Comunicatiilor vrea sa "marite" SNR Ministerul Comunicatiilor si Tehnologiei Informatiei intentioneaza sa investeasca 200 de milioane de dolari in Societatea Nationala de Radiocomunicatii (SNR). Aceasta finantare este prevazuta a se desfasura in acest an si in 2002. "Pentru 130 de milioane de dolari exista deja propuneri de finantare. Prin acest program de investitii vom face in asa fel incit, la momentul privatizarii, SNR sa nu fie vinduta doar ca un mijloc fix", a precizat Dan Nica, ministrul comunicatiilor. Desi nu a specificat data la care se va realiza aceasta privatizare, ministrul Nica a spus ca pachetul majoritar din SNR va fi scos la vinzare dupa ce societatea va avea un portofoliu semnificativ de clienti si o cota de piata pe masura. Un alt eveniment de importanta majora in domeniul telecomunicatiilor este acordarea licentelor UMTS in Romania. UMTS este un sistem de telefonie mobila asemanator cu cel GSM, doar ca are posibilitati tehnice mult mai mari in ceea ce priveste cantitatea de informatii transmisa, viteza de transfer a datelor si accesul la Internet. In tarile occidentale, vinderea licentelor UMTS s-a practicat pe baza a doua proceduri: licitatie (in care cel care oferea suma cea mai mare cistiga licenta) sau "concursul de frumusete" (in care nu se cereau bani, cistigator fiind firma cu cel mai solid plan de investitii si cu cele mai mici tarife de acces). Succesul acestui tip de tranzactii a fost discutabil in tarile care au finalizat deja respectivul proces. Unele state au reusit sa scoata miliarde de dolari din vinzarea acestor licente, insa, in alte cazuri, licitatiile au fost un dezastru. Specialistii in telecomunicatii sint de parere ca, in cazul Romaniei, varianta optimista ar fi ca sumele obtinute sa fie de ordinul a citorva sute de milioane de dolari. "Noi vrem sa acordam licentele UMTS pina la sfirsitul anului. Doar daca piata internationala va fi nefavorabila pentru aceasta tranzactie o vom amina. In ceea ce priveste sistemul in care vor fi selectati cistigatorii, preferam o combinatie intre cele doua modalitati. Vom stabili o suma fixa care va trebui achitata, dupa care vom examina planurile de investitii si dezvoltare ale participantilor la licitatie si il vom selecta pe cel mai bun", a completat Dan Nica. VLAD MACOVEI Scandal la Eforie 200 de turisti au ramas pe dinafara Ministrul turismului, Dan Matei Agathon, a dispus Corpului de control al ministerului efectuarea unei verificari la SC Eforie SA din Eforie Nord si a solicitat Consiliului de Administratie al societatii demiterea directoarei Maria Chiscoci si a directoarei adjuncte Narcisa Mosoiu. Aceste masuri au fost luate ca urmare a reclamatiilor primite din partea a numerosi turisti carora conducerea SC Eforie SA le-a refuzat cazarea in hotelurile unde isi rezervasera locuri. Aproape 200 de turisti veniti joi seara din Cluj, Suceava, Harghita, Dimbovita, Sibiu, Prahova, Brasov, Slatina, Galati, Caracal si Tirgoviste au fost nevoiti sa astepte mai mult de zece ore in holurile hotelurilor, negociind cu administratorii obtinerea camerelor platite, dar ocupate de alta serie de turisti. In cele din urma, ei au fost cazati in alte hoteluri, de cele mai multe ori cu un confort mai scazut decit cele pentru care au platit. NICOLETA BURTAN APAPS a privatizat URBIS APAPS a anuntat finalizarea negocierii privind privatizarea societatii URBIS SA Bucuresti inclusa in programul PSAL II convenit cu BM. Dupa negocieri cu trei firme, APAPS a dat cistig de cauza firmei Instant 99 SRL (punctaj 208,3 puncte), pe locurile urmatoare clasindu-se Rom Tehno Invent SA (151,8 puncte) si Meteor SA (134,2 puncte). Conform APAPS, Instant 99 SRL urmeaza a plati pentru URBIS SA suma totala de 5 milioane dolari (n.r. - din care 2,5 milioane dolari pentru pachetul de 69,77% din actiunile detinute de stat). Celelalte competitoare, Rom Tehno Invent SA si Meteor SA au oferit 3,5 milioane dolari (n.r. - din care 1,7 milioane dolari pentru actiuni), respectiv 3,2 milioane dolari (n.r. - din care 1,3 milioane dolari pentru actiuni). La ora actuala, URBIS SA - unul dintre principalii producatori de articole de feronerie din tara noastra (n.r. - detine aproximativ 65% din cota de piata) - are un capital social de 1,9 milioane dolari si peste 1.200 angajati. La URBIS SA mai figureaza ca actionari SIF Muntenia (22,94%), Broadhurst Investment Fund (0,95%) si alti actionari (6,34%). ( O.Z. ) Grecii de la Delta cuceresc Balcanii 100 de milioane de dolari din vinzari de inghetata Compania elena producatoare de inghetata Delta Ice-Cream estimeaza ca, in acest an, va inregistra profit pe toate pietele balcanice unde este prezenta, prin intermediul capacitatilor de productie si retelei de distributie in care a investit circa 80 milioane de euro (70 milioane de dolari), informeaza "Financial Times". "In acest an, ne asteptam sa inregistram profit, pentru prima data, pe toate pietele balcanice", a declarat John Polykandriotis, directorul activitatilor internationale ale Delta. "Serbia stabileste ritmul, chiar daca nivelul consumului de inghetata, de 1,2 litri pe cap de locuitor, reprezinta doar jumatate din cel anterior conflictelor balcanice", a adaugat el. In Serbia, vinzarile de inghetata s-au redresat spectaculos anul trecut, dupa un deceniu de scadere a consumului, chiar in momentul in care fabrica de inghetata construita de Delta in apropierea Belgradului - investitie in valoare de 35 milioane de euro - isi marea productia. In acest an, fabrica functioneaza la intreaga capacitate, vinzarile urmind sa atinga 25 de milioane de euro. Delta a profitat de absenta competitorilor multinationali pentru a-si pozitiona marcile de inghetata pe primele locuri in regiune. Compania a investit semnificativ in crearea unei retele balcanice de distributie, cu peste 50.000 de puncte de vinzare. Fabricile sale din Belgrad si Varna asigura livrarea de inghetata si pentru Macedonia, Kosovo si Albania. Fabrica de inghetata din apropierea Bucurestiului acopera piata romaneasca, cea mai mare din regiune. "Companiile multinationale au considerat zona balcanica drept o piata mica, fragmentata, cu un ridicat risc politic si putere scazuta de cumparare. Dar, pentru Delta, a reprezentat o ocazie de a-si extinde piata de la zece milioane de greci la 50 de milioane de consumatori internationali", a afirmat un analist elen. Delta a fost una dintre primele companii elene care au investit in Balcani dupa caderea comunismului, cumparind fabrica de la Varna de la un producator de iaurt si lapte. Intrucit bancile elene erau reticente, in acea perioada, fata de finantarea investitiilor in zona, Delta a fost sustinuta de un fond de investitii din Atena si de Banca Europeana pentru Reconstructie si Dezvoltare. Delta Ice-Cream este o filiala a Delta Holding, cel mai mare grup alimentar din Grecia, si controleaza patru filiale si distribuitori de inghetata in regiunea balcanica. Vinzarile de inghetata au crescut rapid, insa profitabilitatea operatiunilor balcanice ale companiei s-au confruntat cu o serie de obstacole, de la ratele de schimb fluctuante si majorarea taxelor aplicate importurilor de materii prime din Grecia pina la sanctiunile internationale care au fost impuse din nou Iugoslaviei in momentul in care era proiectata reteaua de distributie a Delta. Compania sustine ca are o cota de 55a din piata de inghetata a Serbiei, comparativ cu 80a in Bulgaria si 40a in Romania, unde micii producatori au inca o pozitie ferma pe pietele locale. O data cu expansiunea economiilor regionale, cu exceptia Macedoniei, vinzarile de inghetata ale companiei elene urmeaza sa fie de aproximativ 100 de milioane de dolari in acest an. Conform lui John Polykandriotis, "vinzarile de inghetata raportate la numarul de consumatori reprezinta, in statele balcanice, o cincime din cele realizate in Grecia, astfel incit piata are un potential suficient". ( A.M. ) O cifra de afaceri de invidiat din Pizza de miliarde Dupa ce a stat opt luni in Italia Razvan Razmos s-a intors in Romnia in 1990 si s-a apucat de afaceri. "Mi-am deschis, in Gara de Nord, o pizzerie si cu patiserie, ulterior am luat in chirie jumatate dintr-o alimentara, iar 1997 am preluat-o pe toata". Trei ani la rind a girat cu casa si a imprumutat de la banci cite 20.000 de $ de fiecare data. Acum plateste creditul si are un profit de 20 de milioane pe luna". Razvan Razmos si-a deschis in 1994 o pizzerie undeva, pe Bulevardul Ion Mihalache, pe locul unei alimentare care a dat faliment. A inceput cu 20 de angajati si nu s-a sfiit sa imparta cu mina lui fluturasi cu reclama, imbracat in trening. A inceput cu curaj, punindu-si casa gaj de nu mai putin de trei ori, a pus totul pe o singura carte si a cistigat. "Am cumparat in rate toate utilajele de la o firma italiana, am angajat bucatarese, chelneri si patiseri. La inceput am avut si produse de cofetarie si patiserie, nu a mai mers si am incetat productia, dar in toamna ii dau drumul din nou", spune Razvan. Pizzeria i-a adus profituri mari si patronul este multumit de cum cistiga. Pretul unei pizza este intre 39.900 si 99.000, aceasta din urma, pizza "Super", avind o compozitie la alegerea clientului. Un hamburger costa 17.000 lei, papanasii cu dulceata si smintina, 27.500 lei. Incet, pizzeria s-a transformat intr-un restaurant in toata regula care ofera mincare traditionala: pui la gratar, porc, organe de porc si ceafa, toate la preturi cuprinse intre 39.900 si 69.900 lei. "Cel mai cautat sos pe care il ofer este sosul de iaurt cu menta proaspata. Sosul asta bate la calitate orice alt sos", spune cu mindrie Razmos. Mai nou, pizzeria ofera un nou serviciu de livrare la domiciliu, livrarea fiind gratuita pentru comenzi de minimum 150.000 lei. In prezent, firma lui Razvan Razmos numara 46 de angajati, dar numarul lor va creste o data cu extinderea pe domeniul cofetarie-patiserie. "Anul trecut, cifra de afaceri a fost de aproape 3 miliarde de lei, dar va spun cu mina pe inima ca vinzarile au scazut la jumatate din 1997". Razvan are planuri mari pentru toamna, vrea ca in fiecare weekend sa organizeze seri karaoke pentru clientii casei si nu numai. Cu aceasta noua idee curajosul patron este convins ca va da din nou lovitura. IULIA ICHIM Cum sa va cheltuiti banii De cit aveti in buzunar, de atita cumparati! Intr-un articol precedent am prezentat sistemul de rate al magazinelor Romanel de pe bd. I.C. Bratianu si Dorobanti. Asa cum am specificat, sistemul de rate al lantului magazinelor Romanel difera de la un magazin la altul. Astazi va vom prezenta sistemul de rate pe care il practica magazinul Romanel de pe Calea Mosilor. Acest magazin colaboreaza cu Banca Comerciala Romana. MARINA ENE Banca impune anumite conditii de acordare a creditului: - un avans de minimum 10%; - valoarea maxima a creditului de 40.000.000 lei; - solicitantul creditului trebuie sa aiba un salariu net minim de doua ori mai mare decit prima rata; - salariul net minim al girantului trebuie sa fie de doua ori mai mare decit prima rata; - daca solicitati credite mari, atunci trebuie sa aveti un girant pentru sume intre 2.000.000-4.000.000 lei si doi giranti pentru sume peste 4.000.000 lei; Perioada de rambursare a creditului: - pina la 2.000.000 lei - 4 luni; - pina la 3.000.000 lei - 7 luni; - pina la 4.000.000 lei - 11 luni; - peste 4.000.000 lei - 36 luni; Va tine buzunarul? Daca da, atunci puteti sa va alegeti din gama de produse pe acelea care se potrivesc bugetului dumneavoastra. Noi va oferim citeva variante de cumparaturi: VARIANTA nr. 1- credit 2.000.000 lei Puteti achizitiona un aspirator la pretul de 1.599.000 lei cu urmatoarele caracteristici: - putere 1300 W; - sac textil 3,3 l; - tija inox doua bucati; - 5 filtre; - indicator nivel de praf; - cordon de alimentare de 5 metri; VARIANTA nr. 2 - credit 2.500.000 lei Puteti achizitiona un radiocasetofon la pretul de 2.399.000 lei, cu urmatoarele caracteristici: - amplificator 20 W; - tuner analog AM/FM; - casetofon simplu, sincronizare CD; - CD: repetare, incarcare verticala, display luminos; Puteti, de asemenea, achizitiona si o caseta video de 180 minute la pretul de 75.000 lei; VARIANTA nr. 3 - credit 3.000.000 lei Puteti achizitiona o combina muzicala de 2.549.000 lei cu urmatoarele carcteristici: - amplificator de 150 W; - egalizator 4 benzi; - tuner analog AM/FM; - casetofon dublu karaoke; - un microfon; VARIANTA nr. 4 - credit 4.000.000 lei Puteti achizitiona un aspirator la pretul de 3.049.000 lei cu urmatoarele caracteristici: - putere 1400 W; - sac textil 1,8 l; - tija inox; - indicator al nivelului de praf; - cordon de alimentare 6 metri; De asemenea, o sa va ajunga banii sa cumparati si doua casete audio, una normala de 60 de minute la pretul de 17.000 lei, si o caseta de 60 minute crom-dioxid care inregistreaza perfect de pe CD-uri la pretul de 23.000 lei; VARIANTA nr. 5 - credit 5.000.000 lei Puteti alege un cuptor cu microunde la pretul de 4.999.000 lei cu urmatoarele caracteristici: - gratar; - capacitate 19 litri; - putere a microundelor 1100 W; - putere a radiatorului quart 1100 W; - 5 trepte de putere; - sistem multiunde; - platou rotativ; - grill. VARIANTA nr. 6 - credit 6.000.000 lei Puteti alege un televizor la pretul de 5.999.000 lei cu urmatoarele caracteristici: - 100 canale; - cautare automata; - meniu pentru limba romana; - joc. VARIANTA nr. 7 - credit 7.000.000 lei Puteti cumpara o combina muzicala la pretul de 6.249.000 lei cu urmatoarele caracteristici: - amplificator 420 W; - egalizator 6 sisteme preselectate; - telecomanda; - tuner - cautare digitala; - 30 memorii; - ceas; - sincronizare; - CD-player; - doua boxe; - bass. VARIANTA nr. 8 - credit 8.000.000 lei Puteti achizitiona un televizor la pretul de 7.999.000 lei cu urmatoarele caracteristici: - 100 canale; - celula fotoelectrica pentru reglarea automata a contrastului si culorii; - cautare automata; - teletext; - bifonic VARIANTA nr. 9 - credit 10.000.000 lei Puteti achizitiona o combina frigorifica de 9.399.000 lei cu urmatoarele caracteristici: - capacitate bruta 280 l - capacitate neta 240 l; - frigider cu o capacitate de 170 litri si congelator cu o capacitate de 60 litri; - functie de dezghetare automata; - freon ecologic; - sistem de aerisire; - control al umiditatii pentru compartimentul de legume si fructe. VARIANTA nr. 10 - credit 15.000.000 lei Puteti cumpara un aparat de aer conditionat la pretul de 14.599.000 lei cu urmatoarele caracteristici: - putere de racire 7000 Btu/ora; - putere de incalzire 7500 Btu/ora; - telecomanda; - greutatea unitatii interioare 7 kg; - greutatea unitatii exterioare 20 kg; - recomandat pentru o suprafata de 22 metri patrati. VARIANTA nr.11 - credit 20.000.000 lei Puteti cumpara o masina de spalat la pretul de 15.999.000 lei cu urmatoarele caracteristici: - incarcare verticala a rufelor; - 800 rotatii pe minut; - consum energetic 500 W/ora; - capacitate spalare 10 kg rufe uscate; - tambur din inox; - triplu jet suplimentar de apa. Corectati-va defectele cu fondul de ten! Cu siguranta, cel mai bun remediu pentru a ascunde unele mici imperfectiuni ale tenului este fondul de ten. Acesta difera in functie de pret, calitate si consistenta. Fondul de ten asa numit "light" are o consistenta foarte usoara. Efectul: atunci cind il folositi, nici macar nu ar trebui sa simtiti ca l-ati aplicat pe fata. Pe linga functia clasica de corectare a imperfectiunilor, fondul de ten va protejeaza si impotriva unor factori daunatori precum caldura excesiva, poluarea, vintul. Ar trebui sa stiti ca acesta este si o ideala baza de machiaj. O data ce l-ati aplicat, fardul de obraz sau de ochi se va fixa mult mai bine.Inainte de a cumpara un fond de ten ar fi bine sa il testati pe o mica portiune de piele. Astfel, veti vedea daca nuanta aleasa vi se potriveste sau daca fondul de ten va provoaca iritatii locale. MARINA ENE In comert veti gasi: Fond de ten Ruby Rose (35 gr.) pret estimativ 35.000 lei - pentru ten normal; - contine aloe vera; Fond de ten cu pudra Max Factor- Sheer Genius (40 gr.) pret estimativ 140.000 lei - recomandabil pentru tenul normal spre uscat; Fond de ten Rimmel (30 ml) pret estimativ 135.000 lei - dureaza 6 ore dupa aplicare; - acoperire medie pina la inalta; - recomandabil pentru piele normala sau grasa; Fond de ten Oriflame (35 ml) pret estimativ 120.000 lei - nu se ia pe haine; - recomandabil pentru piele normala si uscata; - se fixeaza pe piele dupa citeva minute de la aplicare. Rama cu lapte Compania Unilever Bestfoods a lansat la inceputul acestei luni pe piata romaneasca un nou tip de margarina - Rama cu lapte. Cumparatorii pot gasi deja aceasta margarina in majoritatea magazinelor, produsul fiind ambalat la cutie de 500 de grame. Noutatea consta in utilizarea laptelui in compozitie si, in plus, aceasta margarina contine si vitaminele A, D si E. Patronii multor magazine apreciaza ca Rama cu lapte are succes la cumparatori, in ciuda timpului scurt de la lansarea produsului, vinzarile fiind multumitoare. Firma Bestfoods comercializeaza in Romania, din 1998, doua marci de margarina (Rama si Delma). ( V.M. ) [19][pl.dll?rid=expresro] 