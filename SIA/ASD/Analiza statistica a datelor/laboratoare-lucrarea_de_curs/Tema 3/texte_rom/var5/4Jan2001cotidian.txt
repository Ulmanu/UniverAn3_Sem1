 Pentru ca se giugiulea cu nasa, in timp ce nasu' era dupa vin, Marian Constantin si-a petrecut Anul Nou in prapastie Nu pentru toata lumea momentul trecerii in noul mileniu a fost unul fericit. Din cauza unei pasiuni oarecum nefiresti pentru nasa lui, Marian Constantin din Bucuresti a intimpinat mileniul III intr-o prapastie. Plecat impreuna cu mai multi prieteni la cabana unuia dintre ei, aflata la Moeciu de Sus, petrecerea noului an parea a fi plina de bucurii pentru Marian. Ghinionul lui a aparut in persoana lui Petre Daniel, nimeni altul decit nasul sau de cununie. Cu citeva minute inaintea "orei H", Petre a coborit in pivnita pentru a reimprospata rezerva de sampanie. Nu mica i-a fost mirarea cind, intorcindu-se cu bautura, l-a surprins pe Marian intr-un moment de tandrete cu nasa. Fara a mai astepta vreo explicatie, Petre l-a apucat voiniceste in brate pe Marian si, nici una, nici doua, l-a aruncat peste balustrada terasei. Alertati de tipetele nasei, invitatii au pornit in cautarea lui Marian. Spre norocul lui, prapastia era mai mult o vale adinca, astfel ca s-a ales doar cu o sperietura zdravana. MARIUS GUTA O noua trupa de manele a debutat de Revelion la "Terasa Colonadelor" din Constanta "Amore Mio", ultima gaselnita a lui Costi Ionita! Cele doua pustoaice focoase reunite de Costi Ionita sub titulatura "Amore Mio" au debutat in lumea buna din Constanta - leaganul manelelor - cu ocazia Revelionului. Patronul proaspat renovatului restaurant "Terasa Colonadelor", Nicu Terzi, s-a tinut de cuvint si nu i-a dezamagit pe amatorii de surprize care si-au rezervat cu saptamini bune inainte locuri la marea petrecere dintre milenii. Astfel, in afara unui festin gastronomic, invitatii au avut parte si de un reusit program de cabaret, ale carui vedete indiscutabile au fost "fetele lui Costi". Cele trei melodii care erau initial prevazute n-au fost suficiente pentru devoratorii de manele prezenti in numar mare, astfel ca fetele au fost nevoite sa biseze de doua ori. Norocul lor este ca parintele lor spiritual le-a asigurat inca de la lansare un repertoriu destul de bogat. O dovada in plus a succesului celor doua pustoaice este si faptul ca, la inventarul de dimineata, personalul restaurantului a constatat importante lipsuri din gestiune la servetele de masa, care au fost folosite pentru obtinerea de autografe.(R.P.) Pentru ca nu i-a incredintat ultima compozitie, Marcel Pavel s-a suparat pe Ovidiu Komorniyk Pe lista invitatilor care urmau "sa se produca" alaturi de Marcel Pavel la concertul de la Ateneul Roman a fost, initial, si Ovidiu Komorniyk, cel care a contribuit la consolidarea carierei lui Marcel prin "Frumoasa mea", piesa care s-a bucurat de un imens succes la public. Pina la urma, Komorniyk, de altfel prieten bun cu Marcel, a fost taiat de pe lista. Si cum ni s-a parut cel putin suspecta lipsa acestuia de la concertul "Marcel Pavel si prietenii lui" (un foarte reusit show), ne-am interesat si am aflat ce s-a intimplat de fapt. Dupa ce Marcel a fost sceptic atunci cind Ovidiu a promis ca-i va compune o piesa, popularitatea adusa de "Frumoasa mea" pare ca i-a daunat interpretului Marcel Pavel. El s-a suparat ca Ovidiu a compus inca o melodie, cu reale sanse de slagar, pe care o cinta chiar compozitorul, in loc sa i-o incredinteze lui Marcel. Dar nu exista nici un contract din care sa rezulte ca cele mai bune compozitii ale lui Komorniyk trebuie sa fie interpretate de Marcel Pavel. Fara a fi de partea cuiva, trebuie punctat totusi faptul ca, inainte de toate, si Komorniyk este interpret si are tot dreptul sa-si cinte propriile compozitii. (I.M.) Fara sa se teama de cearcane, A.S.I.A.-ticele fac "Nopti albe" Schimbarea de componenta nu pare sa fi afectat in vreun fel activitatea grupului A.S.I.A. Nu conteaza faptul ca in formatie nu mai este Anemona, atit timp cit Alexandra a ocupat locul ramas vacant si s-a integrat repede in rindul A.S.I.A.-ticelor. In noua formula, trupa se pregateste de lansare, fapt care va marca debutul discografic al Alexandrei si cel de-al doilea disc pentru Anca, Sorana si Irina. Albumul, produs de Media PRO Music, va fi lansat pe 18 ianuarie si se numeste "Nopti albe", titlu care sugereaza distractia, muzica lui Adrian Ordean si textele semnate Dinu Olarasu fiind perfecte pentru a provoca starea de buna-dispozitie. (I.M.) Andreea Marin isi face analize la Paris In urma unor probleme de sanatate, Andreea Marin va suferi, pe data de 10 ianuarie, o interventie chirurgicala. Prezentatoarea emisiunii "Surprize, Surprize" se va opera, la Spitalul Floreasca, de piatra la vezica biliara. "Medicii mi-au sugerat si varianta unui tratament medicamentos, dar eu prefer sa ma operez pentru ca vreau ca pina la sfirsitul lunii sa ma pun pe picioare si sa ma apuc de treaba", ne-a declarat vedeta. Pina la data la care este programata interventia chirurgicala, Andreea Marin intentioneaza sa-si faca un control medical in strainatate. "Voi pleca la Paris pentru a incheia o afacere in domeniul publicitatii si voi profita de ocazie pentru a-mi face niste analize generale intr-o clinica privata de acolo". Andreea Marin a constatat ca are probleme cu vezica biliara in urma unei crize suferite chiar in ajun de Craciun. Initial, prezentatoarea a crezut ca are ulcer, dar, in urma unei ecografii, medicii au stabilit ca este vorba despre o problema mult mai grava: piatra la vezica biliara. CLAUDIA VOICU Razboiul divelor din Pro TV a declansat: Scandal la "Playboy" Redactorul-sef, Dan Silviu Boerescu, inlocuit din functie taman dupa rafuiala dintre Raduleasca si Loredana Nici n-a inceput bine mileniul ca "Playboy"-ul nostru cel de toate lunile a inceput sa bolboroseasca a schimbare la nivel inalt. Redactorul-sef al prestigioasei reviste cu nuduri si pretentii literare, scriitorul Dan-Silviu Boerescu, ne-a declarat ca exista oarece "probleme de ordin literar". Aceste asa-zis probleme sint, se pare, o reverberatie a zizaniei Mihaela Radulescu-Loredana Groza generata de un material aparut in ultimul numar al revistei. Atunci, intr-un interviu acordat lui Andrei Gheorghe, cea dintii a catalogat-o pe Loredana drept birfitoare: "Am fost o mare admiratoare a ei, inca din perioada «Buna seara, iubito». Apoi ne-am cunoscut, am avut relatii destul de bune si, de la un moment dat, am inceput sa aud ca ma cam birfeste si, de aceea, relatiile au fost inghetate. Cu toate acestea, ea fiind o mare personalitate a zilei de azi, nu puteam sa n-o invit la «Steaua ta norocoasa». Ca dovada, emisiunea a fost foarte reusita". Replica Loredanei Groza-Boncea a varsat cu naduf gaz pe foc: ca "n-am fost niciodata prietene", ca "este creatoarea de scandaluri numarul 1", ca "ea este o simpla moderatoare si-atit, nu hotaraste cine vine si cine nu in emisiune" etc. Una peste alta, scandalul ar fi putut fi creat de, hai sa le zicem, "scaparile" editoriale ale revistei «Playboy», care au ridicat fustele Pro-ului in vazul lumii. Actualul redactor-sef (fost in devenire) da o alta interpretare, oficiala, a acestor "probleme de ordin literar": "Eu sint critic literar si scriitor, cu 11 carti publicate. Din cauza stresului profesional, am ajuns in situatia de a-mi neglija preocuparile literare. Din acest motiv, am solicitat conducerii trustului o perioada de pauza pentru a-mi termina cartile... Cererea mi-a fost aprobata si, in consecinta, sint detasat temporar in functia de redactor-sef al editurii Pro Gnosis, urmind ca dupa ce imi definitivez cartile sa revin in vechea pozitie". Asta s-ar intimpla in maximum sase luni, apreciaza cel care pleaca si cel care va veni peste jumatate de an. Cu alte cuvinte, «Playboy»-ul literar i-a dat dureri de cap criticului, care tine sa precizeze: "Am fost intii scriitor si-apoi redactor-sef la «Playboy»". Cit despre friiele revistei dupa plecarea scriitorului, acestea se pare ca vor fi predate, "la recomandarea mea" redactorului-sef adjunct, poetul si ziaristul Mihail Galatanu, "cu care am facut echipa inca de la infiintarea revistei si de aceea continuitatea nu va fi afectata". Solicitat pentru comentarii, fostul adjunct, posibilul sef in devenire, a afirmat ca i s-a propus si a acceptat aceasta pozitie. Teoretic, caci un comunicat oficial al Grupului MediaPro nu exista inca. Directorul general al trustului, Mihnea Vasiliu, isi asteapta boss-ul din Thailanda, saptamina viitoare, pentru ungerea capului «Playboy»". OTILIA MIHAILOV, RADU MEIROSU Surprinsi de zapada cazuta in noaptea de Anul Nou, Petrecaretii de la Cabana Voina si-au dezghetat incuietorile de la masini cu coniac Turistii de la Cabana Voina, situata la 25 de km de Cimpulung-Muscel, la poalele Muntilor Iezer si Papusa, au fost luati prin surprindere de zapada cazuta din abundenta in noaptea dintre ani. Dupa un Revelion de pomina, petrecut in compania lui Catalin Maruta, prezentatorul "Trupei de pe Doi" ( TVR 2 - n.r.), oaspetii cabanei au avut parte de primele surprize. Gerul blocase sabotii de frina si incuietorile de la usile automobilelor. Solutia a venit imediat: "taria" neconsumata la masa de Revelion. Cei mai grabiti dintre turisti au luat repede de pe masa sticlele cu coniac si au inceput sa toarne cu grija peste chedere si incuietori. Masura a fost dublata de focuri facute ad-hoc linga masini. In cele din urma, efortul a dat rezultate, musafirii reusind sa deschida portierele autoturismelor personale. Cei mai putin priceputi in ale sofatului au lasat frinele de mina trase si au plecat cu sabotii frinati din cauza gerului. Pentru turistii care n-au vrut sa auda de cai-putere in prima zi a anului, organizatorii le-au rezervat caii pursinge. Si anume: o plimbare cu sania pe drumurile proaspat ninse dintre munti. Pretul accesibil: 10.000 de lei pentru 20 de minute de drumetie la inceput de an. VASILE BRICEAG Au rupt-o romanii cu trecutul? Mileniul doi, facut tandari "Revelionul lui Basescu" - mincare sleita la caserola, cozi la toalete si chinezi Inca din jurul orei 20.00, pavilionul central al Romexpo a fost asaltat de mii de persoane, venite sa-si petreaca noaptea dintre ani alaturi de Traian Basescu. "Revelionul Mileniului" a fost serbat cu mincare rece la caserola, ca in avion, cu cozi interminabile la toaleta pentru dame, cu pocnitori aruncate pe sub mese, cu muzica populara cit cuprinde, cu imbulzeala la focul de artificii, cu bautura din plin. Doamnele au luat cu asalt wc-ul barbatilor Am ajuns la Romexpo putin inaintea orei 22.00. Accesul cu masina s-a facut pe baza unui tichet de parcare. Apoi aveam sa constatam ca aceste tichete, vindute cu doua zile inainte la pretul de 30.000 de lei bucata, au fost o simpla gaselnita a organizatorilor spre a mai scoate un ban: la fel de bine puteai sa intri cu masina si daca nu aveai tichet. In sala am patruns dupa simpla fluturare a biletelor, desi se anuntase ca se va putea intra numai pe baza buletinului de identitate si in urma unor verificari "la singe". Lume asezata cuminte la mesele intinse ca la nunta, cu ochii atintiti pe zecile de Craciunite - animatoare, care se straduiau sa suplineasca spectacolul anuntat sa inceapa la ora 21.00. Prezentatorii se agitau nevoie mare prin preajma scenei, cu desfasuratorul in brate. Spectacolul a inceput cu o ora intirziere. Startul a fost dat de rapsozii teleormaneni care, in citeva minute, au reusit sa adune pe ringul de dans o mare de oameni. Surprinzator, insa, avind in vedere imbulzeala pentru bilete, zeci de mese erau goale. La Revelionul pe care Basescu il promitea numai bucurestenilor, au fost prezenti sute de oameni din toate colturile tarii, precum si cetateni straini, in special chinezi. Cu toate ca au fost mobilizati in sala zeci de jandarmi, gardieni publici si trupe de la fortele speciale, unii petrecareti nu s-au sfiit sa arunce cu pocnitori pe sub mese. Chiar inainte de miezul noptii. Doamnele care au avut nevoie la toaleta au stat chiar si o ora la coada. Cele mai indraznete au luat cu asalt toaleta barbatilor. Bautura din belsug La capitolul mincare, lucrurile au fost clare: meniul a fost departe de cel cu care s-a laudat Basescu. Totul a fost servit la caserola, ca in avion. Numai cei flaminzi cu adevarat au devorat mincarea asa, rece si sleita, fapt pentru care chelnerii nici nu s-au mai obosit sa aduca la toate mesele meniul complet. In schimb, bautura a fost din belsug. A ramas si pentru acasa: cei mai multi au plecat cu sacosele pline de sticle cu bere sau cu vin. Distractia insa a fost la ea acasa. Mesele au stat mai tot timpul goale, pentru ca cei mai multi petrecareti s-au zbintuit pe rigul de dans: cu fetele de la Andre, Exotic, cu rapsozii din Teleorman, sau cu Luminita Anghel, si cu baietii de la Pro Consul, Latin Expres si Foisorul de Foc. Chiar si chelnerii serveau in ritm de dans. La miezul noptii, la usi s-a creat imbulzeala: toata lumea se grabea sa iasa afara si sa priveasca focul de artificii. Lipiti de peretele pavilionului sau inghesuiti in multime, bucurestenii au admirat focurile bengale timp de mai bine de 20 de minute. Senzatia trecerii in noul mileniu a constituit-o saltul celor patru parasutisti de la Aeroclubul Roman. La doua secunde dupa miezul noptii, temerarii au aterizat in fata Romexpo, printre artificii, planind de la o inaltime de 1000 de metri. In sala, la miezul noptii, coada s-a mutat la masa primarului Basescu: bucurestenii s-au calcat pe picioare ca sa apuce sa dea noroc cu edilul-sef. MONA STOICA Iliescu a inceput 2001 cu o pauza Dupa ce si-a petrecut Revelionul acasa, impreuna cu niste cunostinte, ostenit de agitatia de dinaintea instalarii sale la Cotroceni si a guvernului, Iliescu si-a luat concediu de odihna pina pe 8 ianuarie. El nu a mai dat pe la Cotroceni, de la sfirsitul anului trecut si nu va pleca, deocamdata, din Bucuresti, preferind sa se odihneasca acasa. Nu sint excluse mici escapade la resedintele oficiale puse la dispozitia sa, la Sinaia si la Scrovistea Premierul Adrian Nastase a petrecut ultimul Revelion al mileniului la Predeal, alaturi de familie. Prima vizita din noul an a primit-o din partea presedintelui PSDR, Alexandru Athanasiu. Aflat la Poiana Brasov in compania singurului ministru al partidului, Athanasiu a dat o fuga la Predeal pentru a ciocni, dupa ora 24.00, o cupa cu sampanie cu liderul PDSR Liderul PNL, Valeriu Stoica, a mers si el la munte, de unde s-a intors cu regretul ca a schiat "din pacate, mai mult printre pietre". Stoica a facut Revelionul alaturi de sotie si fiica, la Sinaia, iar in cautarea zapezii a dat o fuga in Poiana Brasov. CRISTINA SOFRONIE, CRISTIAN OPREA Aruncind petarde pe ferestrele deschise, Bucurestenii au petrecut de le-au sarit ochii Peste cinci sute de bucuresteni au ajuns la Spitalul de Urgente Oftalmologice in noaptea de Revelion din cauza petardelor. "Garda de Revelion a fost cea mai ingrozitoare din cite am avut vreodata. Am avut intre 50 si 70 de consultatii pe ora. Majoritatea pacientilor prezentau plagi oculare extrem de grave. Din cele 12 persoane internate, sapte au fost operate de urgenta. Sansele lor de a vedea ramin extrem de reduse", a declarat directoarea Spitalului de Urgente Oftalmologice, dr. Monica Pop. Unul dintre cele mai grave cazuri care a necesitat interventie chirurgicala a fost cel al unui sofer profesionist in virsta de 40 de ani, care a coborit din bloc, in momentul cind alarma masinii sale a inceput sa sune. Barbatului i-a explodat o petarda in fata si a ramas fara un ochi. O alta persoana a fost ranita de o petarda care a fost aruncata pe geam in locuinta, iar unui baiat de 20 de ani i-a sarit in ochi un corp strain din metal, dupa explozia unei petarde. Ieri, Camera de garda a spitalului continua sa fie asaltata de victime ale pocnitorilor. Sorin Badea, in virsta de opt ani, este una dintre victime. "In noaptea de Revelion, am dat foc la o petarda defecta care a explodat foarte repede, inainte sa apuc s-o arunc. Nu-mi mai aduc aminte decit ca a inceput sa-mi curga singe din ochi", povesteste baiatul. Dr. Monica Pop este de parere ca ar trebui sa se acorde mai multa atentie comertului ilegal cu petarde, in conditiile in care oamenii pot ramine infirmi pe viata. GETA ROMAN Cioburile sticlelor de sampanie "au dezumflat" utilajele REBU Peste 25 de tone de gunoaie, in special cioburi de la sticlele de sampanie si resturi de petarde, au fost adunate de societatile de salubritate din "zonele fierbinti" ale Revelionului bucurestean. Intr-un timp record, 67 de gunoieri au facut luna in urma celor care s-au distrat in Piata Universitatii, Piata Revolutiei si la Romexpo. Paul Ifrimache, director la firma ROSAL, ne-a precizat ca in zona Universitatii au fost trimise, in dimineata zilei de 1 ianuarie 2001, doua masini, o gunoiera si o basculanta. 20 de angajati au strins, din perimetrul Universitate-Magazinul Unirea - Bd. Elisabeta - Piata Rosetti, peste noua tone de gunoaie, in aproape sase ore. Actiunea de curatare a Pietei Revolutiei a durat ceva mai mult, aproximativ opt ore, ne-a declarat Stefan Florea, seful dispeceratului REBU: "Noi am vrut sa intram in piata imediat ce s-a terminat spectacolul, dar a fost imposibil din cauza cioburilor. Ne-am apucat de curatenie abia la ora 6.00. Chiar am avut nesansa ca un autotractor sa ramina in pana pentru ca cioburile au perforat cauciucurile". Pentru a stringe cele 10 tone de gunoaie din Piata Universitatii si zonele adiacente, REBU a trimis la fata locului doua tractoare, doua autogunoiere, 12 autoperii si 40 de muncitori. Plugurile au impins mizeria, iar oamenii au urcat-o cu lopata in masini. Zona Romexpo a fost salubrizata tot de salariatii REBU. Intrucit organizatorii au dat si ei o mina de ajutor, cele cinci tone de gunoaie au fost strinse in mai putin de patru ore. IULIANA ANGHEL EUGENIA MIRCESCU 26 de bucuresteni au incercat sa se sinucida In perioada Sarbatorilor de iarna, Serviciul de Ambulanta al Municipiului Bucuresti a fost solicitat in peste 4.000 de cazuri, a declarat ieri dr. Lucia Oana, sef serviciu in cadrul SAMB. "Cele mai multe dintre acestea, in medie peste o suta pe zi, au venit de la persoane care nu au respectat regimul alimentar, suferind de ulcer, cu colici biliare sau cu probleme hepatice anterioare", a precizat dr. Oana. Cum era de asteptat, numarul tentativelor de suicid in aceasta perioada a crescut, astfel incit, intre 30 decembrie 2000 si 2 ianuarie 2001, au fost inregistrate 26 de tentative (cite noua pe 30 si 31 decembrie si cite patru pe 1 si 2 ianuarie). "Persoanele implicate in aceste cazuri aveau intre 16 si 60-70 de ani, in cele mai multe cazuri fiind vorba de femei", a spus dr. Oana. "Ambulanta a fost foarte solicitata cu ocazia acestui Revelion pentru numeroase accidente de circulatie. Aceasta se explica prin faptul ca foarte multe persoane au petrecut pe strada, ceea ce in anii trecuti nu prea se intimpla", a mai precizat dr. Oana. Tot de pe strada, ambulanta a adunat, in noaptea de Revelion, 20-30 de persoane ranite cu cioburi de sticla, multi cazuti pe motiv de ebrietate, persoane in come alcoolice si arsi de explozia petardelor, "cazuri cu mult mai multe si mai grave decit anul trecut", a spus dr. Lucia Oana. TATIANA DABIJA Animal X se apara de fotografi cu un bodyguard La o ora dupa intrarea in 2001, pe scena Antenei 1 din Piata Universitatii au evoluat baietii de la Animal X. Cu parul proaspat vopsit in culorile pe care le stim de cind s-au lansat, cei trei baieti n-au avut probleme cu gerul, stilul lor de dans combatind cu succes frigul de afara. Partea amuzanta legata de Animal X este ca au venit insotiti de un bodyguard care a avut o singura grija: sa nu faca nimeni poze baietilor. In rest, ei nu s-au ferit de atingerile fanilor si n-au fugit de autografe, demonstrind prin concertul pe care l-au sustinut ca sint adevarati profesionisti.(I.M.) In Piata Revolutiei si Piata Universitatii, Revelion sub stropi de sampanie, ploaie si zapada Noul mileniu i-a gasit pe bucuresteni in strada, cei mai multi inghesuindu-se in preajma scenelor amenajate de Pro TV in Piata Revolutiei si de Antena 1 in Piata Universitatii. Peste 100.000 de suflete au asteptat cu nerabdare sa prinda numaratoarea inversa care marca intrarea in anul 2001, inceputul unui secol si al unui mileniu. Sarbatoarea a inceput cu mult inainte de miezul noptii. Veselia i-a cuprins pe cei mai multi petrecareti. Bubuiturile petardelor si pocnitorile dadeau impresia ca ne aflam in prima linie a unui front. Ca sa treci de la o scena la alta, iti trebuia mult curaj. In stinga si in dreapta exploda, din cinci in cinci secunde, o alta "grenada". Cu cit ne apropiam de momentul "zero" al Revelionului, nerabdarea crestea, urletele multimii concurau cu vocile artistilor care evoluau pe scena, pocniturile se inteteau, cerul se acoperea treptat de o perdea multicolora de lumini, mirosea a "praf de pusca". Sampaniile au inceput sa curga cu putin timp inainte de ora 0.00, semn ca nerabdarea atinsese punctul maxim. Cinci... patru... trei... doi... unu... zero... "La multi ani, 2001!", a strigat multimea intr-un singur glas. Dopurile altor sticle de sampanie au inceput sa sara. Lumini puternice s-au atintit, in acelasi timp, asupra Palatului regal, asupra Hotelului Hilton, asupra Ateneului Roman. In Piata Revolutiei, in acordurile "Ciuleandrei" si "Perinitei" s-a format o hora mare. In mijloc, petrecaretii au inceput sa arunce cu sticle goale si pocnitori. Deasupra capetelor - o mare de culori desenata de jocul focurilor de artificii. Un spectacol feeric, ca-n filmele lui Walt Disney. Am lasat in spate piata unde rasuna vocea Mariei Tanase si ne-am indreptat spre cealalta estacada, din fata Teatrului National. In Piata Universitatii, aceeasi atmosfera, insa alt ritm: Trupa pe butoaie isi accelera tam-tam-ul. Veniti cu mic, cu mare, tineri si batrini, perechi si familii, cu copiii sau cu ciinii de casa, bucurestenii au intrat in noul mileniu sub stropi de sampanie. Sticlele golite izbite de pamint au incheiat solo-ul tobelor. Atmosfera i-a cuprins si pe cei care-si petreceau Revelionul la restaurantul "Planet Diner", din apropierea Pietei Universitatii, transformind miniterasa localului in ring de dans. Dimineata i-a prins in plina petrecere. Acordurile celor de la Ro-Mania au fost inlocuite de ploaie. Obositi, oamenii s-au indreptat incet, incet spre casele lor. Au ramas la fata locului doar cioburile, hirtiile pocnitorilor si urmele focurilor de artificii. Mizeria a fost acoperita, mai apoi, de primii fulgi de nea ai mileniului trei. IULIANA ANGHEL EUGENIA MIRCESCU Revelionul - bucuria borfasilor In Bucuresti, trecerea intr-un nou mileniu nu a fost lipsita de evenimente nedorite. Politistii au cercetat peste 200 de infractiuni (in general furturi, tilharii sau accidente rutiere) care s-au petrecut in intervalul 31 decembrie 2000-1 ianuarie 2001. In ciuda faptului ca zeci de persoane au suferit vatamari corporale din cauza petardelor, iar strazile Capitalei au fost "pavate" cu cioburi de sticle sparte, doar 10 persoane au fost sanctionate pentru tulburarea ordinii publice de catre politistii Sectiei 25. Chinezul Zhi Wen Zhou, impuscat de conationali Un cetatean chinez a fost impuscat in plina strada, la numai doua ore dupa trecerea in anul 2001. Zhi Wen Zhou, in virsta de 24 de ani, patronul unei firme din Oradea, se afla impreuna cu doi amici pe Strada Tamioarei, din cartierul Colentina. La un moment dat, in zona au aparut alti chinezi, inarmati cu pistoale. Agresorii au tras citeva focuri de arma spre Zhou. Acesta (ranit de un glont in antebratul drept) a incercat sa se apere, tragind la rindul sau spre agresori citeva focuri cu un pistol cu gaze. Apoi, atacatorii au fugit cu un autoturism Dacia de culoare gri metalizat. Victima a fost internata la Spitalul de Urgente "Floreasca". Politia si Parchetul incearca sa ii identifice pe autori. Un iordanian a fost jefuit la volanul Mercedesului sau Un cetatean iordanian rezident in Bucuresti, Mahnud Abu Tahdun Samera, in virsta de 19 ani, a fost jefuit de catre doi necunoscuti duminica seara, in timp ce se afla la volanul masinii sale, un autoturism Mercedes inmatriculat cu numarul B-95-HAM. Samera avea masina parcata pe str. Turda. S-a urcat la volan, pregatindu-se sa plece. Insa nu a apucat nici macar sa porneasca motorul: un individ i-a spart geamul portierei din dreapta-fata si i-a sustras o geanta (continind doua telefoane mobile, 2.500.000 de lei si acte personale) care se afla pe scaun. In acelasi timp, un alt tilhar a blocat usa soferului, impiedicindu-l pe iordanian sa iasa din masina. Apoi, tilharii au disparut. Cazul este cercetat de politistii Sectiei 4. "Contondente" intre milenii In primele doua zile ale acestui an, politistii s-au confruntat cu 23 de infractiuni de natura judiciara (omoruri, vatamari corporale grave, violuri, lovituri cauzatoare de moarte, tilharii). Pe 31 decembrie, in jurul orei 17.00, Mihai Garbea, 33 de ani, din comuna Caucesti, judetul Bacau, si-a luat la bataie soacra. Dupa ce a consumat bauturi alcoolice, barbatul a lovit-o in cap pe Janeta Tudoriu, 69 de ani, cu un corp contondent. Dupa o noapte in care a petrecut pe cinste, Alexandru Brezeanu, in virsta de 42 de ani, din comuna Spantov, judetul Calarasi, a fost cuprins, catre dimineata, de gelozie, si si-a ucis fosta sotie. Luni dimineata, barbatul a luat un cutit si l-a infipt in gitul Rodicai Ghencea, 24 de ani. Tinara a murit pe loc iar Alexandru Brezeanu este cercetat in stare de arest preventiv. Tot in prima zi a acestui an, in jurul orei 14.30, in comuna Pienari, judetul Neamt, Benone Dolcan, in virsta de 30 de ani, aflat in stare de ebrietate, l-a lovit cu o bita pe Constantin Boscodeala si i-a rupt splina. ALINA GRIGORE Politistii - "vinati" cu petarde Aruncarea petardelor dupa politisti - distractia suprema a pustimii din Capitala. In ultima zi a anului trecut, peste tot vedeai zburind petarde si auzeai bubuiturile lor. In dupa-amiaza zilei de 31 ianuarie, politistii care treceau prin fata magazinului Big Berceni au devenit tinta predilecta a copiilor. In fata sau in spatele oamenilor in uniforma explodau pocnitorile. Politistii se opreau, se ascundeau dupa un pom, dupa o cabina telefonica sau dupa un zid, asteptau sa se opreasca vacarmul, apoi isi continuau drumul. Nu pentru mult timp, deoarece artileria pustimii intra iarasi in actiune. Alte petarde, alte bubuituri, alte retrageri. Jocul de-a razboiul s-a sfirsit abia la coborirea intunericului, cind plozii au decis sa-si petreaca Revelionul in centrul Bucurestiului, la spectacolele in aer liber. EUGENIA MIRCESCU Revelionul a adus noi sortimente de vin: Muscat de 1.000 de ani si Feteasca de un secol Pentru ca le-au ramas cantitati destul de mari de bauturi alcoolice nevindute, unii dintre proprietarii de buticuri si magazine au fost nevoiti sa adopte masuri radicale. Cea mai interesanta oferta a venit din partea proprietarului unui butic de pe Nerva Traian. Sesizind apetitul sporit al populatiei chiar si a doua zi dupa Revelion, acesta a pus in vinzare doua sortimente de vin carora putini le-ar putea rezista: "Vind vin vechi! Muscat de 1.000 de ani si Feteasca de un secol. Preturi fara concurenta", suna anuntul din afisul lipit in vitrina buticului. "Am incercat ca, in acest fel, sa mai scap de vinul ramas nevindut, dar se pare ca oamenii si-au facut deja plinul, caci nici macar aceasta oferta nu i-a tentat prea mult", ne-a marturisit proprietarul magazinului. MARIUS GUTA Calugarii de la Dervent au inceput anul cu Slujbe anti-diavol Calugarii de la Manastirea Dervent, din judetul Constanta, au intimpinat Anul Nou in rugaciune si priveghere pentru sarbatoarea Sfintului Vasile cel Mare, de a doua zi, cind preotii citesc moliftele sfintului, cele mai puternice rugaciuni din Biserica crestina. Pentru locuitorii manastirii, Revelionul nu este un prilej de petrecere. Ca in toti anii, dupa masa de seara, la care s-au servit preparate din peste - singura carne care se consuma aici - si dulciuri, ei si-au urat "La multi ani", dupa care s-au pregatit pentru slujba. Rugaciunile Sfintului Vasile protejeaza cel mai bine Sarbatoarea Sfintului Vasile, din ziua de Anul Nou, este una dintre cele mai importante din intregul an. In aceasta zi, preotii, pregatiti special, rostesc rugaciunile de exorcizare care indeparteaza diavolul. Intr-un fel, toti crestinii sint exorcizati inca de la inceputul vietii, prin botez. Blestemele si farmecele, existente in realitate, sint indepartate prin moliftele Sfintului Vasile cel Mare. Aceste molifte sint, de fapt, un "blestem" adresat diavolului in numele lui Dumnezeu. Preotii de la Dervent sint recunoscuti pentru slujbele de exorcizare pe care le savirsesc. In prima zi a anului 2001 ei au citit moliftele pentru crestinii veniti aici din satele din apropiere, dar si din alte zone ale tarii. In decursul anilor, la Dervent si-au gasit sanatatea, linistea si echilibrul sufletesc sute de persoane care au participat la asemenea slujbe. Una dintre aceste persoane se numeste Elena, de 35 de ani. Cu citiva ani in urma, am intilnit-o la Dervent. Comportarea ei nu lasa sa se intrevada nimic din ceea ce urma sa se intimple in timpul citirii Moliftelor Sfintului Vasile cel Mare. Cind preotul Andrei, actualul staret al manastirii, se apropia de ea, incepea sa latre, sa scoata sunete asemanatoare unor rigiituri. Dupa ce parintele i-a acoperit capul cu patrafirul, Elena a inceput sa urle, cu o voce care nu-i apartinea, sa rosteasca cuvinte ciudate, insulte la adresa preotului, a Sfintei Cruci si a sfintilor. Muschii fetei i se contractasera, schimonosindu-i infatisarea, iar cei ai picioarelor erau ravasiti de parca iar fi umblat serpii pe sub piele. Respiratia ii devenise grea. Erau momente cind preotul trebuia sa reziste unor atacuri nevazute, din partea unor forte ce bintuiau trupul si sufletul acestei femei. Aceeasi voce dogita, care venea din interiorul sufletului chinuit al femeii, striga: "Nu ne place tamiia!"; "Nu o lasam pe Elena!"; "Nu e buna anafura!" "Nu o lasam, nu o lasam pe Elena!". Dupa slujba, cind preotul a stropit cu aghiasma, picaturile racoritoare care o atingeau produceau senzatia unor violente arsuri. Elena a sfirsit intr-un lesin. Cind si-a revenit, nu si-a amintit nimic din ceea ce i se intimplase. Astazi, femeia este complet vindecata. Ea s-a calugarit si s-a retras intr-o manastirea din Moldova. Dupa cum spune traditia, oamenilor carora le-au fost citite rugaciunile Sfintului Vasile cel Mare in prima zi a anului nu li se va mai intimpla nimic rau in tot restul anului, familiile, bunurile si animalele lor vor fi protejate de necurat. Din acest motiv, in aceasta zi, se afla la Dervent zeci si zeci de persoane din intreaga tara. DUMITRU MANOLACHE La show-urile difuzate de trei televiziuni, aventuri de prezentator, la inceput de mileniu Gianinei Corondan i s-a descusut rochia In noaptea de Revelion, la cumpana dintre milenii, trei posturi de televiziune (ROMANIA 1, ANTENA 1 si PRO TV) s-au intrecut sa organizeze si sa difuzeze spectacole sustinute de cele mai bune formatii din tara. Pentru telespectatorii care au butonat telecomanda pina s-au sters cifrele, acest maraton muzical nu a fost tocmai de bun augur. Si asta pentru ca formatiile care au concertat au fost cam aceleasi, spre disperarea romanilor care au stat acasa pe 31 decembrie, alegind varianta unei distractii ieftine, adica televizorul. Dar, haideti sa va spunem citeva lucruri despre prezentatorii acestor show-uri, ceea ce nici cel mai bun cameraman n-a reusit sa surprinda. Lui Dan Negru i-a fost ciuruita masina Dan Negru si Gianina Corondan, prezentatorii Revelionului 2001 care a fost realizat la Pavilionul ROMEXPO, difuzat de postul de televiziune ROMANIA 1, au trait cu tensiunea peste cea normala. Si, cum sa nu innebuneasca bietul Dan cind si-a gasit, dupa petrecere, masina (Renault Clio) ciuruita de petarde si artificii? "Am avut proasta inspiratie de a-mi parca masina chiar linga Pavilionul ROMEXPO, asa ca ma va costa reparatia cam un sfert din banii pe care i-am primit pentru prestatie, mai precis citeva sute de dolari. Ca sa nu mai pun la socoteala si faptul ca am simtit ca se invirte pamintul cu mine pe la ora 24.00, cind un stilp de sustinere a scenei ce a fost amenajata afara a inceput sa se zdruncine, sub greutatea celor care au urcat linga noi. Ea fusese construita fara prea multe calcule, asa ca eu si primarul Capitalei, Traian Basescu, era sa o patim cind pe scena au urcat sa ne felicite zeci de petrecareti. Gianina Corondan s-a dopat cu energizante Pentru a se pastra in forma, mai bine zis treaza, Gianina Corondan a baut Redbull (bautura energizanta) toata noaptea, caci nu este de colo sa prezinti nonstop un spectacol de opt ore. Iar rochia rosie pe care a ales sa o poarte a cedat pe la cusaturi, exact dupa ce a terminat de cintat alaturi de formatia QUARTZ. Dupa nebunia de spectacol, cind Dan si Gianina s-au asezat pe scaune, morti de foame si au vrut sa guste din aperitivele lui Basescu, si-au dat seama ca ele erau deja compromise, caci fusesera garnisite cu confeti, asa ca au lasat-o balta. Totusi, a fost o noapte pe cinste, caci aventurile si intimplarile de genul acesta transforma intotdeauna o petrecere intr-un chef pe cinste, la care precizam ca au participat peste 5.000 de romani. Marti dimineata, Horia Brenciu a plecat in S.U.A. Horia Brenciu, amfitrionul show-ului din Piata Universitatii, a avut buna inspiratie de a se imbraca gros, iar in pauze a baut cafea fierbinte. El a prezentat acest spectacol in fata a peste 100.000 de oameni dornici de a intimpina noul an in strada, cu o sticla de sampanie si muzica autohtona. Horia Brenciu s-a simtit cam stresat de marea de oameni, dar, in cele din urma, si-a pus pe cap o casca de pompier si a dansat alaturi de baietii de la 3rei Sud-Est. El s-a declarat fericit ca nu au avut loc incidente. A stat linga scena pina cind i-a vazut plecati atit pe jandarmi, cit si pe doctorii de pe ambulante. Iar marti dimineata, Horia a plecat in S.U.A, fara sa ne lase si coordonatele. Si-a luat insa bilet dus-intors, asa ca pe data de 8 ianuarie il veti reintilni in calitate de prezentator al emisiunii matinale "'Neata". Dupa spectacol, vedetele PRO TV au chefuit intr-un cort La spectacolul din Piata Revolutiei, maestrii de ceremonii Andrei Gheorghe, Mihai Calin, Andi Moisescu si Florin Calinescu au vazut strinsi la un loc tot felul de oameni, de diferite categorii sociale, de la cucoane pina la motociclisti care au dansat la bustul gol. Dupa incheierea show-ului, cele patru vedete PRO TV au continuat petrecerea intr-un cort amenajat linga scena. Meniul a fost compus din vin rosu si mincaruri traditionale romanesti. Virtuozii de la taraf au avut o masa rezervata chiar linga cea a lui Calinescu, asa ca va lasam sa va imaginati ce petrecere a fost. SIMONA ECOVOIU Petarde cu bucluc A ramas fara trei dinti din fata Liviu Catalin Ionascu, 13 ani, din Craiova, a ajuns in noaptea de Anul Nou la Spitalul Judetean Dolj, unde medicii au constatat ca are trei dinti rupti. Pustiul a fost agresat de doi tineri, pe care ii cunoaste din cartier, despre unul dintre ei stiind ca se numeste Alin. Liviu spune ca, la ora 2.00, a aruncat citeva petarde in fata blocului pentru a vesti noul mileniu. Cei doi agresori l-au luat la bataie pe motiv ca ar fi spart un geam si pocniturile petardelor i-au speriat. (Ion Spanu) Taiat de tren In ultima zi a anului trecut, vilceanul Gheorghe Surlea, in virsta de 44 de ani, a fost taiat de trenul 2075 Piatra Olt - Rimnicu Vilcea, la pasajul de cale ferata din cartierul Ostroveni. In timp ce statea cu masina la bariera, omul a vazut niste pusti care incercau sa-i arunce petarde pe masina. Ca urmare, a lasat motorul pornit si a alergat peste linia ferata sa-i prinda, dar nu a reusit. La intoarcere a fost calcat de tren si a decedat pe loc. (Mirela Manu) La Brasov, pe scena din Piata Sfatului, Andreea de la Exotic si Florentina de la Evrika s-au trezit cu petarde in decolteu In Piata Sfatului din Brasov, la Reveliunea organizata de PRO TV, printre cei care au evoluat in fata publicului au fost si fetele de la Exotic si Evrika. Exaltati si dornici de distractie, cei din public si-au manifestat bucuria aruncind cu petarde pe scena. Si cum bucuria unora e ghinionul altora, Andreea Banica (Exotic) si Florentina (Evrika) s-au trezit cu petarde care le-au explodat chiar in costume. Din fericire, chiar daca hainele de scena s-au dus, fetele au fost fericite ca nu s-au ales cu rani. Micile ghinioane nu s-au oprit insa aici. In timpul recitalului Exotic, cel care a deschis petrecerea din Piata Sfatului, Claudiei, bruneta focoasa a trupei, i s-a rupt costumul. N-a fost prea grav, iar multi spectatori au ratat intimplarea, pentru ca interpreta a evitat sa-si mai expuna partea dorsala. Si in ce priveste Evrika, ghinioanele au continuat. Mulatra trupei, Doras, a avut probleme cu coditele ei gen afro, care i s-au incurcat si i s-au agatat de hainele pe care le purta. In rest, totul a decurs bine si fetele nu au ezitat sa se fotografieze cu jandarmii care au asigurat paza scenei si sa se distreze pe cinste. (I.M.) Coada la restaurante, in Poiana Brasov Poiana Brasov a devenit neincapatoare cu trei zile inainte de trecerea in noul mileniu. Toate locurile erau deja ocupate, statiunea brasoveana devenind un furnicar. Cum zapada se lasa asteptata, amatorii de schi, dar si ceilalti turisti s-au multumit, timp de doua zile, sa se plimbe si sa umple restaurantele si circiumile. Afluxul de clienti a fost atit de mare, incit in fata restaurantelor s-au format, pur si simplu, cozi. La "Coliba haiducilor", pentru a nu se plictisi, clientii care asteptau politicos sa le vina rindul "se tratau" cu tuica fiarta. «Stam ca la "varice"», comentau cu umor turistii care reusisera sa intre in restaurant. Ospatarii observau vigilent orice gest, astfel incit, dupa ce terminai de inghitit ultima imbucatura, erai intrebat pe un ton ce nu admitea replica daca mai servesti ceva sau doresti nota. La Stina Turistica mesele erau rezervate pentru doua zile. "Ne-am plimbat in disperare si am fost prin circiumi. Ce era sa facem, daca nu este zapada", ne-a spus un turist venit tocmai din Oradea. Parcarile erau ticsite. Cum pe 1 ianuarie a nins in Poiana, pirtiile au fost luate cu asalt, iar restaurantele s-au golit. Caderea zapezii a produs bucurie si turistilor care se refugiasera in Brasov. De cistigat au avut si taximetristii cu comenzi peste comenzi pentru Poiana Brasov. FLORIAN BICHIR Primii nascuti ai noului mileniu Un baiat "a dat buzna" pe lume la cinci minute dupa miezul noptii Ileana Ionescu, in virsta de 32 de ani, din comuna prahoveana Goronet Cricov, a nascut la numai cinci minute de la trecerea in anul 2001. Deocamdata, Ileana nu s-a gindit la numele pe care il va purta micutul, pentru ca nu credea ca il va aduce pe lume chiar in primele minute ale noului an. Urmatorul copil a fost o fetita nascuta de Veronica Bogdan, in virsta de 26 de ani, din Ciorani, la ora 1.55, si a avut o greutate de 3,2 kg. (Violeta Stoica) l In prima zi a noului mileniu, la maternitatea Spitalului Judetean Alba au nascut cinci femei. Livia Tasala, 26 de ani, din Alba Iulia, a nascut o fetita de 2,950 kg imediat dupa miezul noptii, la ora 0.10. Spre dimineata, la ora 4.15, Diana Popa, 20 de ani, a nascut o fetita de 3,1 kg. In cursul zilei, alte trei femei din Alba Iulia au adus pe lume trei baieti. (Lucian Dobrater) Primul bucurestean al mileniului Primul copil venit pe lume in ziua dintii a noului mileniu in Capitala a fost un baietel de 3,400 kg pe care parintii au decis sa-l numeasca Florin Daniel. El s-a nascut imediat dupa miezul noptii, la ora 0.05, in Spitalul de Obstetrica-Ginecologie Filantropia. "Calculele pe care le facusem nu aratau ca o sa se intimple chiar in noaptea de Revelion. Durerile au inceput din ziua de 31 decembrie, pe la ora 17.00, insa nimic n-a mai contat cind am vazut ca am un baietel frumos si sanatos", ne-a spus Marilena Ciprian, fericita mama. Primul copil al anului din Bucuresti va fi botezat de fostul antrenor secund al echipei Rapid, Nae Manea. In aceeasi noapte, la Filantropia s-a inregistrat un numar record de nasteri: patru baieti si doua fete. "Toti copiii sint sanatosi, cintaresc intre 2,500 si 3,800 kg, doi nascindu-se prin cezariana", ne-a declarat directorul Spitalului de Obstetrica-Ginecologie Filantropia, dr. Petru Mercut. Noaptea de Revelion a fost "bogata" in nasteri si la alte maternitati din Capitala. La Spitalul "Prof. Dr. Panait Sirbu" au venit pe lume cinci copii, doi baieti si trei fete, dintre care doi prin cezariana, in timp ce la Spitalul Universitar s-au nascut trei copii, doi baieti si o fata, toti cintarind peste 3,500 kg. (Geta Roman) 20 de grade Celsius in luna lui Gerar Meteorologii ne-au anuntat ca luna ianuarie va prezenta fluctuatii termice insemnate, dominanta fiind vremea calda. Prognoza arata ca, totusi, in centrul tarii temperaturile vor fi mai scazute decit cele obisnuite. Cantitatile de precipitatii se mentin deficitare in cea mai mare parte a tarii. Doar la munte si in nord-vestul tarii este posibil sa cada mai multe precipitatii decit in mod normal. Specialistii din INMH sint de parere ca poleiul va fi cel mai frecvent fenomen. Acesta are toate sansele sa se formeze pe intreg parcursul lunii. Prognoza pe ianuarie delimiteaza patru intervale caracteristice. Astfel, pina pe 8 ianuarie, temperaturile minime ale aerului vor fi cuprinse intre minus 8 grade C si 0 grade C, izolat mai coborite in depresiuni si mai ridicate pe litoral. Valorile maxime se vor situa intre minus 2 grade Celsius si 8 grade Celsius, mai ridicate in sud-vest. Precipitatiile vor fi semnalate doar in sudul si vestul tarii, unde vor cadea ploi si burnite slabe. Urmeaza apoi un interval de trei zile cind vremea se va raci incepind cu nord-vestul tarii. Cerul va fi variabil si vor cadea precipitatii temporare la inceput sub forma de ploaie si lapovita, apoi vor predomina ninsorile in toata tara. Din 12 ianuarie si pina pe 21 ianuarie, vremea va deveni iarasi frumoasa, dar geroasa noaptea si dimineata, mai ales in centrul si nordul tarii. Temperaturile minime vor fi cuprinse, spre sfirsitul intervalului, intre minus 14 grade C si minus 4 grade C, mai scazute in nordul si centrul tarii, unde acestea pot cobori sub minus 20 de grade C. Din 22 ianuarie si pina la sfirsitul lunii, cerul va fi mai mult acoperit de nori in sudul si estul tarii, unde va ninge slab in primele zile. In zonele joase, mai ales in primele zile, noaptea si dimineata se va semnala ceata. In Bucuresti, meteorologii prognozeaza ca din data de 9 ianuarie vor cadea precipitatii temporare sub forma de ploaie care se va transforma in lapovita si ninsoare. Cele mai scazute temperaturi din aceasta luna se vor inregistra in intervalul 12 ianuarie-21 ianuarie, cind termometrele vor arata valori de minus 10 grade C. In ultimele zile ale acestei luni, bucurestenii vor avea parte iarasi de o ninsoare slaba urmata de ploaie, care va favoriza producerea poleiului. (E.M.) Barbatii din Satu Mare, maltratati de neveste! Potrivit unui sondaj de opinie mai putin obisnuit, realizat recent de cotidianul "Universul Informatiei'' din Satu Mare, peste 20 la suta din barbatii din acest oras sustin ca sint maltratati de neveste. Esantionul pe care a fost realizat sondajul este de 1.214 subiecti. Cei mai expusi violentei nevestelor sint barbatii cu virste cuprinse intre 45 si 60 de ani, iar cei mai feriti s-au dovedit a fi tinerii intre 20 si 30 de ani. Acelasi sondaj releva ca 20 la suta din barbatii intervievati au fost batuti cel putin o data de sotie, iar 35 la suta au incasat macar o data o palma de la neveste. Sase la suta din cei care au fost batuti de sotii au fost spitalizati. Ceea ce este si mai interesant e faptul ca doar 2 la suta din sotii care incaseaza frecvent bataie de la neveste au curajul sa introduca si actiune de divort. Mai mult, sotii batuti sint in familiile lor mai buni bucatari decit nevestele. De asemenea, 8 la suta din ei s-au lasat de fumat, iar restul fumeaza pe balcon, nevestele nepermitindu-le sa pufaie in casa. (Rompres) Un serial romanesc care se termina repede Antena 1 va difuza, incepind cu aceasta duminica, de la ora 18.00, un serial romanesc in patru episoade, "Marele razboi", a carui regie este semnata de Sergiu Nicolaescu. Filmul, o epopee a razboiului dus de Romania in anul 1917, prezinta societatea acelor vremuri, aflata in razboi si care incearca sa-si construiasca o noua identitate. Cele patru episoade aduc in prim-plan cite un eveniment important al perioadei respective, motiv pentru care fiecare dintre ele are un titlu diferit: "Tradarea", "Marasesti", "Marasti" si "Oituz". "Marele razboi" prezinta drame personale, la diverse niveluri, de la problemele unei familii sarace si pina la rivalitatea si invidia dintre generali si ofiteri. Nu sint omise nici dramele prin care au trecut personaje istorice, ca Regele Ferdinand si Regina Maria. Serialul are o distributie de exceptie: Iurie Darie, Ion Dichiseanu, Maia Morgenstern, Ilinca Goia, Silviu Stanculescu, Ernest Maftei etc. In film joaca si insusi regizorul peliculei, Sergiu Nicolaescu. CLAUDIA VOICU La Antena 1, "Frontiera rosie" Chicago 1930. Gangsterii pun stapinire pe strazile orasului... Nu! Sintem in Moscova, viitorul apropiat. Piata libera a distrus intreaga stabilitate. Un grup de punk-isti fac legea pe strazi. O societate dominata de violenta, unde politia e corupta, iar suprematia apartine celor mai temuti criminali. Oare se va restabili linistea? John Wade e un intreprinzator american care planuieste sa dea marea lovitura inainte de a se retrage. Din pacate, afacerea pe care o conducea impreuna cu iubita lui, Katya, si partenerul sau, Merrick, se duce de ripa. Sarmanul John sfirseste prin a fi tradat si apoi ucis chiar de Merrick. Corpul sau este descoperit de catre autoritatile ruse si, dupa ce este resuscitat, urmeaza a servi la un experiment. Nascut din nou, Wade o intilneste pe fosta lui prietena si impreuna se infiltreaza in cartierul general al lui Merrick pentru confruntarea finala. In viitor, moartea va fi doar inceputul... Urmariti in aceasta seara (ora 23.30) la Antena 1 "Frontiera rosie" - productie SUA 1995 - cu Rutger Hauer si Mark Dacascos, in rolurile principale. OTILIA MIHAILOV La Pro TV, Jack Nicholson si Ellen Barkin in "Cind barbatii nu-ti dau pace" Jack Nicholson este un actor pe care il revezi cu mare placere chiar daca filmul nu-i neaparat o mare reusita. Iar "Cind barbatii nu-ti dau pace" intra in aceasta categorie. Filmul marcheaza reunirea lui Nicholson cu regizorul Bob Rafelson si scenaristul Carole Eastman, artisti care au mai lucrat impreuna cu mare entuziasm la "Five Easy Pieces", in 1970. Insa de aceasta data scenaristul si regizorul nu s-au prea "inghitit", Eastman acuzindu-l pe Rafelson ca i-a nenorocit bunatate de scenariu. Aceste neintelegeri s-au simtit in produsul finit, filmul abundind in gaguri nesarate ce ridiculizeaza asiaticii, mexicanii, nemtii si cam toata specia umana. Subiectul se invirte in jurul cintaretei Joan Spruance (Ellen Barkin), care, dupa ce isi gaseste apartamentul devastat, se decide sa urmeze sfatul surorii sale, acela de a-l angaja pentru protectie pe dresorul de ciini Harry Bliss. Totul o ia razna cind sora cintaretei este rapita de fostul ei iubit, un milionar despre care aceasta scrisese o carte in care dezvaluia dedesubturile afacerilor sale ilegale. Nenumaratele conflicte de pe platou se adauga bijbiielilor de distributie din momentul in care "Cind barbatii nu-ti dau pace" nu era decit un proiect pe agenda Casei Fox. Inainte de Jack Nicholson au fost curtati pentru rol si Robert DeNiro si Al Pacino, Ellen Barkin a triumfat in fata Jessicai Lange sau a lui Meryl Streep, iar regizorul Bob Rafelson a invins concurenta pe nume Jonatham Demme. CORNELIA POPESCU La HBO, "Singe pentru singe", realizat de doi frati cu Oscaruri si premii la Cannes Din seria filmelor de arta cu care HBO ne rasfata in prima zi de joi a fiecarei luni, asta-seara aveti parte de "Singe pentru singe", in original "Blood Simple". Pelicula reprezinta debutul in lungmetraj al fratilor Cohen (Ethan - scenarist si Joel - scenarist si regizor), cei care mai tirziu aveau sa fie recompensati cu Oscar pentru scenariu si premiu pentru regie la Cannes pentru "Fargo" (1996) si Palme d'Or la Cannes pentru "Barton Fink" (1991). "Singe pentru singe" a fost produs in 1982-1983, cind cei doi lucrau in paralel pentru diverse productii horror. Pelicula de fata a fost de curind restaurata si remontata intr-o noua viziune regizorala. Aceasta varianta a aparut in urma unei propuneri de comercializare pe suport DVD, ceea ce a impus refacerea sunetului - initial mono - in format dolby-stereo si restaurarea scenelor in care imaginea se degradase. Pentru ca au existat si probleme de copyright pentru unele cintece din coloana sonora originala, fratii au optat si pentru un nou montaj. Povestea acestei productii de inceput a "clanului" Cohen incepe undeva in inima Texasului, unde patronul unei circiumi recurge la serviciile unui detectiv particular pentru a veni de hac, o data pentru totdeauna, tinerei sotii si iubitului ei, un barman. Pe afis figureaza in rolul nevestei adultere actrita-fetis a celor doi frati - Frances McDormand, care este, de altfel, sotia din viata de zi cu zi a regizorului Joel Cohen. O surpriza este operatorul filmului, Barry Sonnenfeld, cel care in anii '90 avea sa devina o celebritate in breasla regizorilor, semnind succese ca "Barbati in negru" sau seria "Familia Addams". CORNELIA POPESCU 