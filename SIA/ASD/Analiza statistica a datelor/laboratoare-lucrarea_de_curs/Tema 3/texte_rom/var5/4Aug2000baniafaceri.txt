 In august, Daciile sint mai ieftine cu 2-3 milioane de lei Din aceasta luna, Automobile Dacia si-a schimbat din nou politica de comercializare a autoturismelor. Astfel, modelele Dacia 1310 Berlina si Dacia 1310 Break sint mai ieftine in august cu 2 milioane lei. Camionetele Dacia 1304, 1305 si 1307 beneficiaza de o reducere de pret de 3 milioane lei. Totodata, uzinele pitestene ofera si un pachet de facilitati privind perioada de garantie a autoturismelor. (G.T.) Unde sint pragurile de altadata? Dolarul a "sarit" si de 22.000 de lei Cursul de referinta al dolarului american a depasit, ieri, pragul de 22.000 lei, ajungind la 22.013 lei, dupa ce moneda nationala a pierdut inca 49 de unitati in fata celei americane. La inceputul acestui an, autoritatile de la Bucuresti au calculat un curs mediu anual al dolarului de 21.700 de lei, luat in calcul si la elaborarea bugetului de stat pe 2000, dar acest curs a fost depasit inca din cea de-a doua jumatate a lunii iulie. In ultimele doua saptamini, ritmul deprecierii monedei nationale in raport cu moneda americana a fost de 1,3, ceea ce nu este inca ingrijorator pentru rata inflatiei, calculata pentru luna iunie la 2,8. OANA VLASCEANU Pe 15 septembrie Va incepe lichidarea bancilor populare neautorizate de BNR Cooperativele de credit - banci populare trebuie sa se inregistreze la BNR incepind cu 13 august, data la care intra in vigoare Ordonanta de Urgenta a Guvernului nr. 97/2000 privind organizatiile cooperatiste de credit. Termenul pentru inregistrare este de 30 de zile de la data intrarii in vigoare a ordonantei, iar in caz contrar, cooperativele isi pierd dreptul de a solicita autorizarea. Ca urmare, acestea se dizolva prin efectul legii si vor intra in lichidare, precizeaza BNR. Prin lege, retragerea autorizatiei de functionare a cooperativei este atributia BNR. (G.T.) Nervi, coada si liste: Calvarul rascumpararii titlurilor de stat Trezoreriile de sector fac fata cu greu valului de clienti ai titlurilor de stat Ieri, trezoreriile de sector din Bucuresti erau impresurate de zeci de oameni care asteptau fie sa rascumpere titlurile de stat ajunse la scadenta, cumparate in urma cu trei luni, fie sa subscrie pentru altele, din noua emisiune lansata in aceste zile de Ministerul Finantelor. Traditia listelor a reaparut imediat, justificata de imbulzeala din timpul zilei. Oamenii se scoala cu noaptea-n cap, se inscriu pe liste, le lipesc pe usi sau le predau unui lider temporar, care mentine disciplina spontan instalata. Evident, creditorii grabiti sint deranjati de aranjament, pentru ca ar dori sa-si poata regla rapid conturile cu statul. Printre oamenii de diferite virste, profesii, se detasa in fata Trezoreriei sectorului 5 chiar si un cersetor care dorea sa-si cumpere titluri de stat. Cite anume, a ramas "secret profesional". Deschisa de-abia la inceputul acestui an si poate de aceea inca mai putin populara, Trezoreria statului din sectorul 5 a scapat mai repede de presiunea populatiei, desi listele de ordine aparusera de la patru dimineata. "Putini oameni sint dispusi sa inteleaga ca operatiunile de inregistrare sint numeroase si cer maxima atentie, pentru ca lucram cu banii lor", ne-a declarat Dana Beleaga, directoarea Trezoreriei sectorului 5. "Important este faptul ca aproape toata lumea subscrie pentru titluri la noua emisiune, foarte putini isi rascumpara banii, ceea ce arata incredere in plasamentele in titluri de stat", a adaugat Dana Beleaga. La trezoreriile sectoarelor 1 si 2, zeci de oameni asteptau nervosi sa cumpere sau sa rascumpere titlurile de stat. Lista cuprinde peste 170 de persoane, din care nu intrasera decit 100 pina la ora 12.30. "Eu am pierdut aici toata dimineata, este miezul zilei si inca nu mi-am luat banii", ne-a declarat Rodica Stoian, una din persoanele care au creditat statul cumparind acum trei luni certificate de trezorerie de la Trezoreria sectorului 2. Pentru a-si tenta clientela, Ministerul Finantelor pastreaza banii clientilor ale caror titluri au ajuns la scadenta in depozite, timp de 30 de zile, pentru care calculeaza o dobinda "la vedere", de 10%, aplicata sumei subscrise initial. Adica, daca ai un titlu de stat, scadent la 1 august, in valoare de un milion de lei, pe 21 august vei primi milionul plus dobinda promisa de titlu, la care se adauga inca aproximativ 5.470 de lei. Evident, aceasta suma este considerata de multi clienti mult prea mica. Totusi, dupa trecerea celor 30 de zile, certificatele de trezorerie vor fi rascumparate cu dobinda capitalizata, calculata pentru suma valorii nominale a certificatelor, plus dobinda aferenta titlului, de la data scadentei si pina la cea a rascumpararii, in functie de dobinzile afisate lunar de Ministerul Finantelor. Totusi, oamenii reproseaza lentoarea operatiunilor, in conditiile in care sint obligati sa-si rascumpere titlurile de la aceleasi trezorerii unde le-au depus. "E asa de greu pentru Ministerul Finantelor sa mai angajeze niste oameni, din respect pentru noi si pentru piata financiara, care in definitiv a intrat la concurenta cu bancile?", se intreba retoric I. Vasilescu, pensionar. LIDIA MOISE Patronatul alcoolului, Romferment, sustine ca, prin ordonanta privind regimul accizelor, Ministerul Finantelor s-a cocotat mai presus de Legea monopolului Daca premierul nu ia nici o masura, "alcoolistii" vor sa dea in judecata institutia condusa de Traian Remes Desi aflata in vigoare de citeva luni, Ordonanta 27/2000 - care reglementeaza conditiile desfasurarii activitatii in industria alcoolului si a bauturilor alcoolice, precum si accizele care se percep de stat - inca mai face valuri in rindul producatorilor de alcool. Membrii patronatului Romferment sustin ca respectiva ordonanta este neconstitutionala, deoarece incalca Legea monopolului de stat, aflata in vigoare, si care, la rindul ei, creeaza cadrul legislativ pentru activitatea economica in sectorul alcoolului. De mentionat, ca, dupa ce O.G. 23/1999 a abrogat Legea 31/1996 (Legea monopolului), Curtea Constitutionala, prin Decizia 15/25 ianuarie 2000, a declarat ca neconstitutionala ordonanta si deci Legea monopolului a fost "reabilitata". Totusi, in ciuda acestui fapt, Ministerul Finantelor, in loc sa elaboreze Normele Metodologice de aplicare a Legii monopolului, a preferat sa promoveze o ordonanta - O.G. 27/2000 - care sa reglementeze activitatea in domeniul alcoolului. Conducerea Romferment a aratat ca, desi a aflat cam tirziu ca Legea monopolului este in vigoare, a semnalat premierului Mugur Isarescu acest aspect, solicitind "sa puna in vedere Ministerului Finantelor sa elaboreze Normele Metodologice de aplicare a Legii monopolului pentru a se restabili ordinea legala". In caz contrar, membrii Romferment sint hotariti sa actioneze in justitie Ministerul Finantelor. De remarcat este faptul ca Ordonanta 27/2000 a stirnit, la vremea aprobarii ei, protestele producatorilor de alcool din cauza introducerii taxelor de reautorizare si a scrisorii de garantie bancara pe care orice producator de alcool trebuie sa o depuna in favoarea Ministerului Finantelor. NICOLETA BURTAN Obiectele de patrimoniu nu sint asigurate la adevarata lor valoare Evaluari dupa ureche In Romania, asigurarea si evaluarea obiectelor de arta si de patrimoniu sint ca si inexistente. La ora actuala exista doar sistem de asigurare pentru vestigiile care fac obiectul expozitiilor, pe durata transportului si a desfasurarii acesteia. De asemenea, poate fi asigurata restaurarea unui monument istoric. Evaluarea este facuta la o valoare conventionala, iar lipsa banilor impiedica muzeele sa protejeze macar lucrurile inestimabile ca valoare. Asigurari la valoarea materialului doar pentru restaurarea monumentelor istorice In speta, pentru o serie de monumente istorice, castele si muzee, exista un contract anual de asigurare la ASIROM, o "polita" mostenita de dinainte de 1990. Asigurarea obiectelor de arta este facuta identic cu cea a unui lucru obisnuit si nu la valoarea artistica, din motive lesne de inteles - lipsa banilor. Dupa cum ne-a explicat Stefan Buza, adjunct sef serviciu asigurare bunuri de la Asirom, cladirile din patrimoniu pot fi asigurate doar pentru restaurare, dar si aici doar pentru cele care nu sint intr-o stare foarte grava de degradare. In aceste cazuri, prima de asigurare este stabilita la valoarea materialului, cea a contractului de restaurare. Daniela Grigore, vicepresedinte Omniasig, ne-a declarat ca asigurarea se face la valoarea de reconstructie si restaurare, dar se ia in calcul si manopera care este diferita fata de alte imobile. In aceste cazuri, cheltuielile sint mai mari decit in mod normal datorita necesitatii obtinerii unui aspect cit mai apropiat de cel intial si a implicarii in acest proces a specialistilor si artistilor. "Valoarea la care este indicat sa se incheie asigurarea trebuie sa reflecte valoarea lucrarilor de restaurare a obiectelor de arta distruse", a subliniat Daniela Grigore. Evaluatorii din Romania sint autorizati de Ministerul Justitiei Asigurarea se face dupa o prealabila inspectie de risc si dupa o expertiza-evaluare de specialitate. Aici ajungem la o alta problema. In strainatate, exista firme de renume specializate in domeniu. La noi, evaluarile si expertizele sint facute de experti autorizati de Ministerul Justitiei si trebuie sa contina punctul de vedere al Regiei Autonome a Patrimoniului si Protocolului de Stat, pentru determinarea autenticitatii bunului respectiv. Dupa cum ne-a explicat directorul Castelului Bran, Raul Mihai, evaluarile sint facute dupa valoarea stabilita la achizitie sau eventual dupa cea de transfer in spatiul muzeal. Pentru o serie de obiecte care au fost achizitionate prin case de licitatie, evaluarea se face pe baza unei medii a preturilor inscrise in catalog, de la pretul de pornire a licitatiei la cel de vinzare a obiectului. Numai ca, atit evaluarile, cit si asigurarile sint facute pentru un numar foarte mic de obiecte de arta. Nici macar detinatorii de colectii persoanle nu se preocupa sa aiba o asemenea asigurare, iar evaluarile sint inca prea scumpe pentru buzunarul romanului. Mare parte din muzeele din Romania nu au nici macar o asigurare normala, pentru incendii sau inundatii. Este deja celebru incendiul care a avut loc la Muzeul Satului din Bucuresti, dar nici acum nu exista o asigurare incheiata pentru astfel de calamitati. Asigurarile pentru furt sint stabilite la o valoare conventionala Avem totusi si un sistem de asigurari care functioneaza clar. Intr-adevar asigurate nu sint decit obiectele de arta care intra in expozitiile din tara si din strainatate, asigurari care vizeaza in special posibilitatea furtului obiectelor de arta. Prima de asigurare este stabilita in functie de mijlocul de transport utilizat, distanta transportului etc. Omniasig percepe, pentru drum, o prima de 0,34% din valoarea obiectelor transportate. Pentru furturi, media primei de asigurare este de 1,25% din valoare. Si aici valoarea este stabilita insa in functie de asigurarile pentru bunurile de patrimoniu. "In cazul furtului suma asigurata va trebui sa reflecte activitatea de piata (determinata fie pe baza cataloagelor, fie prin comparatie cu obiecte similare tranzactionate), avind intr-o oarecare masura semnificatia unei valori conventionale", a declarat Daniela Grigore. Asiguratul trebuie sa puna la dispozitie o serie de informatii referitoare la paza bunurilor, asigurarea microclimatului necesar pastrarii bunurilor, dispozitive de protectie si alarma. Cu cit acestea sint mai bine puse la punct, cu atit societatea de asigurare isi poate permite sa faca reduceri la prima de asigurare. La Bran, obiective de patrimoniu sint detinute de SRI si Ministerul de Interne Un exemplu ilustrativ pentru sistemul asigurarilor obiectelor de patrimoniu il constituie chiar Castelul Bran. Aici exista un contract de asigurare "generic" cu Asirom, pentru o serie din obiectele aflate in muzeu. Tentativa directorului Raul Mihai de a face o evaluare exacta a valorilor de la Bran s-a izbit de constatarea ca sumele cerute de firma germana depaseau de trei ori bugetul anual acordat de Ministerul Culturii castelului. Drept care a renuntat la ideea de a sti exact cit valoreaza Castelul Bran, dar a incercat sa asigure cit mai multe din obiectele de arta cu ajutorul sponsorizarilor. Din pacate, si aici lucrurile s-au cam schimbat in ultimul timp, o data cu modificarea legii, care nu mai permite scutirea de impozite a firmelor care acorda sponsorizarea pentru 5% din valoare. "Exista insa o serie de banci, in special BNR, care, din caritate, au platit integral costurile de restaurare a bisericilor si manastirilor din patrimoniul statului", a declarat Raul Mihai. Tot la Bran am descoperit un alt fenomen: monumentele care au apartinut initial castelului, in afara lipsei asigurarilor sau evaluarilor, nici macar nu sint in grija celui caruia apartin de drept. Dupa nationalizare, o serie de obiective pentru care exista carti funciare ce atesta apartenenta lor la Castelul Bran au trecut in jurisdictia Ministerului de Interne si a SRI. Este vorba despre tabernaculumul in care a fost depusa caseta cu inima Reginei Maria, dupa pierderea Cadrilaterului, capela Stella Maris, construita de principesa Ileana, si vechea Uzina electrica, construita de Siemens pentru deservirea castelului. Procesul pentru redobindirea dreptului de administrare si implicit de exploatare turistica a acestora, inceput din 1995, se afla inca pe rolul instantelor de judecata. Abia in 1997, Ministerul Culturii si-a aratat interesul pentru recuperarea acestor vestigii. GABRIELA TINTEANU 