 Membrii PDSR-Arad, pe lista suspectilor Politia aradeana a trecut la amprentarea tuturor membrilor PDSR din filiala locala, ca urmare a spargerii care a avut loc la sediul partidului. Conform zvonului care circula in Arad, furia cercetarilor ar fi cauzata de disparitia unei liste cu propuneri de directori si directorasi, care s-ar fi aflat in haina senatorului Avram Craciun. Reamintim ca, saptamina trecuta, sediul din Arad al PDSR a fost spart, hotii furind haina senatorului Craciun. ( S.T. ) Traficanti de droguri arestati Sapte traficanti de droguri au fost retinuti marti de politistii Serviciului de Combatere a Crimei Organizate din cadrul Politiei Capitalei. Cristian Aurel Stanciu, in virsta de 34 de ani, detinea un mic depozit de metadona (drog sintetic) in apartamentul sau din cartierul Drumul Taberei. In aceeasi locuinta au mai fost surprinsi Monica Ene (24 de ani) si Petre Colan (21 de ani), ambii din Bucuresti, care aveau asupra lor cite doua doze de heroina. Politistii l-au mai retinut pe Valentin Furdui (26 de ani), un "dealer" de heroina care actiona in cartierul Dristor. Acesta a fost prins cu o doza de heroina, in greutate de 0,20 grame. Dar captura cea mai importanta a constat in retinerea lui Sorin Florian Stan, in virsta de 28 de ani, zis "Ginerica". Anchetatorii au stabilit ca, in data de 28 februarie, "Ginerica" a incercat sa le vinda 25 de grame de heroina lui Gheorghe Burcea si lui Constantin Dona. Traficantul se afla in masina lui Burcea cind s-a desfasurat tranzactia. Cei trei au fost surprinsi de politie in timpul "negocierilor", insa "Ginerica" a reusit sa fuga. Politistii Serviciului de Combatere a Crimei Organizate continua cercetarile pentru identificarea tuturor membrilor acestor retele. DANIEL NEAMU PETRISOR CANA Viorel Popa este acuzat ca a prejudiciat Banca Agricola Patronul Cibela, cercetat intr-un dosar de 3,5 milioane de dolari Viorel Popa, fost asociat la societatea "Poiana Cibela" din Brasov, este cercetat penal intr-un nou dosar pentru prejudicierea Bancii Agricole cu 3,5 milioane de dolari. Potrivit IGP, Popa, in calitate de presedinte al Consiliului de Administratie al societatii "Europa Tours" din Eforie Nord, l-a determinat pe Florin Zeciu, reprezentantul firmei "Logic LD Comimpex", sa semneze un contract de credit cu Banca Agricola, spunindu-i ca va garanta imprumutul prin ipotecarea Complexului hotelier "Europa". Potrivit legii, Popa ar fi trebuit sa aiba mandat din partea Adunarii Generale a Actionarilor societatii "Europa Tours" pentru constituirea ipotecii asupra complexului. Anchetatorii au stabilit ca Viorel Popa a folosit cu rea-credinta activul Complexului hotelier "Europa" cu ocazia ipotecarii acestuia in favoarea Bancii Agricole, pagubind astfel firma cu 3,5 milioane de dolari. Cercetarile sint continuate cu Viorel Popa in stare de arest preventiv. ( A.G. ) A inceput urmarirea penala in 31 de dosare de privatizare Colonelul Mincu Silvestru, adjunctul sefului Politiei Capitalei, a anuntat ieri, la briefingul MI, ca politistii bucuresteni cerceteaza in prezent modul in care s-au facut 31 de privatizari ilegale. Insa singurul exemplu oferit de adjunctul sefului DGPMB a fost cel al administratorului SC "Capitol" SA, Valentin-Daniel Branzan, urmarit penal pentru abuz in serviciu contra intereselor publice, folosire cu rea credinta a creditului societatii si evaziune fiscala. Potrivit anchetatorilor, numai in perioada februarie 1999-ianuarie 2001, Branzan a dispus folosirea fondurilor banesti si bunurilor imobile ale societatii contrar intereselor acesteia si a prejudiciat societatea cu peste un miliard de lei. Politistii au constatat ca, pe data de 17 martie 1999, Branzan a despagubit, in mod nejustificat, SC "Rumanian International Bank", cu peste 200 de milioane de lei, reprezentind cheltuieli de modernizare a unui apartament inchiriat respectivei societati. A fost diminuat impozitul pe profit cu aproximativ 80 de milioane de lei, diferenta TVA cu peste 42 de milioane de lei, si s-au aplicat majorari pentru intirziere la plata in suma de 117 milioane de lei. Directorul Branzan a scos din folosinta societatii, in octombrie 2000, doua spatii pentru care SC "Capitol" SA platea chirie primariei si le-a pus la dispozitie, gratuit, Consulatului Onorific al Republicii Malta, dupa ce, in prealabil, a amenajat incaperile si le-a dotat cu utilitati in valoare de peste 200 de milioane de lei. La inaugurarea Consulatului s-au platit din fondurile de protocol ale societatii mai mult de 500 de milioane de lei (43 de milioane pentru inchirierea a doua autoturisme Mercedes, pe care le-a pus la dispozitia invitatilor), in conditiile in care Branzan detinea functia de consul onorific al Republicii Malta. In urma cercetarilor a mai rezultat ca, in noiembrie 1999, Valentin Daniel Branzan, in numele SC "Capitol" SA, a rascumparat de pe piata Rasdaq 14.500 de actiuni ale societatii, in valoare de peste 715 milioane de lei, operatiune sanctionata de Legea 31/1990. Pentru stabilirea valorii certe a prejudiciului s-a dispus efectuarea unei expertize contabile. Surse din politie afirma ca majoritatea sesizarilor ii vizeaza pe Radu Sirbu (ex-presedinte al FPS) si pe fostul director general al FPS, Alin Giurgiu. Printre cele 31 de cazuri amintite de col. Silvestru,m aceleasi surse sustin ca se afla si societatile "Banatera" SA Bucuresti (plingere formulata de sindicat impotriva lui Radu Sirbu) sau a "Cico" SA (sesizare a Consiliului de Administratie impotriva lui Alin Giurgiu). Alte doua societati al carui mod de privatizare este cercetat de politie sint "Panduri" SA (privind felul in care a fost privatizata o alimentara situata in sectorul 5 al Capitalei) si "Apax" SA. Trebuie precizat faptul ca, in cazul "privatizarii celor 31 de societati", cercetarile politiei se afla in faza preliminara si au fost demarate in urma primirii unor sesizari. ALINA GRIGORE DANIEL NEAMU Arhivele fostelor institutii de stat sint furate si comercializate Prof. dr. Mihail Lungu, directorul Arhivelor Nationale Istorice Centrale (ANIC), a tras ieri un semnal de alarma cu privire la situatia creata in urma privatizarii sau desfiintarii unor institutii ale statului: au ramas munti intregi de documente, multe dintre acestea valoroase, pentru care nu exista spatii de depozitare sau care pot ajunge pe mina unor persoane ce le pot folosi in interes propriu. "Fiindca nu exista posibilitatea preluarii acestor documente, ele sint abandonate, sustrase sau chiar comercializate, desi Legea 16/1996 prevede la articolul 3 ca singurul administrator al documentelor din fondul arhivistic este reprezentat de Arhivele Nationale", a precizat Lungu. Directorul Arhivelor Nationale a amintit despre disparitia unor documente din arhiva Ministerului Turismului, depozitate la subsolul unui bloc. De asemenea, cei care au cumparat Centrala "Alumina" din Slatina au incercat, potrivit prof. Lungu, sa vinda documente din arhiva societatii si sa obtina pentru acestea un pret mult mai mare decit cel pe care l-au platit pentru achizitionarea centralei. Contactat telefonic, directorul general al SC "ALRO" SA Slatina (fosta Uzina de Aluminiu Slatina), Gheorghe Dobra, ne-a declarat ca documentatia mai multor uzine este tinuta de Institutul de Proiectare, fostul Centru de Cercetari pentru Tehnologia Aluminiului (CCTA), cumparat de firma franceza "Sovecort". Aici exista o intreaga arhiva, printre care si proiecte de echipamente si utilaje executate de CCTA pentru societatea "ALRO". Directorul "ALRO" SA ne-a precizat ca a fost contactat de reprezentanti ai firmei franceze pentru a le vinde o parte din aceste proiecte. "O parte din proiectele pe care ni le-au oferit spre vinzare si care erau intocmite de specialisti pentru societatea noastra nu mai corespund realitatii pentru ca s-au facut modernizari. Insa sintem interesati sa cumparam citeva proiecte si ni s-au cerut citeva zeci de mii de dolari, dar ne aflam inca in faza de negocieri", a mentionat Dobra. Acest caz nu e singular si s-ar putea ajunge intr-o situatie grava atit timp cit diverse firme cumpara foste institutii de stat si folosesc arhive importante in scopuri dubioase. Dosare PCR, disparute Referindu-se la arhiva PCR, prof. Lungu a precizat ca, in decembrie 1989, citeva sute de dosare au disparut. Pe data de 25 decembrie 1989, arhiva PCR a fost preluata de Arhivele Militare din Pitesti, a fost ulterior transportata intr-un depozit intermediar din Clinceni, iar in 1991, o parte din documente a intrat in procesul de cercetare stiintifica. SRL-uri "binevoitoare" Lungu a mai spus ca un nou pericol pentru siguranta documentelor il reprezinta aparitia unor SRL-uri care isi ofera serviciile spre a selecta, prelucra sau inventaria documentele de arhiva. "Chiar daca aceste societati functioneaza legal, activitatea lor este ilegala. Singurul administrator al documentelor care fac obiectul fondului arhivistic sint Arhivele Nationale", a conchis prof. Mihail Lungu. AL. GRIGORE R. VORNICU Politia, ametita cu aurolac Colonelul Mincu Silvestru, adjunctul sefului Politiei Capitalei, a declarat ieri, la briefingul MI, ca la numai doua luni de la instalarea noii comenzi a DGPMB, politistii s-au tinut de cuvint: promisiunile facute cetatenilor n-au fost zadarnice, rata infractionalitatii in luna martie a scazut comparativ cu ianuarie si februarie, iar oamenii legii au inceput sa foloseasca armamentul din dotare. Col. Silvestru a continuat insa cu o declaratie cel putin socanta: "Politia a recucerit strada. Din intersectii au disparut aurolacii, cersetorii si spalatorii de parbrize". Col. Silvestru a adaugat ca, luna trecuta, 946 de infractori au fost prinsi in flagrant, peste 2.000 de persoane au fost puse sub invinuire, alte 542 au fost retinute si arestate. Politia Capitalei se mai lauda cu scaderea numarului de furturi din locuinte de si din auto sau a tilhariilor. In ceea ce priveste coruptia in rindul politistilor, luna trecuta au fost arestate doua cadre de la Sectia 8, respectiv Sectia 11, insa despre coruptia "la virf" si despre colaborarea bandelor mafiote cu politistii, col. Silvestru nu cunoaste amanunte. Aceasta desi, la bilantul MI, seful executivului declara ca, la nivel local, s-a creat o stare de complicitate intre autoritati si infractori, ceea ce face ca sanctiunile prevazute de legislatie sa nu fie aplicate. Nastase a precizat insa ca, in Bucuresti, "politia coexista cu cele 15 mari bande pentru ca nimeni din MI nu are curajul sa preia aceasta problema si sa o rezolve". Fata de afirmatia colonelului Mincu Silvestru referitoare la recucerirea strazilor din Bucuresti, reporterii "Evenimentului zilei" au pornit intr-un periplu-fulger prin intersectiile si locurile frecventate de aurolaci, cersetori sau stergatori de parbrize. Asa cum bucurestenii vad zi de zi, cei care au fost "dati disparuti" se aflau la locul lor. "In cel mai rau caz, am fost nevoiti sa ne schimbam locul", ne-au declarat Sandel Constantin (22 de ani) si Petre Deloreanu (27 de ani), doi dintre stergatorii de parbrize care "muncesc" in intersectia dintre soseaua Mihai Bravu si strada Baba Novac. Cei doi ne-au mai spus ca primesc deseori amenzi de la politisti dar nu pot renunta pentru ca nu au o alta sursa de venit. Intr-o statie RATB din apropiere, nea Vasile, care ne-a declarat ca are 68 de ani, se confunda aproape cu toneta unde se vind bilete pentru transportul in comun. "Ma mai gonesc astia, dar ce sa fac, cersesc si eu, ca sa cistig un ban", a declarat mosul. Asemeni lui, batrina Mita (62 de ani), Antoaneta Vladu (31 de ani) si boschetarul Marian Subtirelu (18 ani) asteptau mila trecatorilor in fata bisericii "Sfintul Dumitru", de pe soseaua Colentina. Aurolacii din acea zona erau plecati "la lucru" prin Piata Obor sau pe linga magazine. Cu punga de aurolac in mina ne-a intimpinat Silviu Burlac (14 ani) care isi facea de lucru pe linga canalul in care locuieste, peste drum de Spitalul "Victor Babes". El, fratele sau Dan (18 ani), Camelia Stanciu (16 ani) si alti citiva pusti iesisera curiosi din canalul unde isi au domiciliul. Una peste alta, realitatea il contrazice pe adjunctul sefului Politiei Capitalei. Speram ca nu si in combaterea "gastilor de cartier" sau a grupurilor de presiune, obiectivul anuntat de conducerea Politiei Capitalei in urma cu doua luni. ALINA GRIGORE PETRISOR CANA "Casa Calaului" din Cluj s-a aprins din senin In cursul noptii de marti spre miercuri, un puternic incendiu a mistuit in proportie de 80 la suta imobilul cunoscut sub denumirea "Casa Calaului", din Cluj-Napoca. Cladirea, declarata in urma cu citiva ani monument istoric sub patronajul UNESCO, este situata in centrul istoric al municipiului Cluj-Napoca, pe strada Avram Iancu si se afla in administrarea Primariei Cluj-Napoca, care, de mai mult timp, a lasat-o in paragina. De mai multi ani, in acest imobil locuiesc peste 20 de familii de tigani, adica vreo 60 de persoane. Elisabeta Elekes, locatar al imobilului, spune ca de mai mult timp cei care locuiesc aici au fost amenintati ca li se va da foc la casa daca nu parasesc locul. "Marti seara a izbucnit un scandal intre doi oameni care stau aici si am chemat politia. A venit plutonierul Mocanu Muresan care ne-a amenintat ca n-o sa mai stam multa vreme aici pentru ca tot ni se va pune foc la casa". Cu toate acestea, nici unul dintre cei care locuiesc aici nu au vazut vreo persoana suspecta inainte de izbucnirea incendiului. Potrivit pompierilor militari clujeni, flacarile s-au extins cu rapiditate, cuprinzind intregul imobil. Focul a fost stins dupa ce distrusese in totalitate acoperisul cladirii si obiectele situate la parterul acesteia. In timpul operatiunilor de stingere a incendiuui, care au durat aproximativ doua ore, un pompier a fost ranit usor ca urmare a prabusirii tavanului din cauza distrugerii structurii de rezistenta a cladirii. Ca urmare a celor intimplate a fost demarata o ancheta pentru stabilirea exacta a factorilor care au cauzat incendiul. Pompierii spun ca focul ar fi putut fi declansat de o luminare sau de o sursa de incalzire lasata fara supraveghere. MIHAI SOICA Renuntind treptat la zborurile interne, Tarom lasa Aeroporturile locale, in gol de aer "In cadrul unei intilniri desfasurate in ziua de 14 martie, directorul general al companiei Tarom, Nicolae Demetriade, a afirmat ca vrea sa dea cursele interne altor companii", a anuntat recent Stefan Mladin, liderul sindicatului de pe Aeroportul Baneasa si secretar al Federatiei Sindicatelor Aeroportuare din Romania. "In aceste conditii, statul nu numai ca renunta la Baneasa, dar renunta implicit la toate celelalte 15 aeroporturi locale din tara", mai spunea Mladin. Chiar daca pot parea patimase, declaratiile liderului sindical sint consecinta unui fapt cert: politica Tarom de renuntare treptata la cursele interne, care risca sa lase aeroporturile locale fara clienti. Este adevarat ca Tarom nu e obligata sa zboare cum ii cere un aeroport sau altul, daca zborul in sine nu e rentabil. Insa renuntarea la traficul aerian intern are radacini mult mai adinci, legate si de modul cum si-a administrat banii compania. Aeroporturile locale ar putea primi o gura de oxigen din partea companiilor particulare de zbor, numai ca aici situatia este una de tranzitie, din care, deocamdata, are de cistigat cine da mai bine din coate. Majoritatea directorilor de aeroporturi locale cu care am vorbit s-au plins de dezinteresul companiei Tarom. "Am facut memorii, am facut chiar un studiu de piata, dar domnii de la Tarom au facut citeva vizite, si atit. Daca pe la Tarom ar fi intrebati citiva ce au facut in ultimii patru ani, pentru a-si justifica salariile, poate lucrurile ar incepe sa mearga", spune directorul tehnic al aeroportului Craiova, Mircea Dumitru. "Decizia de anulare a curselor locale a fost absurda, luata de un serviciu comercial care nu-si face datoria. Niciodata nu ne-au chemat si nici ei nu au venit, desi i-am solicitat in nenumarate rinduri", spune si directorul aeroportului Bacau, Stefan Stanciu, a carui pozitie a fost confirmata si de reprezentantii aeroporturilor din Tulcea, Caransebes si Iasi. Directorul general al Tarom, Nicolae Demetriade, a confirmat ca operarea pe liniile interne s-a redus foarte mult, din cauza lipsei aeronavelor mici: "E pacat ca reducem zborurile interne, dar acest tip de zboruri nu se justifica din punct de vedere economic. Nu putem sa ne descurcam cu un numar limitat de avioane, si de aceea colaboram cu alte companii", spune Nicolae Demetriade. Constringerile Schengen Singurele aeroporturi ai caror angajati par optimisti sint cele unde Tarom opereaza asa-zisele "extensii externe", adica zboruri pentru strainatate cu escala interna. La Timisoara, Cluj, Sibiu sau Constanta, grosul pasagerilor provine din segmentul intern al curselor externe. Insa nici unul dintre responsabilii acestor aeroporturi nu banuia ca Uniunea Europeana interzice zborurile cu pasageri interni si externi amestecati. Acquis-ul Schengen, adica setul de norme care trebuie respectate de tarile care au aderat la Acordul Schengen, trebuie respectat si de Romania, daca vrea scutirea de vize. O prevedere a acquis-ului este si "Decizia Comitetului Executiv din 22 Decembrie 1994, pentru introducerea si aplicarea prevederilor acordului Schengen pentru aeroporturi si aerodromuri", clasificata cu simbolul 494D0017. In ea este prevazuta separarea pasagerilor interni de cei externi, pentru a preveni imigratia ilegala si contrabanda. In cadrul programului de securizare a frontierelor cerut de UE pentru scoaterea Romaniei de pe lista neagra a vizelor, un punct important il constituie tocmai desfiintarea extensiilor externe. Intr-un fel se face controlul pentru un pasager care merge la Timisoara, si intr-un cu totul alt fel se face controlul unui pasager pentru strainatate. Cel pentru Timisoara se poate urca linistit in avion cu o valiza de droguri, fara sa fie controlat, iar in avion o poate pasa unui alt pasager care pleaca in strainatate. Consilierul personal al ministrului Miron Mitrea pe probleme de aviatie, Andrei Tancu, a recunoscut ca extensiile externe contravin cerintelor europene in materie: "Inspectoratul General al Politiei de Frontiera ne-a cerut de mult sa oprim acest tip de curse, dar la interventia conducerii Tarom, termenul s-a prelungit. Avem o aprobare limitata pentru inca trei luni, incepind de la 1 aprilie", ne-a declarat Andrei Tancu. Carpatair, copilul de suflet al Tarom Pe aeroporturile locale a aparut o companie privata, Carpatair, care ar putea fi marea cistigatoare in urma reducerii activitatii Tarom de pe piata interna. Carpatair este "o companie regionala de nisa, care ocupa golurile lasate pe aeroporturi", dupa cum ne-a declarat Antonio Stoian, purtator de cuvint al Carpatair. "Avem un acord cu Tarom, de tip Interline, care este operational de la inceputul lunii martie. Biletele Tarom sint recunoscute de noi, iar ale noastre de ei, urmarindu-se o integrare si o corelare a programelor. Cursele interne nu sint benefice pentru Tarom, asa ca vom duce noi pasagerii interni pentru cursele lor externe. Noi actionam in completarea Tarom", ne-a declarat Stoian. Pasagerii interni care vor sa zboare in strainatate de pe Timisoara, de exemplu, sint adusi din tara de Carpatair, la o ora care coincide cu zborul extern Tarom. In legatura cu acordul Carpatair -Tarom, consilierul Andrei Tancu ne-a spus ca ministerul nu a aprobat un astfel de acord: "In nici un caz nu se pune problema sa incredintam operarea pe intern altor companii. Daca s-ar pune aceasta problema, ar trebui sa organizam o licitatie nationala sau internationala". Directorul Tarom, Nicolae Demetriade, ne-a explicat ca "tipul de acord pe care il avem cu Carpatair este cel practicat intre toate companiile din lume. Este normal sa apara companii aeriene care sa faca zborurile interne, care pentru noi nu sint rentabile, dar asta nu inseamna ca cedam aceste rute". Compania Tarom poate pierde, astfel, 2,2 milioane de pasageri care zboara anual pe cursele interne din Romania. Daca, la noi, pasagerii interni sint neglijati, in alte tari exista programe speciale de asigurare a legaturilor aeriene intre toate zonele tarii. Neglijind infrastructura nationala formata din 17 aeroporturi, Tarom a cheltuit fondurile in special pentru dezvoltarea curselor externe. Daca s-ar fi orientat si spre achizitionarea de aeronave mai mici, probabil ca nu ar mai fi fost acum nevoita sa ceara altor companii transportul pasagerilor interni. SORIN CEHAN Noul director al BTT, Ghighi Bejan, despre subtierea patrimoniului companiei: "Devalizarea s-a facut cu acordul FPS" Liviu Valentin Vaclea, fostul director si presedinte al Consiliului de Administratie de la Biroul pentru Turism si Tranzactii (BTT), a fost retinut luni, 2 aprilie 2001, pentru mai multe infractiuni. El a fost acuzat, printre altele, ca a instrainat aproape in totalitate baza BTT. In legatura cu situatia acestei societati comerciale, Ghighi Bejan, noul director general al BTT, a acordat urmatorul interviu Cum comentati retinerea si cercetarea lui Liviu Valentin Vaclea? Imi pare rau ca s-a intimplat asa. Dar este un fapt logic, un efect al sirului de intimplari petrecute in activitatea BTT, mai ales in ultimii doi ani. Ramine ca organele de cercetare sa stabileasca adevarul. Totusi, in conferinte de presa, atit dumneavoastra, cit si ministrul turismului ati prezentat exemple grave de privatizari frauduloase la BTT. Intr-un an si jumatate a aplicat un program care a urmarit Cum s-a realizat, concret, acesta? Prin instrainarea profitului, care a fost cedat asociatilor carora li s-au incredintat hoteluri si restaurante, urmata de vinzarea activelor pe criterii subiective, la preturi neserioase. Uneori chiar cu 1 la suta din valoarea de circulatie a acestora. Din 99 de contracte de asociere, 27 s-au transformat in contracte de vinzare-cumparare, conform Legii 133/1999, iar pentru jumatate din ele, legea a fost gresit aplicata. Pentru restul, primim zilnic citatii si hotariri definitive prin care sintem obligati sa vindem asociatilor activele Dar consiliile de administratie ale acestor societati comerciale erau supravegheate de FPS... Devalizarea s-a facut cu acordul FPS, in primul rind. FPS a aprobat toate hotaririle consiliilor, cu privire la preturile de vinzare subestimate. Uitati aici o asemenea mostra: Hotarirea nr. 1 din 13.01.2000, prin care AGA de la BTT hotara vinzarea, printre altele, prin negociere directa, a unor active: vila "Viforul", de la Piriul Rece, cu garaj si terenul aferent, cu numai 364.897.000 lei. Beneficiar, SC "Muntenia" Com Team SRL; complexul hotelier Hotel "Tineretului", plus agentia BTT Constanta, cu 8.239.959.000 lei. Beneficiar, SC "Dacia" Tour SA; baza BTT Herastrau, cu 5.285.932.000 lei. Beneficiar SC "Domino" 94 IMPEX SRL; baza Sat Rosu, cu agentia BTT Tulcea, cu 1.341.600.000 lei. Beneficiar SC "Atbad" SA; complexul hotelier "Forum" Costinesti, cu 7.262.417.000 lei. Beneficiar SC "New York Time" SRL; Hotel Piatra Craiului, vila Carpati, teleschi Piriul Rece, cu 5.367.446.000 lei. Beneficiar SC "Lacoli" Prodimpex SRL, ca Daca FPS este, asa cum sustineti, vinovat, sa fie si singurul? Justitia este si ea vinovata pentru ca a recunoscut asocierile si dupa data de 23.07.1999, data-limita, dupa care intrau in vigoare prevederile Legii 133/1999. Apoi, este vinovat chiar BTT, care a refuzat sa se apere. Este incredibil, dar BTT a intocmit adrese catre instantele de judecata, prin care declara ca "nu se va promova nici o Bine, dar BTT nu avea oficiu juridic, un jurist care semna, totusi, aceste adrese ? Nu. Doi ani nu a avut oficiu juridic. A avut, in schimb, un avocat - Bogdan Grabovschi - platit sa... piarda procesele!. Mecanismul a functionat perfect, el fiind dublat si de lipsa unor evidente financiare si juridice. A durat o luna intreaga sa refac o parte din Ce ne puteti spune despre credite? Anul trecut s-au vindut active pentru a se putea plati creditele luate in vederea achitarii datoriilor asociatilor. Asa s-a ajuns la datorii ale acestora catre BTT, de multe zeci de miliarde de lei. Numai sase societati au datorii fata de BTT de peste 10 miliarde lei. "Vox Univers", spre exemplu, are o datorie de 8,5 miliarde lei. Si acestea sint cifre preliminarii, dupa controlul de la Costinesti, din luna martie. Noi speram sa recuperam aceste datorii pentru a putea deschide sezonul de anul acesta. Apoi, se vor recupera valorile activelor, la preturi serioase, fara a lua inapoi hotelurile deja privatizate, in Se poate vorbi despre o implicare a politicului? E greu de dovedit ca este vorba de o anume implicare politica. Cred ca este vorba despre o clientela comerciala care functioneaza indiferent de cine se afla la putere. Sint persoane care traverseaza mandate, In urma acestor dezvaluiri, s-au facut presiuni asupra dumneavoastra? Nu pot spune ca s-au facut presiuni. Am fost insa amenintat telefonic de catre Nicusor Nastase, patronul de la "Vox Univers", ca va vorbi cu primul-ministru si cu ministrul turismului sa ma dea afara de la BTT pentru ca nu colaborez. Intentia telefonica a domniei sale era sa anulez un contract de vinzare-cumparare incheiat de firma sa cu BTT, in 1998, sa-l modificam si sa recunosc ca a platit BTT, in acelasi an, Ce rezerva viitorul BTT-ului? Trebuie luat aproape totul de la capat. Avem 10 agentii in tara si citeva active in administrare sau recuperabile. De aceea, ne gindim sa dezvoltam propriul produs turistic, pe care sa-l vindem oricarui agent de turism. Vrem sa reluam la Costinesti, in aceasta vara, programele care i-au adus faima: gala tinerilor actori, festivalul de folclor, galele studentesti etc. Eu, Ghighi Bejan, impreuna cu BTT si MI, am propus sa oferim tinerilor intre 18 si 35 de ani carduri de circulatie internationala care sa insemne si in Romania, automat, o asigurare de viata, o asigurare turistica si facilitati la servicii turistice de transport si cazare, precum si produse adecvate virstei (jocuri, role, computer etc.), lucruri care sper sa se si realizeze. Interviu realizat de DUMITRU MANOLACHE "Doctorul", tradat de SIPA Mihai Radu Maris ii acuza pe cei care l-au racolat ca i-au dezvaluit ilegal identitatea dupa ce le-a oferit informatii in scandalul "Gherla" Mihai Radu Maris, alias "Doctorul", ex-angajat civil al Penitenciarului Gherla, sustine ca a fost, vreme de doi ani, agent-colaborator al Serviciului Independent de Protectie si Anticoruptie (SIPA), in fapt serviciul secret al Ministerului Justitiei. Maris declara ca a fost recrutat de catre colonelul Floricel Vitan, seful SIPA pe zona Transilvania, si a lucrat mai bine de un an in dosarul "Gavril", nume de cod pentru bulibasa Lajos Gabor. Chiar daca nu o spune deschis, pentru motive numai de el stiute, Mihai Radu Maris n-a facut decit sa-si piarda urmele: s-a mutat in Bistrita, si-a pus telefonul la secret si spera ca nimeni nu va afla niciodata ca a fost o "ureche" a SIPA. "Am dat nas in nas cu Lajos la audieri" In decembrie 2000, dupa arestarea col. Floricel Vitan, Maris este contactat de sotia acestuia, Adriana Vitan, si de avocata Faviola Precup. Ele ii cer sa depuna marturie in favoarea ofiterului care l-a recrutat, colonelul Vitan. Maris refuza deoarece ar fi insemnat sa se deconspire. "In angajamentul semnat de mine cu SIPA, tacerea este de aur: eu nu spun, pina mor, ce misiuni am avut, iar ei nu tradeaza in nici o situatie numele meu real. In caz contrar, infractorii se pot razbuna oricind, pe mine sau pe familia mea. Nu pot trai cu frica in sin", explica, speriat, "Doctorul". Dar tocmai acest lucru avea sa se intimple. In februarie 2001, Maris este citat ca martor la Parchetul Cluj, se prezinta si are surpriza sa dea nas in nas cu Lajos Gabor. De atunci nu mai are liniste. In martie primeste o noua citatie, in care este chemat, pe 20 aprilie 2001, la Tribunalul Militar Teritorial Bucuresti, pentru a fi audiat de catre lt.-col. magistrat Ilie Botos. "Intre timp am sunat la SIPA si am avut prilejul sa constat ca subordonatii lui Floricel Vitan se spala pe miini. Mina lunga a lui Lajos Gabor ma poate ajunge oricind. Nu este posibil ca SIPA, care si-a luat un angajament fata de mine, sa nu-l respecte si sa-mi puna viata in pericol. Nu mai stiu ce sa fac. Sa plec din tara?", se intreaba retoric Mihai Radu Maris. Serviciul Independent de Protectie si Anticoruptie (SIPA) din Ministerul de Justitie nu are voie, prin legea de functionare, sa foloseasca agenti acoperiti. In lipsa lor, utilizeaza agenti-colaboratori, pe care ii recruteaza prin "mijloace specifice". "N-am primit niciodata bani pentru cei doi ani in care am lucrat cu colonelul Vitan. E bine sa stie orice om care este de acord sa colaboreze cu un serviciu de informatii la ce riscuri se expune", declara Maris, fara sa ne spuna de ce a intrat in "sistem" si de ce a iesit din el, "de bunavoie". In citatia prin care este invitat la audieri (vezi facsimil) se mentioneaza si faptul ca Maris trebuie sa aiba asupra lui buletinul de identitate si legitimatia de colaborator SRI. Potrivit legii, acest tip de legitimatie nu exista, dar poate ca magistratii militari stiu ei ceva. Mihai Radu Maris sustine ca n-a lucrat si cu SRI, dar ca principalul serviciu de informatii are oameni la Penitenciarul Gherla: Este posibil ca, prin demersul sau, "Doctorul" sa-l favorizeze pe Floricel Vitan, despre a carui arestare lasa de inteles ca putea fi rezultatul razbunarii unor politisti din IPJ Cluj. Dar acest lucru este ciudat, de vreme ce ex-infomatorul SIPA se plinge ca a fost deconspirat ilegal de catre cel care-l racolase (colonelul Vitan - n.r.). In plus, declaratia lui Mihai Radu Maris aduce acuzatii grave unor persoane ale caror nume le-am lasat spre publicare nu pentru ca ar fi neaparat implicate, ci pentru a servi eventual anchetatorilor drept noi piste de investigat in scandalul "Gherla". NICOLETA SAVIN ONDINE GHERGUT Regulamentul intern al SIPA este destul de clar cu privire la "informatorii" consacrati, pastrind un secret maxim asupra identitatii acestora. Surse din cadrul serviciului ne-au informat totusi ca nu a existat niciodata un colaborator extern, platit sau voluntar, cu numele Mihai Radu Maris sau cu porecla "Doctorul", care sa fi oferit date despre relatia lui Lajos Gabor cu lucratori ai SIPA, ai Penitenciarului Gherla, ai Parchetului sau Tribunalului Cluj. ( C.L. ) "Domnule redactor-sef, Subsemnatul Maris Mihai-Radu, fiul lui Radu si al Margaretei, nascut la 23.12.1971, in comuna Prundu-Bargaului, jud. Bistrita-Nasaud, domiciliat in mun. Bistrita, str. Aleea Ghiocelului, nr. 1, sc. B, et. I, ap. 13, posesor al C.I. seria XB nr. 010466 doresc sa va aduc la cunostinta urmatoarele: In perioada iulie 1998-iulie 2000 am fost recrutat de S.I.P.A. al Penitenciarului Gherla ca agent colaborator. Recrutarea in sine a fost facuta de seful Serviciului, col. Vitan Floricel. () In cursul lunii august 1999 am fost insarcinat cu supravegherea detinutului Gabor Lajos, care era arestat preventiv pentru trafic de influenta acuzat ca ar avea legaturi ilegale cu magistrati din Cluj-Napoca. In urma masurilor specifice muncii de informatie (supravegherea indeaproape a tintei, discutii cu detinuti, colegi de celula cu Gabor, etc.) am intocmit niste note informative, acestea formind o mapa informativa, atasata dosarului care a primit numele de "Gavril". Aceste note contineau constatarile mele in cazul "Gavril" si anume faptul ca acesta avea intr-adevar legaturi cu anumiti magistrati si anume judecatorii Haltek Zoltan, Todea Calin si Todea Mariana, precum si cu capitanul Jigman din cadrul IJP Cluj. De asemenea, tot in urma cercetarilor efectuate de mine, s-a indicat politiei locul in care se ascundea Tigaroi Florin, soferul lui Gabor, acesta fiind arestat si de asemenea a fost descoperita agenda lui Gabor si caietul in care-si tinea evidenta financiara, acesta fiind cunoscut ca se ocupa cu camataria, imprumutind sume in valuta in rinul "lumii bune" din Cluj-Napoca. Cu toate acestea, Gabor nu a primit decit doi ani de inchisoare, cu executarea in regim de detentie. In luna iulie 2000, eu am iesit de bunavoie, din sistemul in care actionasem. In luna decembrie, ziua 19, am aflat de arestarea col. Vitan si ulterior a mr. Morar, gen. mr. (r) Muresan Ioan, mr. (r) Beuta. Am fost contactat de avocatii Precup Faviola si Vitan Adriana pentru a depune marturie in favoarea sotului celei din urma, col. Vitan. (…) In cursul lunii februarie 2001 am fost chemat la Procuratura Cluj pentru a fi audiat oficial. (…) Mi s-a parut suspect faptul ca la prima audiere a participat si Gabor (in ce calitate?) si a afla nr. meu de telefon, acesta fiind neinformabil. Presiunile au continuat fiind contactati de membrii parchetului, fratele Maris Cosmni si prietena mea Seresan Gina. De asemenea am fost citat la Tribunalul Militar Teritorial Bucuresti si dupa citeva ceasuri de asteptare mi s-a spus ca pe lt. col. Batos Ilie il gasesc la Cluj…! Nu cunosc metoda prin care s-a ajuns la mine, dar banuiesc ca mapa informativa intocmita de mine a fost deschisa, dar si asa este dubios cum s-a aflat numele meu pentru ca acele note le-am semnat cu apelativul "Doctorul", iar desconspirarea adevaratei mele identitati este total ilegala, acele operatiuni fiind strict secrete si in exemplare unice, eu semnind un angajament-contract in acest sens. Pot sa afirm cu certitudine, ca col. Vitan avea unele conflicte deschise cu cadre din IJP Cluj, acesta intocmind note informative, cu aspect critic, cu privire la unele activitati ale unor cadre din IJP Cluj (desfasurari ilegale ale anchetelor etc.). Unul dintre cei impotriva carora Vitan a intocmit o astfel de nota, a fost mr. Bolos din IJP Cluj, acesta din urma participind personal la flagrantul in urma caruia a fost arestat col. Vitan! De asemenea, col. Vitan a descoperit activitati legale ale mr. dr. Beuta, acesta favorizind suspendari de pedepse ale unor detinuti, in urma unor onorarii in valuta. In acest caz pot sa va indic numele detinutului Banciu Ciprian, condamnat la noua ani inchisoare pentru evaziune fiscala si care a beneficiat de o astfel de intrerupere, familia acestuia renumerindu-o pe mr. dr. Beuta cu suma de 5.000 DM. Consider un abuz faptul ca identitatea mea a fost desconspirata, in acest sens eu semnind un angajament prin care mi se garanta anonimatul." Maris Mihai-Radu 28.03.2001 [25][pl.dll?rid=expresro] 