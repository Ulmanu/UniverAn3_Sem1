 [hint1.gif] [5]Sclav pentru 14.000 de voturi [hint1.gif] [6]Securitatea si militia, trimise in parlament de PRM [hint1.gif] [7]Remes indeamna: Votati Ion Iliescu! [hint1.gif] [8]Si moldovenii ii declara razboi lui Vadim [hint1.gif] [9]Preot, ministru al agriculturii [hint1.gif] [10]Diaconescu si Quintus, doi seniori care ies din politica pe usa din spate [hint1.gif] [11]Cind alegatorii cred in demagogi, ei platesc un pret urias [hint1.gif] [12]PDSR a inghetat negocierile cu PNL, PD si UDMR [hint1.gif] [13]Eternii si fascinantii oameni din Parlamentul Romaniei [hint1.gif] [14]Viitorul si trecutul s-au intilnit la expozitie [hint1.gif] [15]Bref Sclav pentru 14.000 de voturi Multi preoti l-au santajat, amenintindu-l ca-i fac anticampanie Cea mai originala campanie electorala pentru alegerile generale din acest an, in judetul Suceava, a avut-o, fara indoiala, candidatul independent Petru Tarniceru, un om de afaceri de succes din Vatra Dornei. Petru Tarniceru a reparat, vopsit si zugravit aproape 100 de scari de bloc, din municipiul Suceava, a renovat Sectia de obstetrica - ginecologie a Spitalului Judetean, sediul primariei din comuna Fintinele, a impartit pachete cu ajutoare sau lemne de foc la mii de persoane nevoiase din tot judetul si i-a dus pe studenti in excursii. Dupa ce s-au numarat voturile si s-a tras linie, s-a constatat ca Petru Tarniceru nu a iesit deputat, dar a adunat mai multe voturi in judet decit CDR 2000 si ApR. "Eu nu mergeam in parlament sa ma imbogatesc, nici pentru imunitate, pentru ca nu am ce face cu ea" In virsta de 41 de ani, Petru Tarniceru este casatorit si are doi copii. S-a apucat de afaceri la inceputul anilor '90, iar la ora actuala are sase firme, cu o cifra de afaceri totala de peste 35 de miliarde de lei in primele noua luni ale acestui an. Cea mai cunoscuta dintre societatile sale este SC Lucex Prodimpex SRL, bazata pe productie (constructii din lemn, confectionare de panouri asteriale, ambalaje), distributie carburanti si turism (este proprietarul unui hotel, cu un restaurant cu 300 de locuri, discoteca etc), societate premiata la ultima editie a topului firmelor din judet, realizat de Camera de Comert si Industrie. Spre deosebire de alti oameni de afaceri, unii chiar deputati, Petru Tarniceru nu are datorii la stat. In Bazinul Dornelor, el era cunoscut si apreciat datorita ajutoarelor consistente pe care le dadea bisericilor, oamenilor bolnavi si celor nevoiasi. "De cind ma stiu am ajutat bisericile si oamenii nevoiasi, cu cit am putut, iar cind am avut posibilitati materiale, ajutoarele au fost si mai consistente", ne-a spus Tarniceru. In politica a intrat la inceputul acestui an, in aprilie, cind s-a inscris in ApR. In toamna i s-a promis locul I pe lista pentru Camera Deputatilor, promisiune neonorata de liderii ApR. Cum la Tarniceru, "cuvintul este cuvint", a demisionat din partid si a luat pe cont propriu cursa pentru un loc in Camera Deputatilor. "In primul rind, trebuie sa spun ca eu am tot ce vreau, tot ce-si poate dori un om. Eu nu mergeam in parlament sa ma imbogatesc, nici pentru imunitate, pentru ca nu am ce face cu ea, si nici pentru cine stie ce avantaje meschine pe care le poate oferi aceasta pozitie de demnitar. Poate suna patetic pentru unii, dar va raspund cu unul din sloganurile mele: am facut destul pentru mine, a venit vremea sa fac ceva si pentru altii. Si, in plus, zona de munte a judetului nu este reprezentata nici acum in parlament si nici macar in Consiliul Judetean", spune Tarniceru. Cind romanului ii intinzi un deget, el e in stare sa-ti rupa toata mina Hotarit sa candideze independent, Petru Tarniceru si-a facut mai intii o echipa de campanie formata din oameni competenti, in fruntea careia l-a numit pe col. (r) Vasile Nastasescu, un tip extrem de meticulos, care a detinut si functia de sef al biroului senatorial al fostului senator PD Cristian Dumitrescu. Pe 18 octombrie, Petru Tarniceru s-a inscris la Biroul Electoral Judetean, fiind prima candidatura inregistrata la Suceava. In ziua urmatoare si-a depus sigla electorala la BEC, dupa care s-a intors in judet pentru a-si continua campania. Dupa doar doua zile, Petru Tarniceru a rupt gura tirgului, anuntind ca va igieniza 100 de scari de bloc din municipiul Suceava, scari in care locuiesc, predominant, persoane cu venituri reduse sau pensionari care nu-si permit sa suporte din propriul buzunar astfel de lucrari. La sediul de campanie au inceput sa vina sefii de scara, pentru a se inscrie pe lista celor 100. Dupa ce au inceput sa se adune primele adrese, s-a trecut la treaba. Dis de dimineata, echipele de muncitori ale candidatului independent se infiintau la usile blocurilor. Actiunea i-a cucerit pe multi suceveni. Este cazul pensionarei Lucia Iliucan, care ne-a declarat: "Sint bolnava si de zece ani nu am mai iesit din casa. Dar la vot am fost cu ginerele, cu masina, si l-am votat pe domnul Tarniceru. Mai este in bloc la noi o doamna de 90 de ani, care a mers cu mine la votare. Blocul nostru (n.r. - nr. S3, de pe Aleea Nucului) a fost primul vindut din Suceava, in 1967. Din cele 20 de familii, doar cinci sint active, astfel incit nu am avut posibilitatea sa suportam din pensia noastra costurile igienizarii. Pe vremuri, blocul arata foarte bine, dar nu a mai fost igienizat de 20 de ani". Reactia Luciei Iliucan fata de actiunea candidatului independent nu a fost una izolata. Petru Tarniceru ne-a spus ca au fost foarte multe cazuri cind locatari ai unor scari de bloc i-au spus: "Va multumim, apreciem gestul dvs., dar noi votam pe altcineva", motivind ca sotul este la un partid sau altul, ori sint rude sau apreciaza pe nu stiu care candidat. Si totusi, si acele scari au fost "igienizate" pina la capat. "Alteori, venea cite un locatar si-mi spunea sa-i fac curatenie si in boxa sau sa-i zugravesc balconul. Le explicam ca nu pot sa fac asa ceva, deoarece eu m-am angajat sa igienizez numai scarile de bloc, iar ei atunci ziceau ca «degeaba faceti, faceti un lucru de mintuiala. Nu va votez.»". C-asa-i romanul. "Unii preoti m-au santajat pe fata, fara pic de bun simt" Sectia de obstetrica-ginecologie II, a Spitalului Judetean Suceava a beneficiat si ea de sprijinul lui Petru Tarniceru. Saloanele au fost varuite si vopsite, iar linoleumul a fost schimbat. Sectia mentionata nu a mai avut parte de o astfel de actiune, din 1966, de la inaugurare. De la spital, Tarniceru a obtinut, insa, doar 37 de voturi. Primaria din comuna Fintinele, in care nu se mai daduse cu var de 15 ani, a fost renovata tot de catre Petru Tarniceru. La receptia lucrarii au participat conducerea primariei, preotul satului si sute de sateni care l-au aplaudat si i-au promis votul. La Fintinele, el a primit 256 de voturi, adica 11,93%. Studentii s-au bucurat si ei de generozitatea candidatului. In fiecare week-end, cite 250 de studenti au beneficiat de cazare si masa gratuita la Vatra Dornei, in hotelul lui Petru Tarniceru sau in cele ale prietenilor lui. De asemenea, 100 de suceveni fara posibilitati materiale au beneficiat de seturi complete de analize medicale la o policlinica privata din Suceava. Mii de familii din judet au primit alimente sau chiar importante cantitati de lemne de foc, suficiente pentru aceasta iarna. Iar sirul ajutoarelor ar putea continua. Dar foarte important este ca au fost localitati unde Petru Tarniceru nu a oferit nici un sprijin material, ci doar a stat de vorba cu oamenii. Le-a explicat cine este, cum gindeste, le-a spus despre legea creditului social pe care vrea sa o promoveze daca ajunge parlamentar. Iar din astfel de localitati, Petru Tarniceru a primit voturi, chiar daca nu a dat nimic in schimb. Zeci de biserici au beneficiat de sprijinul sau, dar amintirea contactului cu unii dintre oamenii in sutana i-a lasat un gust amar: "Intr-o comuna de linga Vatra Dornei, am dat bisericii zece milioane de lei si cinci tone de ciment, pentru ca voiau sa construiasca ceva. Am ajutat si in trecut acea biserica si am promis ca voi acorda sprijin si in perioada urmatoare. Dar preotul mi-a spus ca daca nu-i dau inca 70 de milioane de lei imi face anticampanie. Nu i-am dat si asa a si facut. Unii preoti m-au santajat pe fata, fara pic de bun simt". Cereri de acest gen au mai existat si din partea altor persoane: "O persoana a venit la mine si mi-a cerut 1,5 milioane de lei pentru ca i-a fatat vaca. Nu am vazut legatura. Altul, din cartierul Burdujeni, m-a sunat si mi-a spus ca a auzit ca eu ii ajut pe oameni si daca nu pot sa-i cumpar si lui o garsoniera. Tot in timpul campaniei electorale, un barbat a venit la mine si mi-a cerut sa-i cumpar un frigider cu congelator. Altul, dupa ce i-am dat o masina din lemne, mi-a cerut sa-i cumpar si televizor color. Dar ce m-a dezgustat cel mai mult a fost ceea ce s-a intimplat chiar in ziua votului. Oameni pe care ii ajutasem inainte, au venit la mine si mi-au spus: «Noi mergem acum la vot. Nu ne dai bani sa te votam?» Nu le-am dat nici un ban, pentru ca eu nu am cumparat si nici nu am cersit voturi. Am considerat ca decit sa-i umplu cetateanului cutia postala cu pliante continind promisiuni fara acoperire, mai bine il ajut cu ceva concret si de folos pentru el. Am vrut sa arat ca, daca fiind doar candidat, am fost in stare sa igienizez un numar mare de scari de bloc, cind voi ajunge parlamentar voi putea face curatenie in intreg judetul si, daca va fi nevoie, voi igieniza si Camera Deputatilor". De unul singur a batut CDR-2000 si ApR Toate actiunile pe care le-a facut ar fi trebuit sa-i aduca, in baza unui calcul aproximativ, un numar suficient de voturi pentru a accede in parlament. Petru Tarniceru a adunat, insa, 14.521 de voturi (4,52%), fata de cele 31.115 necesare pentru a ajunge deputat. Numai din municipiul Suceava se astepta la circa 10.000 de voturi. Au fost doar 3.604 (6,44% din totalul celor valabil exprimate). Cu scorul obtinut, Petru Tarniceru s-a clasat pe locul cinci pe judet, imediat dupa PD (5,01%), dar inaintea CDR 2000 ( 3,94%) si ApR (3,46%). In localitatea in care locuieste, Vatra Dornei, el a obtinut 3.858 de voturi, adica 35,17%, clasindu-se pe primul loc, devansind chiar si PDSR. "Daca imi pare rau dupa banii cheltuiti? Nu-mi pare rau dupa nici un leu. In primul rind, ca nu am cheltuit asa mult ca altii, care au dat miliarde de lei pe afise si pliante. Eu am cheltuit circa 400 de milioane de lei, dar am fost ajutat foarte mult si de prieteni. Spre exemplu, unul dintre ei mi-a dat 20 de camioane din lemne pentru a le dona celor necajiti. Eu consider chiar si ca Municipiul Suceava a raspuns foarte bine la actiunile mele. Nu sint suparat ca nu m-au votat toti carora le-am zugravit scarile de bloc. De altfel, nici nu am contat pe voturile tuturor. Deci nu-mi pare rau pentru nici un ban. Daca faceam afise si le puneam la toate colturile de strada, cu tot felul de promisiuni, era mai cinstit? Asa, macar a ramas ceva in urma mea", spune Petru Tarniceru, care este hotarit sa continue. Acest esec l-a ambitionat: "Nu ma las. Am vazut ce se poate face si cum. Am batut judetul de la un capat la altul si am ramas uimit de cita lume are nevoie de ajutor. Voi merge mai departe, pentru a vedea oamenii ca nu s-ar fi inselat daca m-ar fi ales acum deputat". Nu stie, inca, daca se va inscrie in vreun partid, dar nu exclude aceasta varianta: "Este posibil sa ma inscriu intr-un partid, dar voi fi foarte atent in care si care este interesul si oferta lor pentru a iesi din aceasta criza. Ca independent, este extrem de greu. Eu nu am avut dreptul la observatori la sectiile de votare si am informatii ca au fost anulate voturi valabile care erau in favoarea mea. Singur nu te poti pune cu ei. Trebuie sa ai un sprijin. Eu le multumesc celor care m-au votat si ii asigur ca voi continua, deoarece nu-mi este indiferent in ce fel de tara vor creste copiii mei". TIBERIU AVRAM Fostii ofiteri de pe vremea lui Ceausescu sint acum deputati si senatori Securitatea si militia, trimise in parlament de PRM Unii sint implicati in procese penale, fiind condamnati la inchisoare cu suspendare Parte din noii parlamentari ai PRM sint fosti ofiteri de Securitate, atrasi de zgomotul nationalist al lui Vadim sau de diverse interese particulare. Altii sint fosti ofiteri de armata, carora vremurile de altadata, cind politrucul facea ordine la trupe, le lipsesc. Dar nu putem sa constatam ca sint si fosti militari, carora tribunul le-a vindut iluzii propagandistice despre patrie si natiune, pentru a-i inregimenta. Primul ofiter pe care il intilnim pe lista noilor parlamentari PRM este senator de Alba: Ioan Pastiu. Acesta este general MApN in rezerva, fost director al uzinei de armament de la Cugir. Cazon din fire, dupa ce a fost o perioada prefect de Timis, Pastiu este acum sef al Corpului Gardienilor Publici din Alba. Un alt cadru militar este senator de Bihor. Stefan Margineanu a fost ofiter de contrainformatii militare la o unitate din Huedin. Mihai Lupoi, si el proaspat ales, este un cunoscut personaj aparut la televizor in zilele revolutiei din decembrie, caruia i se atribuie o importanta vina in dezinformarea practicata in acele zile pe postul national. Lupoi era capitan in armata, iar in 1990, pentru a scurta perioada, a fost numit ministru al turismului. Considerind ca este amenintat, noul parlamentar PRM a plecat in Elvetia, unde a cerut azil politic, insa a fost refuzat, astfel ca s-a intors in tara in 1992, dupa care a intrat intr-un con de umbra. Ioan Belu, senatorul PRM de Hunedoara, e un personaj relativ necunoscut. Belu a fost colonel de armata la unitatile din Valea Jiului, dar a trecut in rezerva. S-a apucat de afaceri, infiint"nd firma "Benoil", construind benzinarii si vizindu-le SNP. Ultima vinzare a unei benzinarii catre stat s-a desfasurat zilele trecute, dupa ce s-a anuntat ca va fi senator PRM. Deputatul Zeno va fi cinci ani sub supraveghere penala Dumitru Badea, senator de Neamt, a fost colonel de Securitate la Piatra Neamt, fiind comandantul unitatii pentru citeva luni in 1989. Tot in Securitate a activat si la Timisoara. A fost parlamentar PRM din 1996. Sever Mesca a ajuns deputat de Bacau. Dan Ioan Mirescu, fost demnitar al PRM, afirma despre el ca face parte din grupul de securisti aciuati pe linga Vadim. Adrian Zeno, deputatul PRM de Severin, a fost seful Serviciului de Contrainformatii Economice de la Securitatea din Caras-Severin, pensionindu-se dupa revolutie. Zeno a fost condamnat la doi ani de inchisoare cu suspendare in anul 1999, afirmatia ca presedintele Emil Constantinescu a fost spion american si ca ar fi fost urmarit informativ intr-un dosar al Securitatii, codificat "Geologul". Instanta a demonstrat ca afirmatiile lui Adrian Zeno. Potrivit sentintei, timp de cinci ani Adrian zeno se afla sub supraveghere penala, fiind obligat sa comunice politiei orice deplasare peste opt zile din judet. Colonelul Danut Saulea, deputat PRM de Galati, a fost angajat al Serviciului de Protectie si Paza. Colonelul Saulea a fost concediat din SPP pentru suspiciuni privind implicarea sa in afaceri cu uraniu, alaturi de mafiotul de la Chisinau Vitali Usturoi si alte cadre militare. Saulea se pare ca avea cunostinta de niste tranzactii cu uraniu, descoperite de politie in 1994, in parcarea de la Vila 23 Snagov. Colonelul a fost readus la SPP de omul lui Emil Constantinescu, fost director al Serviciului, Nicu Anghel. Colonelul Saulea a parasit SPP o data cu restructurarea impusa de generalul Anghel Andreescu. "Mois - doi ciobani" revine in parlament Capitanul Constantin Bucur este un personaj cunoscut prin implicarea sa in declansarea scandalului interceptarilor ilegale ale SRI, in 1997. Ofiter al Serviciului "T" al SRI, Constantin Bucur a predat mai multe casete lui Vadim, acuzind ca acestea au fost interceptate ilegal din ordinul conducerii SRI. Vadim a speculat momentul pentru a acuza SRI, iar Bucur s-a bucurat de protectia acestuia, fiind nominalizat cap de lista la Camera Deputatilor in judetul Gorj. Constantin Bucur a fost condamnat cu suspendare de instanta de judecata, iar acum are imunitate parlamentara. Vasile Mois este deputat de Satu-Mare. In perioada 1990-1992 a fost parlamentar PUNR si secretar de stat la Handicapati. Fost militian in perioada comunista, Mois e cunoscut pentru violenta sa. In 1994 a fost condamnat la 3 ani de inchisoare pentru uciderea a doi ciobani intr-un accident de masina. Colonelul Ilie Merce a fost sef al Securitatii Buzau, iar apoi in cadrul Directiei I a DSS a raspuns de sectorul arta-cultura-presa. Dupa 1990 a fost cadru activ al SRI, fiind demis de Virgil Magureanu in 1995 pentru furnizare de informatii secrete lui Vadim Tudor. A fost trimis in fata instantei de judecata. Colonelul Merce a format serviciul paralel de informatii al PRM, constituit din fosti ofiteri de Securitate, militie si armata. Oficial, Merce este seful Serviciului de documentare-informare din cadrul conducerii partidului. Marcu Tudor este fratele tribunului, fiind deja la al doilea mandat parlamentar. A fost ales deputat de Prahova la ultimul scrutin. A fost ofiter MApN, activind la "Romtehnica", unde a facut afaceri cu arme cu statele arabe. Dupa 1992 s-a implicat si in afaceri private cu tehnica militara. Valentin Vasilescu a fost comandantul-adjunct al Aeroportului Otopeni, fiind ofiter de aviatie in rezerva. Vasilescu a fost implicat in scandalul "Tigareta II" si arestat pentru complicitate la contrabanda, iar apoi condamnat la sapte ani de inchisoare. Recursul se judeca la Curtea Suprema de Justitie, Vasilescu fiind in stare de libertate pina la sentinta definitiva. El a candidat pe listele PRM la Bucuresti, fiind ales deputat. O.C. HOGEA GHEORGHE VASILE Sa nu zici ca nu ti-am spus! Remes indeamna: "Votati Ion Iliescu!" Autorul celebrului slogan electoral "Cu stinga nu poti nici macar sa te inchini", Traian Decebal Remes, ministru al finantelor, a anuntat ca PNL- Traditional sprijina candidatura lui Ion Iliescu la Presedintia Romaniei. Reamintim ca Remes a demisionat din PNL, a format un partid, amintitul PNL-T, numai pentru ca a dorit sa sprijine candidatura la presedintie a premierului Mugur Isarescu. Acum, Remes spune ca "singura solutie cu sanse reale, de viitor", este formarea unui guvern minoritar PDSR. Ministrul finantelor gaseste si cuvinte de lauda pentru cei despre care se presupune ca vor fi numiti de PDSR in viitorul guvern: Mihai Tanasescu, reprezentantul Romaniei la BM, si Mircea Geoana, ambasadorul tarii noastre la Washington. Pe acestia, Remes ii numeste "doua atuuri in negocierile viitoare cu FMI". CRISTINA SOFRONIE Si "moldovenii" ii declara razboi lui Vadim Partidul Moldovenilor din Romania, component al defunctei aliante CDR-2000, a declarat ieri, oficial, razboi lui Corneliu Vadim Tudor. Primarul municipiului Iasi, Constantin Simirad a remis redactiilor mass-media un comunicat in care se declara sustinerea lui Ion Iliescu in turul doi de scrutin. "Consideram acest demers ca fiind singura posibilitate de mentinere a democratiei, a legilor statului de drept si a continuitatii reformelor economice si politice, a integrarii europene", se precizeaza in comunicat. Primarul Iasiului, Constantin Simirad, face recomandarea ca si membrii partidului pe care el il conduce sa voteze cu Ion Iliescu duminica, 10 decembrie. CATALIN DUMITRESCU Dupa ce taranistii au numit un electronist,PDSR pastreaza traditia si propune tot un "specialist" Preot, ministru al agriculturii Ilie Sirbu a renuntat la Mitropolie pentru afaceri Noul guvern al PDSR, condus de Adrian Nastase, este conform propriilor sale declaratii format din oameni de specialitate, adevarati profesionisti. Unul din specialistii PDSR-ului, propus pentru postul de ministru al agriculturii, este presedintele Consiliului Judetean Timis, Ilie Sarbu. Viitor ministru este insa... preot! Ministeriabilul Ilie Sarbu a terminat Institutul Teologic Sibiu in 1975, dupa care a fost profesor si director al Seminarului Teologic Caransebes, pina in 1981. Din acel an, Ilie Sarbu a devenit Prea Cucernic, imbracind rasa preoteasca si devenind consilier economic la Mitropolia Banatului, pastorita de Inalt Prea Sfintitul Nicolae Corneanu. Parintele Sarbu si-a continuat studiile teologice la Institutul Ecumenic din Geneva, Elvetia si pe cele de limba engleza la Universitatea Birmingham, Anglia. Toate pareau a merge bine pentru parintele Sarbu. Pina in 1991, Prea Cucernicul a mai consiliat Mitropolia Banatului. Apoi, cinstita fata a purces vijelios in afaceri. Raspopitul Sarbu a infiintat grupul de firme "Fangmeier" (agricultura si morarit), iar in 1993 a intrat si in politica, inscriindu-se in partidul de guvernamint, PDSR. In paralel cu afacerile care prosperau, a devenit vicepresedinte si purtator de cuvint al organizatiei PDSR Timis. In urma alegerilor locale din 2000, fostul preot a fost ales presedinte al Consiliului Judetean Timis, iar acum este ministeriabil. Ramine insa un mister cum a renuntat canonic preotul Sarbu la cele sfinte. "M-am transferat, pentru ca la Mitropolie aveam functie administrativa", ne-a explicat domnia sa. Cu toate ca am cautat indelung, nu am gasit canonic cum un preot, fie si el cu functie administrativa, se poate transfera la o firma! Ar fi unicat in istoria ortodoxiei. Intrebat de "Evenimentul zilei" daca intr-adevar se pricepe la agricultura sau doar la cele sfinte, fostul preot ne-a declarat: "Firma mea se ocupa exact cu agricultura, detine 4.500 hectare, iar rezultatele sint excelente. Deci, ma pricep", a conchis el. FLORIAN BICHIR Diaconescu si Quintus, doi seniori care ies din politica pe usa din spate Presedintii celor doua partide istorice, PNTCD si PNL, respectiv Ion Diaconescu si Mircea Ionescu- Quintus, au un numitor comun: felul in care au ratat sa iasa cu capul sus din istoria post- decembrista. Si Diaconescu, si Quintus s-au incapatinat sa mai vrea o data. Mandat de parlamentar. Sugestii de raminere pe scena politica, doar ca presedinti de onoare, au primit amindoi, dar au refuzat. Diaconescu - depasit de luptele intestine ale PNTCD, carora n-a reusit nici macar sa le puna surdina - s-a agatat pina in ultima clipa de scuza "mi se cere sa ramin, ca altfel partidul se destrama inainte de alegeri". De parca experienta lui politica nu i-a tras nici cel mai mic semnal de alarma: cu o conducere prea putin primenita in iarna trecuta, cu o campanie dezastruoasa la locale si total inerta la generale - singura preocupare fiind datul la cap pentru un loc mai bun pe lista - PNTCD n-a oferit nimic electoratului. Nici macar o speranta cit un pai, de care sa se agate batjocoritul nucleu dur din electoratul taranist. Doar "cocolosiri" de nepoti si favoriti, pentru consemnarea carora mass-media "lua cu lamiie". Singura replica mai aproape de ceea ce trebuia Diconescu sa faca din vreme a venit prea tirziu. Simbata, cind lui Diaconescu i s-a propus - ca si calmant pentru pierderea presedintiei Forului de Conducere Tranzitoriu al PNTCD - rolul de presedinte de onoare al partidului. "De ce sa mai stau? Nu mai stau. Ma duc jos sa maninc. Am fost invitat la masa". Sigur insa, Diaconescu nu a mincat vreun taranist "la protap", din cei vinovati pentru haul in care a ajuns partidul. Nici Quintus nu a vrut sa aiba timp sa-si scrie linistit, acasa, epigramele si memoriile. Multi liberali condamna faptul ca vreo citeva procente din electorat s-au pierdut in urma dezvaluirilor CNSAS. Ei spun ca presedintelui liberal i s-a sugerat, si nu tocmai subtil, sa nu mai candideze deoarece CNSAS a luat dosare la puricat, urmind sa dea verdictul inainte de primul tur. "Chiar daca este nevinovat, faptul ca nu a inteles sa renunte pentru binele PNL este de neiertat. Dar macar acum si-a suspendat iesirile publice, pina la «sentinta» definitiva". Care oricum, dupa toate procedurile si termenele juridice, se va da dupa Congresul PNL din februarie, la care Quintus nu va candida. Desi s-a incapatinat sa nu iasa, in toiul scandalului (deci inainte cu doua-trei zile de prezentarea la urne), macar cu declaratia de autosuspendare de la sefia PNL, Quintus are in ochii liberalilor un mare merit: a realizat unificarea formatiunilor liberale, in timp ce, sub domnia lui Diaconescu, "aripile" din PNTCD au dovedit ca zboara autonom, care incotro, spre cele patru zari. Si, evident, sub aceleasi replici: reconstructia solida a partidului. CRISTINA SOFRONIE Potrivit saptaminalului "Newsweek", Cind alegatorii cred in demagogi, ei platesc un pret urias Alegerile din Romania amintesc de faptul ca in cursa electorala se pot afla, cu sanse serioase, si candidati "neobisnuiti", scrie saptaminalul american "Newsweek" intr-un articol referitor la rezultatele scrutinului din 26 noiembrie. "Corneliu Vadim Tudor arata si vorbeste ca o copie nereusita a unui personaj inspaimintator. Saptaminalul trece in revista declaratiile lui Vadim privind lupta impotriva coruptiei "cu mitraliera", lista celor 180 de personalitati care trebuie "lichidate", precum si faptul ca publicatiile liderului PRM vorbesc de "jidani imputiti" si "tigani criminali". Autorul articolului apreciaza drept "neobisnuita" puternica ascensiune a liderului PRM catre turul doi al prezidentialelor. In timp ce SUA demonstreaza cum confuzia in alegeri se poate inregistra si intr-o tara cu traditie democratica indelungata, Romania aminteste ca "tinerele democratii" au intotdeauna si potential de dezastru. Potrivit autorului articolului, romanii par a se afla in fata unei optiuni clare, insa rezultatul nu poate fi prevazut cu adevarat. Ceea ce pare clar din afara, poate arata foarte diferit din interior, considera "Newsweek". In 1993, rusul Vladimir Jirinovski cistiga un sfert din voturi la alegerile parlamentare promitind ca ieftineste votca (de asemenea, el cerea SUA sa inapoieze Rusiei Alaska, propunea trimiterea unor prostituate in spatiu, pentru a ridica moralul astronautilor, si clama ca evreii au inceput al doilea razboi mondial). Folosind un scenariu similar, Tudor promite ca va aduce Romania pe calea cea dreapta prin curatirea ei de "tradatori" si "mafioti". Expunindu-se, recent, in fata camerelor TV precum un Robin Hood, el si-a donat ceasul Rolex unui camin de copii. Mesajul implicit: daca el va cistiga alegerile, orice roman poate deveni bogat, scrie revista americana. Cind alegatorii cred in demagogi, ei platesc un pret urias. Slovacia a ramas o paria, exclusa din cursa pentru NATO si Uniunea Europeana atit timp cit premierul Vladimir Meciar, un populist cu accente autoritariste, a ramas la putere. Meciar a fost inlaturat acum doi ani, iar aceasta este mai mult decit o lectie pentru romani. (Mediafax) PDSR a inghetat negocierile cu PNL, PD si UDMR Intilnirile PNL cu PDSR, in care urmau sa fie negociate conditiile in care noua opozitia democratica (PNL- PD- UDMR) va acorda, sau nu sprijin noului guvern minoritar PDSR, s-au aminat pina dupa cel de-al doilea tur de scrutin. Surse liberale ne-au declarat ca PDSR a telefonat conducerii PNL ieri dimineata pentru a cere acest ragaz. Aceleasi surse citate sustin ca una dintre cauze este tonul ferm pe care PNL cere PDSR includerea prioritatilor nationale sustinute de liberali in viitorul program de guvernare al partidului lui Ion Iliescu, sau in anexa acestuia. O alta cauza este aceea ca PDSR are nevoie, in perioada premergatoare celui de-al doilea tur de scrutin, sa se axeze cu prioritate pe campania electorala a lui Ion Iliescu, care are de purtat o batalie crincena cu contracandidatul sau, C.V. Tudor. Si negocierile PDSR cu PD si UDMR sau cele dintre viitoarele partide de opozitie par a se amina tot dupa 10 decembrie. Astfel incit liderul PRM sa nu poata reprosa PDSR o asa-zisa sustinere neconditionata din partea viitoarei opozitii.(C.S.) Eternii si fascinantii oameni din Parlamentul Romaniei Primele alegeri din 20 mai 1990 au adus in parlament 263 de deputati si 91 de senatori ai Frontului Salvarii Nationale, care insumau peste 65 la suta din voturi, "urmasul" acestuia - PDSR - reusind la ultimele alegeri sa promoveze in parlament 155 de deputati si 65 de senatori. Pe locul doi, in 1990, la mare distanta ca scor electoral, se afla UDMR, cu o pondere de 7 la suta, procent pastrat si dupa zece ani. PNL a obtinut in alegerile de acum doua saptamini acelasi procent ca in 1990 - 7 la suta. PNTCD a revenit si el dupa o perioada de glorie 1996-2000 la vechea perceptie publica, situata undeva in jurul a 2 la suta din electoratul anului 1990. Atunci intrau in parlament si partide care au avut putin peste 1 la suta din voturi, dar care in timp au disparut definitiv, nu doar de pe scena parlamentara, asa cum s-a intimplat cu Partidul Ecologist Roman, de exemplu. Exista insa nume care pot fi gasite pe listele parlamentarilor din 1990 si vor fi pina in 2004, cel putin. Ii vom numi eternii si fascinantii alesi ai poporului. Altii au reaparut acum, dupa o absenta in care aproape ca nu s-a mai auzit nimic de ei. Cu femeile stam mai bine decit in 1990, cind aveam doar 13 parlamentari de sex feminin fata de 41 cite avem in legislatura 2000-2004. Dintre care numai doua sint liberale, restul provenind de la PDSR, PRM, PD si UDMR, in ordine descrescatoare. Parlamentari de cursa lunga La Camera Deputatilor, au facut carare plecind la drum cu FSN si ajungind care pe unde a putut Gheorghe Albu (acum deputat PD), Victor Babiuc (fost FSN, fost PD, actual PNL), Radu Berceanu (constant PD), Vasile Bran (PD), Daniela Buruiana (acum PRM), Ion Iliescu (altul decit presedintele PDSR, care acum a intrat la Senat), Alexandru Lapusan (PDSR), Stefan Popescu Bejat (PD), Ovidiu Musetescu (PDSR), Adrian Nastase (PDSR), Bogdan Niculescu-Duvaz (PD), Petre Ninosu (PDSR, acum senator), Ioan Oltean (PD), Octavian Opris (PDSR, Senat), Virgil Popescu (PDSR), Radu F. Alexandru (aceeasi traiectorie cu Victor Babiuc), Petre Roman (PD, trecut de ani buni la Senat), Adrian Severin (fost FSN, fost PD, actual PDSR), Adriean Videanu (PD). La Senat, tatuca tuturor ramine in mod cert Oliviu Gherman (PDSR), cel vesnic somnoros, urmat de seful sau Ion Iliescu, Sergiu Nicolaescu (PDSR, dupa o foarte scurta perioada de independenta, dar totusi nostalgic), Ilie Platica Vidovici (PDSR), Ion Predescu (PDSR), Ion Solcanu (PDSR), Doru Ioan Taracila (PDSR), Radu Timofte (PDSR). "Trupa" PDSR este cea mai numeroasa la categoria conservatori, senatorii Partidului Democrat neputindu-se lauda decit cu Sorin Vornicu, pe linga cei "migrati" de la Camera Deputatilor. Veteranii UDMR in grupul de deputati sint Peter Eckstein, Gyorgy Frunda, Kerekes Karoly, Marton Arpad, Pecsi Ferencz, Szilagyi Zsolt, Tokay Gyorgy, Varga Attila si Iuliu Vida. La Senat, nu sint decit trei: Marko Bela, Szabo Karoly si Verestoy Attila. Cei mai putini parlamentari cu vechime neintrerupta sint liberalii. Ei i-au mai pastrat din vechea garda doar pe Mircea Ionescu-Quintus, Dan Amedeo Lazarescu si Calin Popescu Tariceanu, primii doi trecind de mult din Camera Deputatilor la Senat. Scosi de la naftalina Nu doar hainele se pun la naftalina, ci, se vede treaba, si unii politicieni. Se demonstreaza astazi ca exista momente cind partidele apeleaza la "vechituri" pentru a "improspata" echipa de parlamentari. Asa se face ca unii care au luat o pauza de doi, patru sau chiar opt ani se reintorc acum pe bancile parlamentului. Costica Canacheu este unul dintre acestia. A fost ales acum deputat pe lista PD Bucuresti, lista supranumita "tinerii lui Basescu". Liberalii i-au scos de la cutie pe Dinu Patriciu si Horia Rusu, care in 1996 au ratat intrarea in parlament din cauza ca n-au vrut sa faca parte din CDR. Cei doi fosti "caluti albi" vor "galopa" acum prin Camera Deputatilor sub saua celui care fugise de ei in 1994, Valeriu Stoica. Materialul refolosibil al PDSR se numeste Antonie Iorgovan, cel care se autodefineste "parintele Constitutiei" si care n-a mai stat din 1992 pe fotoliul de parlamentar, dar acum o va face in Senat. Daca unii sint scosi de la naftalina, nu inseamna ca ea, naftalina, ramine fara obiect de conservare, chiar si pentru oameni cu vechime de zece ani in parlament. Scrutinul din 26 noiembrie i-a trimis la pastrare pe Viorel Catarama (nu se stie pentru ce perioada), Vasile Blaga (secretarul general al PD, care s-a apropiat de un mandat, dar nu l-a obtinut), Victor Bostinaru (PD), Daniela Crasnaru (deputat PNL-AT in 1990, candidat PNL in 2000, dar fara reusita), Marian Enache (deputat FSN in 1992, deputat PDSR in 1996, trecut la ApR pe listele careia a esuat in 2000), Ilie Stefan (PD), Cazimir Ionescu (deputat FSN, apoi sapte ani la PD si pe ultima suta de metri liberal, dar fara mandat reusit in alegeri), Viorel Lixandroiu (PD), Dumitru Moinescu (PD, cu o absenta din parlament de patru ani si care n-a reusit un mandat pentru sine), Cristian Radulesc (PD), Dan Iosif (PDSR), Gheorghe Dumitrascu (demisionat din PDSR tocmai pentru ca nu a fost trecut pe liste) si Ion Vasile (care i-a cedat locul eligibil "prospaturii" PDSR Trita Fanita), Vasile Vacaru (PDSR), Marcian Bleahu (PER, cel cu "jigodia de presa", care n-a mai avut sansa unui nou mandat). NARCISA IORGA TEODORA GEORGESCU Viitorul si trecutul s-au intilnit la expozitie Presedintele Romaniei avertizeaza ca atunci "cind false valori ocupa primul plan, oamenii de stiinta, cercetatorii trebuie sa devina adevarati lideri de opinie." Emil Constantinescu a participat, ieri, la Romexpo, la deschiderea "Saptaminii Stiintei Romanesti" si a vizitat Tirgul Stiintei si Inventicii Romanesti. Seful statului este de parere ca cercetatoriii reprezinta elita "tacuta" si uneori ignorata din tara noastra. Cea care, spune el, "are datoria sa rupa tacerea si sa promoveze public valorile care o reprezinta". La rindul sau, liderul PDSR, Ion Iliescu - prezent la aceeasi manifestare - a aratat ca "structurile statale si guvernarea trebuie sa priveasca domeniul cercetarii si inovatiei ca pe unul «prioritar» al dezvoltarii economice, fara de care nu poate fi conceputa strategia economica pe termen mediu si lung a Romaniei". (C.O.) Bref Marko Bela condamna aroganta partenerilor de coalitie Liderul UDMR, Marko Bela, este extrem de ferm: "Sintem considerati membri ai opozitiei democratice, insa acest lucru nu inseamna ca vom cere infiintarea unei aliante sau vom intra intr-o coalitie de partide". Intr-un interviu acordat ziarului "Romaniai Magyar Szo", Marko Bela a criticat coalitia de guvernare din care inca mai face parte deoarece a pus umarul la ascensiunea PRM. Pentru liderul UDMR, partenerii de coalitie sint deja "fostii". "Ii condamn pe fostii parteneri de coalitie, ei fiind cei care au lasat lucrurile sa decurga astfel si cred ca situatia de fata are la baza tocmai neputinta si aroganta lor", a declarat presedintele udemerist. Marko Bela si-a adus aminte de faptul ca "PRM si Corneliu Vadim Tudor au fost lansati chiar de PDSR, in conditiile in care au facut parte din coalitia de guvernamint a anilor 1992-1996" si a adaugat faptul ca "insusi Petre Roman, presedintele PD, a aprobat si a sprijinit financiar, in calitate de premier, aparitia saptaminalului «Romania Mare»". (T.G.) Tabara da divort de Magureanu Valeriu Tabara, liderul PUNR, a ajuns la concluzia ca alianta cu PNR-ul lui Virgil Magureanu a fost nefasta. Drept urmare, vrea sa reinfiinteze PUNR ca partid de sine-statator. Senatorul Dumitru Huidu, vicepresedinte al Aliantei Nationale, considera ca se impune demisia in bloc, imediata, a conducerilor centrale si locale ale formatiunii si radierea aliantei din registrul partidelor politice. Dumitru Huidu a transmis ieri un comunicat in care se arata ca "infiintarea Aliantei Nationale, realizata la insistentele PNR, a fost o mare greseala" si ca "adevaratii PUNR-isti se vor mobiliza pentru reinfiintarea partidului de care tara are mare nevoie". (T.G.) Banii n-aduc fericirea Medicul veterinar Constantin Cristea, din comuna Galanesti, judetul Suceava, s-a inscris ieri in PNTCD, motivindu-si gestul prin faptul ca actuala coalitie a privatizat sistemul in care el activeaza. PNTCD este primul partid in care se inroleaza Constantin Cristea, el nemaifacind parte din nici o formatiune politica dupa 1990. Proaspatul taranist a cistigat recent 125 de milioane de lei la concursul "Vrei sa fii miliardar?". (T.A.) Banalitatea zilei: Vadim minte Corneliu Vadim Tudor sustine in continuare ca PRM nu este partid extremist. El a adus in sprijinul afirmatiei sale o rezolutie a Adunarii Parlamentare a Consiliului Europei (APCE), din ianuarie a.c. "Rezolutia APCE afirma raspicat ca in Romania nu exista manifestari si partide extremiste", a declarat ieri Vadim. Lucru complet neadevarat. In raportul initial al APCE se specifica foarte clar ca in Romania exista doua partide extremiste: PUNR si PRM. Din ratiuni politice insa, pentru a nu deranja statele membre ale Consiliului Europei, parlamentarii europeni au scos din textul rezolutiei adoptate in final exemplificarile. Trebuie precizat ca rezolutia nu viza doar Romania, ci toate tarile din Europa. In articolul 50, in textul initial al raportului, se arata ca "principalele partide extremiste sint Partidul Romania Mare, condus de Corneliu Vadim Tudor, care este antisemit, impotriva etniei rromilor si antimaghiar, si PUNR, care este cunoscut pentru ostilitatea impotriva maghiarilor din Transilvania". (L.P.) Varujan Vosganian o coteste din nou spre dreapta Conducerea UFD nu-si asuma esecul electoral in urma caruia alianta din care facea parte - CDR 2000- a iesit din parlament. "Esecul a fost determinat de cadrul politic nefavorabil. Nu dorim sa facem un gest ipocrit si sa ne dam demisiile de onoare, pentru ca in secunda urmatoare sa continuam sa conducem", a declarat liderul UFD, Varujan Vosganian. Aceste declaratii au survenit dupa ce saptamina trecuta secretarul general al UFD, Paul Ghitiu, a declarat ca va solicita in sedinta Comitetului Director al partidului demisia si stabilirea vinovatiei fiecarui membru din conducerea UFD pentru pierderea alegerilor generale. De altfel, liderii UFD isi indrepta atentia spre o noua alianta politica - cu PNL. Vosganian a afirmat ca este posibila o colaborare cu liberalii, dar numai dupa Congresul national al PNL. Cit despre vechea alianta, CDR 2000, Vosganian califica Conventia drept "un organism nefunctional". In ceea ce-i priveste pe principalii aliati din aceasta campanie, PNTCD, Vosganian considera ca acest partid trebuie sa depaseasca o criza de autoritate. "Noi nu ne implicam in lupta din interiorul acestui partid care, pe puntea Titanicului, in loc sa caute colace de salvare isi disputa pianul cu coada din salon", a adaugat Vosganian. (M.C.) 