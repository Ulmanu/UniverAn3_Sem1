 Primarul din Tirgu-Mures propune: Prostituatele sa fie batute la fund Primarul orasului Tirgu-Mures, Dorin Florea, a declarat ieri, in cadrul sedintei Comisiei Administrative, ca s-a saturat sa mai vada in centrul orasului "o gramada de curve". El a spus ca in pauza meciului dintre Galatasaray Istanbul si Real Madrid a trecut pe Strada Calarasilor - cunoscuta pentru numarul mare de prostituate care isi fac veacul pe acolo - si a ramas uimit de "cit de repede s-au inmultit". Florea vrea ca, in cel mai scurt timp, acel focar sa dispara si a cerut politiei si jandarmilor sa isi faca datoria, reprosindu-le, totodata, ca pina in prezent nu au luat nici o masura in acest sens. In final, primarul Dorin Florea a mai adaugat ca, in momentul in care prostitutia va fi legalizata, le va construi fetelor care ies la produs un stabiliment, dupa modelul omologului sau din Piatra-Neamt. Pina atunci, el propune ca prostituatele din centru sa fie batute la fund. DRAGOS BARDOSI Auto Mica regina a break-urilor compacte O data cu lansarea modelului Fabia Combi, Skoda contribuie la expansiunea segmentului inca discret al break-urilor compacte. Mai lunga cu 26 de centimetri decit berlina din care este derivata, noua realizare a companiei cehe ofera un compromis ideal intre latura utilitara, specifica acestui gen de automobile, si confortul unui model de clasa superioara. In plus, pentru pretul mai mult decit rezonabil la care este disponibila, Fabia Combi se dovedeste a fi extrem de bine echipata. In Romania, noul model va fi disponibil incepind de luna viitoare. Impartirea "sarcinilor" intre marcile componente ale unui grup auto nu este un lucru simplu. Problema este cu atit mai complicata in cazul unui constructor de talia gigantului german Volkswagen AG (VAG), care include nu mai putin de sapte marci, de la populara Skoda pina la exclusivistele Bugatti, Bentley si Lamborghini. Cu toate acestea, Ferdinand Piech, presedintele VAG, a reusit sa delimiteze perfect fiecare teritoriu al imperiului auto pe care l-a creat in ultimii zece ani. Astfel, Volkswagen - piesa de baza a grupului - va ramine o marca generalista, "specializata" in productia tuturor claselor de automobile, de la economicul Lupo pina la limuzine de lux si modele de teren. Lucrurile sint la fel de clare in privinta lui Audi, al carui statut de rival direct al marcilor Mercedes si BMW nu este contestat de nimeni. Ierarhia a fost stabilita ceva mai greu in cazul trio-ului de virf Lamborghini - Bentley - Bugatti. In orice caz, in prezent se stie ca, in timp ce Bentley va fi un producator relativ prolific (cu o productie prognozata sa atinga 10.000 de unitati pe an), Bugatti va ramine o marca de superelita, destinata sa realizeze anual numai citeva sute de automobile, de un standing fara egal. Mai raminea problema stabilirii teritoriilor de actiune pentru cele doua marci populare ale grupului. Solutia a fost gasita si in acest caz. In timp ce Seat pare sa-si fi rezervat definitiv statutul de marca "sportiva" (mai precis de echivalent spaniol al celebrei Alfa Romeo), Skoda se orienteaza tot mai mult catre productia unor modele de familie. Octavia - conceputa pe platforma modelului Volkswagen Golf - este disponibila astfel in variantele berlina cu patru usi si break. In ceea ce priveste modelul Fabia, care a inaugurat noua platforma pe a carei baza va fi construit si viitorul Volkswagen Polo, acesta propune deja atit o versiune break, cit si una in trei volume - aceasta din urma prezentata in premiera mondiala la ultima editie a Salonului Auto de la Geneva. Pe piata europeana, oferta de modele in segmentul break-urilor compacte este destul de larga. In aceasta categorie intra automobile precum Seat Cordoba Break, Volkswagen Polo Variant sau Fiat Palio Weekend, dar si versiunile break ale modelelor Opel Astra sau Citroen Xsara. Fabia Combi este cu 26 de centimetri mai lunga decit varianta berlina, pastrind totusi acelasi ampatament. Astfel, centimetrii in plus se regasesc numai la nivelul spatiului disponibil pentru bagaje. Volumul portbagajului atinge 426 de litri, fata de 260 de litri in cazul berlinei. In plan strict estetic, se poate spune ca noua varianta este destul de reusita. In orice caz, lampile spate se integreaza in linia generala a caroseriei chiar mai bine decit in cazul variantelor in doua si trei volume. Fabia Combi se distinge printr-un nivel de echipare extrem de generos la aceasta clasa de automobile. Modelul este disponibil in trei variante de finisare, carora le sint asociate patru motorizari diferite. Astfel, versiunea de baza, intitulata "Classic", este dotata, la alegere, cu un motor pe benzina de 1,4 litri si 68 cai putere sau cu un propulsor Diesel de 64 cai putere. La acest nivel de echipare sint disponibile in serie sistemul ABS cu repartitor al fortei de frinare, inchiderea centralizata si sistemul de actionare electrica a geamurilor fata. Versiunea "Confort" este echipata fie cu un motor pe benzina de 1,4 litri si 75 cai putere, fie cu un modern agregat Diesel de 100 cai putere. Aceleasi motoare sint disponibile si pe virful de gama, intitulat "Elegance". In plus fata de versiunile anterioare, acesta ofera climatizare automata, fotolii cu sistem de incalzire si jante din aliaj usor, de 15 toli. In Romania, noul model va fi disponibil, incepind de luna viitoare, la un pret usor mai mare decit cel al versiunii berlina (aproximativ 30.000 de marci). Renault 12 - primul "World Car" Termenul de "World Car" a aparut relativ recent in vocabularul jurnalistilor din presa auto. El desemneaza nu atit modelele cele mai exportate pe plan mondial, cit acele automobile adaptate unui numar cit mai mare de piete si produse in uzine amplasate pe mai multe continente. Printre exemplele tipice de "automobil mondial" se numara Fiat Palio, modelul de clasa compacta al fimei italiene fiind produs nu numai in Europa (Polonia), ci si in America Latina (Mexic si Brazilia), India si, in curind, in Africa de Sud. Putina lume stie insa ca printre primele automobile care pot revendica statutul de "World Car" se numara Renault 12, "varul" Daciei noastre. Iata in continuare un scurt istoric al acestui model de exceptie. Octombrie 1969. Vizitatorii standului Renault din cadrul Salonului auto de la Paris au ocazia de a descoperi noul model de clasa medie al firmei franceze. Pina atunci, Renault ignorase segmentul de piata al automobilelor cu motoare intre 1100 si 1500 cmc desi acest sector inregistrase o crestere extrem de importanta in perioada 1964 - 1968. R12 se integra astfel perfect in gama Renault, ocupind golul existent intre familia de modele R8/R10 si virful de gama R16. Ideea de baza Proiectul cunoscut sub numarul de cod "117" a demarat in 1965. Caietul de sarcini cuprindea urmatoarele cerinte: crearea unui automobil economic, de constructie simpla, care sa poata fi "declinat" cu usurinta in numeroase variante. In plus, noul model trebuia sa dea dovada de fiabilitate si sa ofere un spatiu suficient pentru cinci persoane. Evolutia tehnica Motorul instalat pe R12 reprezenta in realitate o evolutie a agregatului Cleon care echipa deja modelele R8 si R10. Cursa si alezajul au fost marite, fapt care a dus la cresterea capacitatii cilindrice la 1289 cmc. Puterea motorului a ajuns la 40kw (54 cai putere). Motorul a fost plasat longitudinal, in fata rotilor din fata, cutia de viteze fiind asezata in spatele propulsorului (exact invers fata de solutia aleasa pentru modelele R4 si R16). Evident, R12 nu a fost la fel de avansat din punct de vedere tehnic precum virful de gama al momentului - revolutionarul R16. Desi "proiectul 117" nu a fost lansat decit in 1965, stilul viitorului model se regasea deja in unele schite elaborate incepind din 1963 de echipa de designeri Renault. In momentul lansarii, noul model era disponibil cu un singur motor (1289 cmc si 54 cai putere) si intr-o singura varianta de caroserie (berlina in trei volume, cu patru usi). Clientii puteau opta intre doua versiuni de echipare - L si TL. Cea din urma era mai confortabila, dispunind de fotolii separate pentru locurile din fata, in locul banchetei instalate pe versiunea R12 L. Alte detalii suplimentare ale versiunii "de lux": suporturi de sustinere a bratelor pe portiere, o lampa pentru luminarea portbagajului. Modelul atingea o viteza maxima de 140 km/h - o performanta mai mult decit onorabila pentru segmentul sau de piata. R12 s-a bucurat de o "primire" excelenta din partea presei de specialitate, majoritatea articolelor publicate la acea vreme subliniind atit designul modern al masinii, cit si confortul oferit pasagerilor. Modelul potrivit, la momentul potrivit Succesul la public nu s-a lasat asteptat. La numai sase luni de la lansare, R12 era deja produs intr-o cadenta de 700 de unitati pe zi. In aceste conditii, Renault a decis sa accelereze lansarea unor noi versiuni. In 1970 a fost prezentata publicului varianta R12 Gordini. Aceasta era echipata cu motorul de 1565 cmc instalat deja pe R16 TS, cu doua carburatoare, cutie de viteze cu cinci trepte, frine cu discuri ventilate pe rotile din fata si cu tamburi pe rotile din spate. Motorul furniza 83 kw (110 CP), suficienti pentru a propulsa automobilul pina la o viteza maxima de 185 Km/h. R12 Gordini nu avea bare de protectie si era disponibil numai intr-o singura culoare: albastru intens. Tot in 1970 a aparut varianta break, echipata cu acelasi motor de 54 cai putere, instalat pe berlina traditionala. In octombrie 1972 este lansata varianta R12 TS. De aceasta data, agregatul de 1289 cmc dispunea de doua carburatoare Weber, puterea rezultata crescind la 44 kw (58 CP). Astfel echipat, automobilul atingea o viteza maxima de 150 km/h. Varianta R12 TS dispunea de doua faruri suplimentare (de forma rotunda, plasate deasupra barei de protectie). In octombrie 1973 a aparut varianta TR, echipata cu cutie de viteze automata. Doi ani mai tirziu R12 este restilizat. Calandrul, barele de protectie, blocurile optice si lampile spate isi schimba infatisarea. La interior, modificarile sint la fel de importante. Modelul dispune de o noua plansa de bord si de un volan cu patru spite. In 1975 este abandonata productia variantei Gordini, iar in 1978 se renunta la versiunile TR si TS. In 1980, R12 este scos din catalogul Renault, lasind loc definitiv modelului R18, aparut cu patru ani mai devreme. O vocatie mondiala Cu toate acestea, cariera acestui automobil de exceptie era inca departe de a se fi terminat. Chiar daca Renault a renuntat sa mai fabrice si sa vinda modelul pe piata franceza si vest-europeana, el a continuat sa fie produs in alte parti ale lumii. Intr-adevar, in 1980, R12, cu derivatele sale, era inca un automobil foarte popular in numeroase tari, astfel incit nu se punea problema abandonarii producerii sale. Ultimul R12 a iesit de pe liniile de montaj ale uzinei Renault Oyak din Bursa, Turcia, in 1999 - la 30 de ani de la prezentarea oficiala a modelului. Si nici macar acest moment nu marcheaza sfirsitul carierei sale. Cel mai important derivat al modelului - batrina Dacie 1310 - se afla in continuare in productie la uzina de la Colibasi. R12 a fost un veritabil automobil mondial, produs si comercializat pe aproape toate continentele. In Europa de vest, el a fost fabricat intre 1969 si 1980 in peste 2.850.000 exemplare (in afara de Franta a existat o uzina de montaj si in Spania). R12 a fost fabricat insa si in Turcia (intre 1969 si 1999), Argentina (1970-1995) si Brazilia (1968-1983, comercializat insa sub marca Ford). Ford, la turatie maxima Ford se asteapta ca primul trimestru al anului financiar curent sa marcheze o crestere semnificativa a vinzarilor sale pe piata batrinului continent, a declarat ieri Nick Scheele, presedintele Ford Europe, in cadrul unei conferinte de presa organizate cu ocazia vizitei sale in Romania. Scheele a precizat ca aceasta performanta se datoreaza in mare parte succesului inregistrat de noul Mondeo, model care a acumulat in ultimele luni un numar impresionant de distinctii ale presei auto - inclusiv in Romania. Presedintele Ford Europe a tinut sa sublinieze totodata nivelul excelent al vinzarilor realizate de modelul Focus, precum si interesul mare al publicului pentru noul Transit, vehicul care in 2000 a obtinut, de altfel, titlul de "Van of the year". Marea noutate a acestui an o va constitui prezentarea - in cadrul Salonului auto de la Frankfurt - a celei de-a patra generatii a modelului Fiesta, precum si lansarea unui model derivat din studiul de stil Street Ka. Nick Scheele a precizat ca Ford va fi si in viitor bine reprezentat in segmentul de piata al automobilelor de clasa mica si mini, infirmind astfel zvonurile privind intentia companiei de a renunta la construirea unui inlocuitor al modelului Ka. Pe de alta parte, presedintele Ford Europe (care a detinut pina in 1999 functia de CEO al diviziei Jaguar) a declarat ca piata romaneasca este prea putin dezvoltata pentru a justifica deschiderea unei reprezentante oficiale si organizarea unei retele de vinzari dedicate acestei marci britanice. Cu toate acestea, Scheele este convins ca modelele Jaguar vor putea fi disponibile si in Romania "peste citiva ani". Dupa ce a taiat picioarele unei femei, Ignat si-a dat foc in Postul Pastelui Un caz incredibil s-a petrecut ieri la Timisoara. Un fost angajat al Regiei Autonome de Transport Timisoara (RATT) si-a dat foc in fata institutiei pentru ca cei din conducere au refuzat sa-l reangajeze. El fusese dat afara in 1999 pentru abateri deosebit de grave. Pe 18 martie 1996, in urma unui examen psihologic, Ioan Ignat a fost angajat la Regia de Transport Timisoara ca vatman. Trei ani mai tirziu, pe 18 august 1999, i s-a desfacut contractul de munca cu articolul 830, litera I. El fusese implicat in 31 de accidente rutiere din care sase deraieri si opt tamponari. Intr-unul dintre accidente, din cauza neatentiei, Ioan Ignat, pe atunci vatman la RATT, a trecut cu tramvaiul peste o femeie si i-a taiat picioarele. Problemele nu s-au oprit insa aici. De-a lungul celor sase luni cit a avut permisul de conducere suspendat, Ioan Ignat a fost controlor timp in care "a terorizat calatorii", dupa cum declara directorul-adjunct al institutiei timisorene. "Contractul de munca i-a fost desfacut pentru ca si-a parasit locul de munca ca sa-si urmareasca un coleg la care avea datorii. Ignat avea un cutit si timp de citeva ore si-a terorizat colegul", a mai spus Eugen Stanescu, director tehnic la RATT. Marti Ioan Ignat a cerut sa intre in audienta la prefectul de Timis, Horia Ciocirlie, amenintind ca altfel isi da foc. "Am incercat sa-i explic ca nu eu sint in masura sa hotarasc la RATT si l-am indrumat sa vorbeasca cu cei de la regie", spune prefectul. Ieri dimineata, Ioan Ignat s-a prezentat la sediul regiei unde a fost primit de intreaga conducere a institutiei. "I-am propus un loc de munca la paza sau la CFR", a declarat ziarului nostru Eugen Stanescu."A refuzat orice oferta spunind ca el nu vrea decit vatman la RATT". In jurul prinzului, Ignat a plecat in piata. Imbracat bine si cu manusi pe miini, Ioan Ignat s-a intors la sediul Regiei de Transport Timisoara si a amenintat ca isi da foc. Cazul fiind cunoscut, toata lumea l-a lasat in pace. Dupa ce a turnat terpinol pe el, omul a luat o bricheta si si-a dat foc. Singurii spectatori prezenti la fata locului au fost un reporter si un operator de la o televiziune locala.Tirziu, portarul vazind ca omul arde in toata regula, a chemat ambulanta. Ioan Ignat a fost transportat la Spitalul Judetean din Timisoara Sectia de chirurgie plastica. El are arsuri pe 15-25a din suprafata corpului si a fost operat timp de citeva ore de medicii timisoreni. AMIRA DAMIAN Stra-strabunica Reginei Marii Britanii e inmormintata la Singeorgiu Daca ar intona cineva imnul britanic "God Save The Queen" in comuna mureseana Singiorgiu de Padure ar fi considerat bun de dus la balamuc. Asta fiindca putini stiu ca aici isi doarme somnul de veci: stra-stra-bunica reginei Marii Britanii. Printre ei se afla, mai nou, si ambasadorul Marii Britanii in Romania, Richard Ralph, care a aflat acest lucru abia zilele trecute. "Sint fascinat si as vrea sa vizitez zona", a fost comentariul excelentei sale. O poveste de dragoste La inceputul secolului al XIX-lea, in Singiorgiu de Padure traiau 2.000 de suflete si era una dintre cele mai prospere localitati din zona. Claudia Rhedey, nascuta la 1 septembrie 1812, a inceput, dupa virsta de 15 ani, sa frecventeze Curtea Imperiala a Vienei. Cronicile vremii spun ca era de o frumusete rapitoare. Aici l-a intilnit pe printul Alexandru de Wurtenberg. Intre cei doi s-a infiripat o frumoasa poveste de dragoste, dar tatal Claudiei, batrinul conte Ferenc, se opunea casatoriei celor doi, afirmind ca fiica lui nu este potrivita pentru print. Cei doi s-au casatorit abia in 1835, dupa moartea contelui. Au avut trei copii: Claudia (1836), Ferenc (1837) si Amalia (1838). In 1841, printesa Claudia a ramas insarcinata pentru a patra oara. In acelasi an, ea a murit. Evenimentul este inscris in registrul starii civile din Singiorgiu de Padure, pe 29 octombrie 1841. Cauza mortii ramine un mister: certificatul de deces mentioneaza ca a suferit o hemoragie puternica din cauza unei nasteri premature, dar oamenii vremii povesteau ca a fost vorba despre un accident de trasura. Corpul neinsufletit a fost inmormintat in cripta bisericii reformate unde se afla si astazi. Printul Alexandru s-a retras la mosia de la Singeorgiu de Padure si s-a dedicat cresterii copiilor. A ramas distrus sufleteste dupa moartea prematrura, la numai 29 de ani, a iubitei lui sotii. Nu a mai participat la nici o reuniune a Curtii Imperiale. Drumul spre tronul Marii Britanii Mostenitorul familiei principale Wurtenburg, Ferenc, s-a indragostit de printesa britanica Mary Adelaide. Fiul lor, George, a devenit regele Marii Britanii, sub numele de George al V-lea si s-a casatorit cu printesa greaca Mary. Fiica lor este actuala suverana a Marii Britanii, Elisabeta a II-a. Familia Regala Britanica nu si-a uitat stramosii. Regina Mary a sprijinit, in 1835, refacerea criptei unde e inmormintata printesa Claudia. Autoritatile locale spun, ca prin anii Ô80, Regina Elisabeta a II-a ar fi vrut sa vina aici, dar vizita a fost anulata din cauza politicii dezastruoase a dictatorului comunist Nicolae Ceausescu. Amintirea Claudiei nu s-a stins nici astazi. Bartos Miklos, directorul scolii generale care functioneaza in fostul conac, a amenajat o casa memoriala linga mormint. La primarie este arborat drapelul Marii Britanii primit de la Ambasada Britanica, in urma cu cinci ani. MIHAELA CRAIOVEANU Clubul Roman de Presa respinge orice initiativa vizind elaborarea unei legi a presei Clubul Roman de Presa ia nota cu ingrijorare de inmultirea tentativelor din partea parlamentului de a crea un sistem de reglementari legislative pentru ingradirea libertatii de expresie si a libertatii presei. Ignorind protestele ziaristilor, ale societatii civile, parlamentul a adoptat la inceputul lunii martie o Lege a secretului de stat si a secretului de serviciu care, prin modul ambiguu in care a fost conceputa, lasa loc arbitrariului permite blocarea accesului liber la informatiile de interes public. Primii vizati sint ziaristii, care sint pasibili de ani grei de inchisoare pentru "difuzarea fara drept a secretelor de stat", in aceasta categorie putind intra secrete lezind interese de grup sau personale. O a doua lege, in curs de elaborare, este Legea accesului la informatie, al carei proiect nu ofera suficiente garantii ca cetatenii, direct sau prin intermediul presei, vor putea primi informatiile care prezinta interes pentru ei si pentru tara. Si, in sfirsit, este repusa cu obstinatie pe tapet ideea unei legi a presei. Aflam cu surprindere ca un numar de 18 fosti si actuali parlamentari s-au raliat, in calitate de coautori, la un proiect de "lege a jurnalistului", opera a unui ilustru necunoscut "ziarist liber", cum se recomanda el insusi, ale carui fantasmagorii despre presa par a fi luate in serios din moment ce domnii senatori si deputati au initiat chiar o dezbatere asupra respectivului "proiect". Clubul Roman de Presa - organizatie profesionala a ziaristilor membra a Asociatiei Mondiale a Ziarelor - care grupeaza marea majoritate a publicatiilor, caselor de editura, posturilor de radio si televiziune nationale si locale si agentiilor de presa, reprezentind peste 12.000 de ziaristi, face din nou precizarea ca se opune cu toata hotarirea oricarei initiative vizind adoptarea unei legi a presei. Consideram ca Legea accesului la informatie, in masura in care ea va tine seama de observatiile presei, transmise deja initiatorilor, garantind dreptul la informare al cetatenilor, poate fi acoperitoare in ceea ce ne priveste. In plus, este limpede ca orice litigii cu presa, inclusiv in cazul calomniei prin presa, pot fi judecate in baza Codului Penal si a Codului Civil. Ii informam pe distinsii parlamentari ca si in alte tari, unele cu bogata traditie democratica, nu exista neaparat o lege a presei. Avem suficiente motive sa credem ca, datorita unor remanente ale vechii mentalitati totalitare, orice proiect proclamat ca urmarind asigurarea libertatii presei, o data intrat in malaxorul parlamentului roman va iesi ca o lege de ingradire a libertatii presei. Clubul Roman de Presa ii roaga pe membrii parlamentului sa se concentreze pe dezbaterea acelor probleme care sint vitale pentru tara, pe numeroasele dosare privitoare la armonizarea legislatiei cu cea a Uniunii Europene, lasind presa sa functioneze in virtutea legilor existente. Comunicat de presa Transglobal Media doreste sa faca precizari presei libere cu privire la regretabilul incident pricinuit de inregistrarea de secvente porno la sfirsitul unei casete video preinregistrate cu filmul de animatie "Tom si Jerry - filmul" sub insemnele Transglobal Media. Lucru mai putin cunoscut publicului, Transglobal Media este cel mai vechi si cel mai important finantator al campaniei antipiraterie pentru piata audio-video din Romania. Lupta continua dusa de compania noastra in ultimii 9 ani impotriva retelelor ilegale de multiplicare si comercializare a casetelor video si audio a avut ca rezultat distrugerea a mii si mii de casete-pirat, adica au fost date lovituri nimicitoare activitatilor ilegale de pe aceasta piata. Transglobal Media invita presa libera la o mai buna comunicare, precum si la asociere impotriva pirateriei de orice fel, intrucit scopul nostru este unul comun: o mai buna protectie a cetatenilor romani, pe fundalul unei atitudini de decenta fata de actul comercial din Romania. Transglobal Media considera periculoasa usurinta cu care presa - chiar si in mod involuntar - aduce avantaj unor interese intunecoase. Congresul apicultorilor La Institutul de Cercetare-Dezvoltare pentru Apicultura Bucuresti a avut loc ieri Congresul Asociatiei Crescatorilor de Albine din Romania (ACA). Participantii au discutat, printre altele, pe marginea proiectului de actiuni tehnico-organizatorice pentru propaganda apicola pe anul 2001, au asistat la o dare de seama asupra activitatii ACA in perioada 1997-2000, prezentata de presedintele ACA, Aurel Malaiu, si au aprobat amendamentele la Statutul ACA din Romania, conform propunerilor filialelor judetene. (T.D.) Nu mai exista ser antirabic Teroarea turbarii Peste 70 de clujeni care s-au prezentat in ultimele doua saptamini la Spitalul de Boli Infectioase dupa ce au fost muscati de ciini au fost trimisi acasa de medici pentru ca nu au ser antirabic. Pacientii au fost sfatuiti sa isi spele ranile cu spirt pentru ca la spital pot fi ajutati. Zilnic, la Spitalul de Boli Infectioase din Cluj-Napoca se prezinta cel putin 5 persoane muscate de ciini. Valoarea unei doze de cinci vaccinuri antirabice este de 800.000 de lei. Din nefericire, in ultimele doua saptamini conducerea spitalului nu a dispus de fonduri pentru achizitionarea vaccinurilor. Medicii spun ca in rezerva spitalului mai exista doar cinci doze de vaccinuri folosite pentru tratarea celor 12 persoane care, in ultima luna, au fost muscate sau au intrat in contact cu vulpi, cai sau bursuci infectati cu rabie. Medicii spun ca zilele trecute la spital s-a prezentat si un pastor american care a fost muscat de un ciine si care a amenintat ca va da in judecata spitalul pentru ca nu a fost vaccinat. In judetul Cluj au fost decretate 10 focare de rabie, iar in cazul aparitiei unui numar mare de imbolnaviri ar exista pericolul ca persoanele muscate de animale bolnave sa moara. (Mihai Soica, Emanuel Ciocu) Patru focare de rabie in Brasov In comuna brasoveana Voila a fost gasita o alta vulpe rapusa de rabie. Pina in prezent, in judetul Brasov, au fost depistate patru focare de rabie, in Predeal, Mindra, Voila si Parau descoperindu-se cinci vulpi turbate. La Parau, sapte persoane au intrat in contact cu vulpile bolnave, iar la Predeal opt, toti copii. In localitatile afectate a fost instituita zona de carantina pe o distanta de 30 de kilometri in jurul focarelor, in care animalele receptive la virusul rabiei vor fi supravegheate atent si vaccinate. (Camelia Csiki) Peste contaminat, la Iasi Dupa sindromul vacii nebune, rabie si febra aftoasa, locuitorii Capitalei Moldovei sint in pericol de a se contamina cu un parazit periculos care traieste in organismul pestilor. Directorul Directiei Sanitar-Veterinare Iasi, dr. Vasile Hritcu a anuntat ca, in urma unor controale efectuate de catre inspectori la magazinele care comercializeaza peste, au fost descoperite mai multe exemplare pline cu paraziti. "Este vorba de Eustrongylydes ecsicus, un fel de lungi si foarte subtiri care paraziteaza bibanul, stiuca si somnul. A fost gasit cel mai frecvent la bibanii adusi de la Tulcea de catre diverse firme particulare", a precizat dr. Vasile Hritcu. Nici un iesean nu s-a prezentat pina acum la medic cu acest gen de paraziti, care afecteaza serios organismul uman. Primele simptome sint varsaturi, ameteli, lipsa poftei de mincare si dureri de stomac puternice. Epidemiologii ieseni i-au sfatuit pe cetateni sa se prezinte la medic imediat ce acuza aceste simptome. CATALIN DUMITRESCU Telegrafice Studentul Creanga, sef la Inspectoratul Scolar Judetean Neamt Inspectoratul Scolar Judetean Neamt are un nou sef, in persoana profesorului de sport Emil Creanga, director al Colegiului Tehnic "Ion Creanga", din Tirgu-Neamt. El a fost numit in functie la propunerea PDSR, in urma demisiei fostului inspector scolar general, Francisc Gille, postul raminind vacant. Noul insepctor scolar general al ISJ Neamt este student in anul IV la Drept. (M.F.) Doua milioane de lei,prime de Pasti pentru ortacii din Oltenia Minerii din Oltenia vor fi premiati si anul acesta de Pasti, conform contractului colectiv de munca. Fiecare angajat al Companiei Nationale a Lignitului Oltenia va primi de la administratie cite 2 milioane de lei, suma ce va fi acordata pina la jumatatea lunii, a declarat liderul ortacilor din Oltenia, Marin Condescu. (C.T.) "Boso" - dat in urmarire prin Interpol De la sfirsitul saptaminii trecute, cel mai cautat hot de masini din Bucuresti si din tara, Radu Bolgiu, alias "Boso", a fost dat in urmarire prin Interpol. Cu toate acestea, exista informatii ca "Boso" a fost vazut zilele trecute prin centrul Capitalei, in zonele pe care le frecventa de obicei, respectiv "Romana" si "Dorobanti - Liceul Caragiale-Cafeneaua Einstein". (A.N.) Autobuze contra maxi-taxi Transportul urban de calatorie din municipiul Alba-Iulia a fost paralizat ieri, timp de doua ore, din cauza unei greve. Peste 100 de salariati, membri ai Sindicatului Liber a SC "Transcom" SA, si-au intrerupt activitatea si au organizat un mars de protest, "defilind" cu 25 de autobuze pe principalele trasee din oras. Protestatarii se pling ca soferii de maxi-taxi le folosesc ilegal traseele si le "fura" calatorii.(L.D.) Ovidiu Ianculescu, noul secretar de stat la MApM Ovidiu Ianculescu (60 de ani), decanul Facultatii de Hidrotehnica din cadrul Universitatii Tehnice de Constructii Bucuresti, este noul secretar de stat din cadrul Ministerului Apelor si Protectiei Mediului. El va avea in subordine relatiile cu parlamentul, cu sindicatele si patronatele si va coordona, in acelasi timp, si departamentul de relatii publice . (I.A.) Titus Munteanu a demisionat Directorul postului Romania 1 si-a inaintat demisia din functie presedintelui Director General Cristian-Hadji Culea. Prin acordul ambelor parti demisia intra in vigoare incepind cu data de 5 aprilie. Ursache, muscat de penis de unchiul sau Medicii ieseni au fost ieri martorii unor scene de cosmar. Victima: un tinar de 24 de ani. Gheorghe Ursache Todirascu, din comuna Sinesti, a fost transportat ieri dimineata, in jurul orei 5.30, la Spitalul de Neurochirurgie din Iasi, intr-o stare foarte grava. Avea capul spart in mai multe locuri, multiple plagi abdominale si penisul facut ferfenita de doua muscaturi. Pacientul a fost tratat mai intii pentru traumatismele craniene, dupa care a fost transportat la Sectia Urologie de la Spitalul Parhon, unde medicii i-au redat barbatia. Apoi, el a mai trecut pe la Spitalul de Urgente si la Clinica de Maxilo-Faciale de la Spitalul Universitar "Sf. Spiridon" deoarece falca de jos ii atirna, mandibula fiindu-i facuta zob. In total, tinarul Ursache a fost "reparat" timp de opt ore, dupa un periplu pe la trei spitale. Scandalul din familia lui Gheorghe Todirascu a izbucnit in momentul in care unchiul sau, Aurel Lupascu, beat-mort, a inceput sa imparta corvezile din gospodarie. Lui Todirascu ii revenea sarcina sa hraneasca vitele, dar el era specializat pe oi, asa ca s-a opus vehement. Disputa a degenerat rapid in bataie cu sapele si cu parii. Aurel Lupascu i-a tras citeva sape in zona capului, dupa care tinarul s-a prabusit, zvircolindu-se intr-o balta de singe. Observind slitul pantalonilor desfacut, Aurel a muscat cu sete din penisul tinarului, care a lesinat pe loc. Aurel Lupascu a intrecut orice limita, astfel de agresiune nemaifiind auzita de nici o persoana din sat", a declarat stupefiat primarul comunei. Politia a incercat retinerea unchiului, dar acesta a disparut de la domiciliu. CATALIN DUMITRESCU [27][pl.dll?rid=expresro] 