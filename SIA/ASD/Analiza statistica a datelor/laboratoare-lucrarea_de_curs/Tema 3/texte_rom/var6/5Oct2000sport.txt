 FC Dinamo spala rufe in public Nicolae Badea: "Avea dreptate Lucescu in ceea ce priveste profesionalismul lui Dinu" Dupa doi ani si jumatate pe banca tehnica a echipei Dinamo Bucuresti, Cornel Dinu a fost demis. Hotarirea a apartinut Consiliului de Administratie al clubului, for intrunit marti seara, intr-o sedinta furtunoasa, la clubul "Polo". Dinu nu a participat. Anuntat de Cristian Borcea inca de duminica de faptul ca va fi debarcat, antrenorul care a adus titlul de campioana in "Groapa" dupa opt ani a preferat sa se uite la televizor, conversindu-se telefonic cu reporteri de la aproape toate publicatiile. Cornel Dinu a acuzat actuala conducere ca ar fi adus clubul in pragul falimentului, estimind "gaura" bugetara la peste trei milioane de dolari. Nicolae Badea si Vladimir Cohn, presedintele, respectiv, vicepresedintele Consiliului de Administratie, dezmint acuzele fostului tovaras de drum. Dincolo de aceasta latura a scandalului, pe care o vor lamuri cei abilitati sa o faca, raminem cu un gust amar. Demiterea antrenorului echipei campioane dupa doar opt etape confirma un conflict care mocneste de mult. In doi si jumatate, Cornel Dinu a fost vicecampion, campion si cistigator al Cupei Romaniei cu Dinamo, iar rezultatele nu poate sa i le ia nimeni. Nu atit eliminarea din Champions League si infringerea din partida cu Petrolul l-au pierdut, cit permanentele critici aduse unor membri ai Consiliului de Administratie. Se confirma inca o data ca omul adevarat de fotbal conteaza tot mai putin in economia unui campionat trucat. Nici un conducator nu are rabdare, iar profesionalismul autentic este la fel de rar ca si recunostinta. Rezultatele din teren ale echipelor sint mai usor de obtinut in culise si, nu-i asa, si acesta ar putea fi un alt motiv al demiterii lui Dinu. OCTAVIAN TOPA "Domnul Dinu nu mai e la FC Dinamo, noapte buna!" Vladimir Cohn, membru in Consiliul de Administratie al clubului si una dintre tintele antrenorului demis, a acceptat cu greutate un dialog cu "Evenimentul zilei". Telegrafic, a raspuns totusi la trei intrebari. Domnule Cohn, cum apreciati declaratiile incredintate spre publicare de Cornel Dinu mai multor ziare? Acestea sint fanteziile lui Dinu. A improscat cu noroi o viata intreaga, de ce n-ar face-o si acum, la batrinete?! Este FC Dinamo la un pas de faliment, cum sustine Dinu? Nu este adevarat. Eu stau drept, in fotoliu, si ma uit in ochii oricui cind afirm asa ceva. Nu am nimic de ascuns. Daca toate acestea au fost neadevaruri, inteleg ca veti lua masuri impotriva lui Dinu? Ce masuri sa mai iau? Domnul Dinu nu mai e la FC Dinamo, noapte buna! ( O.T.) "Ciinii" si "Tintarul" Sub comanda lui Cornel Talnar, antrenorul interimar al "ciinilor rosii", Dinamo are programate in aceste zile mai multe meciuri amicale in compania echipelor-satelit. Dupa ce marti au invins divizionara B Poiana Cimpina cu 2-0, goluri marcate de Zicu, dinamovistii s-au deplasat ieri la Cimpulung pentru un amical cu echipa din localitate. Astazi, "ros-albii" vor intilni, la Oltenita, formatia Dunarea Calarasi (Divizia C). Miine, dupa plecarea echipei nationale in Italia, lotul dinamovist se va deplasa la Saftica, traditionalul loc de cantonament. Pentru saptamina viitoare nu s-a stabilit nimic, Talnar urmind sa definitiveze in acest weekend programul inaintea partidei din deplasare cu Ceahlaul Piatra Neamt. (D.N.) Radu Nunweiller negociaza cu Dinamo Locul lui Cornel Dinu pe banca tehnica a dinamovistilor are mari sanse sa fie ocupat, in perioada imediat urmatoare, de o alta fosta glorie a "ciinilor rosii": Radu Nunweiller. Surse bine informate afirma ca antrenorul aflat acum in Elvetia a primit deja o oferta din partea gruparii "ros-albe" si urmeaza sa dea un raspuns - cel mai probabil afirmativ - cit mai repede posibil. Daca aceasta varianta se va realiza, iar Lupescu se va intoarce si el la Dinamo, este foarte probabil ca noua conducere tehnica a campionilor sa fie alcatuita din Nunweiller - director tehnic si Lupescu - antrenor-jucator. Radu Nunweiller - cunoscut pe vremuri si sub titulatura de Nunweiller VI - este unul dintre jucatorii emblematici ai echipei dinamoviste din deceniul opt. El s-a stabilit in strainatate inainte de revolutie si a pregatit mai multe echipe din Tara Cantoanelor. In virsta de 55 de ani, Nunweiller ocupa acum postul de director al centrului de tineret si juniori al formatiei FC Laussane. Se pare ca legatura cu Dinamo s-a facut acum prin intermediul lui "Vova" Cohn, vicepresedintele Consiliului de Administratie al echipei din Soseaua Stefan cel Mare, cu care antrenorul este foarte bun prieten. MATEI UDREA "Viitorul lui Dinamo nu mai are nici o legatura cu domnul Dinu" Nicolae Badea, presedinte al Consiliului de Administratie de la FC Dinamo, a tinut ieri sa dezminta afirmatiile lui Cornel Dinu, fostul antrenor al echipei. In plus, Nicolae Badea contesta profesionalismul fostului tehnician al "ciinilor rosii". Care este opinia dvs. in privinta afirmatiilor facute de Cornel Dinu, cum ca FC Dinamo are un deficit de trei milioane de dolari? Este o afirmatie mai mult decit superficiala. Pe data de 31 decembrie 1999, Departamentul Economic al Societatii Dinamo a prezentat bugetul clubului pe anul trecut in urma balantei cheltuieli-venituri. S-a stabilit ca au existat venituri de 103 miliarde de lei, iar cheltuielile s-au situat in jurul a 105 miliarde de lei. Asta, in conditiile in care am preluat clubul cu diverse datorii, ulterior onorate. Banii la Reggiana pentru Mateut, datorii bancare si imprumuturi personale ale unor insi din conducerea clubului. Chiar pe vremea cind presedinte era chiar domnul Dinu... Ce procent reprezinta vinzarile de jucatori in bugetul gruparii dinamoviste? In jur de 55-58 la suta, iar restul banilor provin din publicitate, drepturi de televiziune si alte sponsorizari. Ati regasit cumva in ziarele din aceste zile afirmatii cu tenta antisemita ori rasista din partea domnului Dinu la adresa unor persoane din Consiliul de Administratie? Daca as fi tigan, nu mi-ar fi rusine sa recunosc acest lucru. Dumnezeu ne-a lasat pe aceasta lume si totusi trebuie sa convietuim. Domnul Dinu nu este la prima jignire de acest gen... Ar trebui sa se gindeasca la faptul ca este un ofiter activ al Ministerului de Interne, primeste chiar o indemnizatie in acest sens si nu trebuie sa faca astfel de afirmatii. Credeti ca va accepta un post in cadrul clubului, varianta lansata chiar de dumneavoastra in ultima sedinta a Biroului Executiv? Nu stiu. Faptul ca nu a venit la acea sedinta denota lipsa de responsabilitate. Nimeni nu a avut nimic cu el, am incercat si voi incerca sa am o relatie civilizata cu dinsul. Am vorbit cu el in fiecare zi si ma surprinde aparitia in presa a unor atacuri de o violenta neobisnuita. Cum vedeti viitorul lui Dinamo? Sper ca lucrurile sa se linisteasca. Oricum, viitorul lui Dinamo nu mai are nici o legatura cu domnul Cornel Dinu. Poate doar trecutul si cariera acestuia de jucator... Cit despre profesionalismul lui ca antrenor, prefer sa nu fac comentarii. Avea dreptate Mircea Lucescu in aceasta privinta... DANIEL NAZARE Bölöni nu merge in Italia cu gindul la 0-0 Nationala de fotbal a Romaniei pleaca astazi, la ora 10.00, spre Milano, acolo unde urmeaza sa dispute, simbata, derbyul grupei a opta din preliminariile Cupei Mondiale, cu reprezentativa Italiei. "Tricolorii" si-au petrecut ultima zi in Romania la cantonamentul de la Saftica, acolo unde selectionerul Ladislau Bölöni a insistat in mod deosebit pe latura tactica a confruntarii cu "squadra azzurra". Pe parcursul antrenamentului, doi dintre fotbalisti, Tibi Selymes si Belodedici, au suferit usoare accidentari. Belo a si renuntat, de altfel, la restul sedintei de pregatire, spre ingrijorarea lui Bölöni. Doctorul Pompiliu Popescu a asigurat, totusi, la final, ca ambii jucatori vor fi recuperati pina simbata. Desi Bölöni a refuzat sa dea nume, jucatorul la care se va renunta se pare ca va fi ales dintre dinamovistul Giani Kirita si "belgianul" Tibi Selymes. "Tricolorii" au declarat ieri, fara exceptie, ca un egal la Milano i-ar multumi. Aceasta este, dupa toate probabilitatile, si ideea cu care se pleaca in Italia: aceea a unui joc cit mai inchis, prin care sa se incerce eliminarea oricaror greseli in aparare si evitarea contraatacurilor purtate de Del Piero si Inzaghi. Declaratia lui Viorel Moldovan este, de altfel, sugestiva pentru gindurile fotbalistilor romani: "Trebuie sa pregatim acest meci foarte bine in primul rind din punct de vedere tactic. Italienii stau foarte bine in teren, dar au dificultati la constructie, iar noi trebuie sa profitam de acest lucru. Ei prefera contrele. Asa au jucat, de fapt, cu noi la Europene, cind au speculat erorile noastre". Bölöni a mentionat ca, desi ar fi buna o remiza, el nu merge in Italia cu gindul de a face 0-0. "Am luat in calcul si varianta primirii unui gol. Sint sigur ca italienii vor face un presing mai accentuat decit la Europene. In plus, actuala echipa a Romaniei nu are un asemenea profil incit sa conserve un rezultat. Soarta calificarii depinde destul de mult de acest rezultat". Selectionerul a declarat ca a solicitat parerea jucatorilor despre tactica indicata in jocul cu Italia si ca le-a cerut acestora perseverenta, curaj si disciplina. MATEI UDREA Del Piero ar putea fi rezerva in meciul cu Romania Nationala de fotbal a Italiei a sustinut marti dupa-amiaza primul antrenament in cantonamentul de la Coverciano. Ca si inaintea intilnirii cu Ungaria, Giovanni Trapattoni a programat o "partidella" intre titulari si rezerve, dezvaluind astfel componenta primului "unsprezece" pe care il va alinia simbata seara, la Milano, contra Romaniei. Iata formula de echipa: Toldo - Cannavaro, Nesta, Maldini - Di Livio, Albertini, Fiore, Coco - Totti - Inzaghi, Delvecchio. Totusi, se pare ca tehnicianul "squadrei azzurra" nu este decis in privinta lasarii lui Del Piero pe banca, atacantul de la Juve dovedind o crestere de forma in ultima perioada, care a culminat cu un gol superb marcat chiar in meciul "titulari" - "rezerve", scor 0-2. Vedeta torineza a avut ieri dupa-amiaza ultima posibilitate de a-l convinge pe Trap ca merita sa fie titular, la un meci disputat in compania echipei "Under 17" a Italiei. Daca Trapattoni va pastra transparenta afisata inaintea meciurilor, lasind sa se vada cu citeva zile inainte de meci formatia de start, Francesco Coco ar putea sa debuteze in echipa vicecampioanei europene, iar Del Piero sa ramina pe banca de rezerve. BOGDAN GHEORGHE Universitatea Craiova acuza: "Steaua, Dinamo si Rapid s-au coalizat impotriva noastra" Ion Marin, Cristian Mustaca, Viorel Domocos, Cosmin Barcauan si Daniel Bogdan se vor prezenta astazi la Liga Profesionista de Fotbal pentru a fi judecati in legatura cu incidentele de la partida Universitatea Craiova - Steaua. Oficial, oltenii nu se tem, considerind ca pe caseta meciului se pot vedea clar fazele care au determinat Liga sa se autosesizeze. Cosmin Barcauan, aflat pe banca in meciul respectiv, a declarat ca nu poate fi suspendat, intrucit imaginile video arata ca el a intrat in teren sa-i desparta pe jucatorii celor doua echipe, desi patrunderea unui jucator de rezerva in spatiul de joc este pedepsita. Domocos s-a aratat si el optimist, spunind ca ar trebui sa primeasca aceeasi sanctiune ca si Trica, cu care a avut o altercatie in faza eliminarii, "si sint convins ca Liga va fi blinda cu el, fiindca e de la Steaua". In privinta eliminarii celor doi antrenori, clubul Universitatea Craiova asteapta o suspendare de o etapa sau doua, considerind insa ca arbitrul a gresit cel mai mult fiindca nu a intrerupt jocul pina la evacuarea celor doi. "Le e frica sa joace aici, cu 40.000 de oameni in tribune" Neoficial, oltenii se tem ca aceasta autosesizare a forului condus de Mitica Dragomir ascunde o coalitie a cluburilor bucurestene, care se tem de ascensiunea din ultima perioada a Universitatii. Un conducator al clubului, care a dorit sa-si pastreze anonimatul, a declarat ca "Steaua, Dinamo si Rapid se bat intre ele, dar, cind apare o putere din provincie, se raliaza impotriva ei pentru ca le e frica sa joace aici, cu 40.000 de suporteri in tribune". In aceste conditii, oltenii asteapta suspendari de cel putin trei etape pentru fiecare dintre cei chemati, cu exceptia portarului Bogdan, care va primi, probabil, doar o etapa, el fiind eliminat pentru un hent in afara careului. Totusi, oficialul craiovean sustinea ca exista si un alt motiv de teama in cadrul clubului, acela ca stadionul care provoaca frisoane oaspetilor sa fie suspendat, "desi este putin probabil, pentru ca meciul urmator pe teren propriu nu il jucam nici cu Dinamo, nici cu Rapid, ci cu Gaz Metan Medias". In asteptarea sanctiunilor Ligii, gruparea din Banie si-a completat lotul decimat cu portarul Neamtu si cu mijlocasul Grigorie, ambii reveniti de la UFC Electro Craiova. MARIO MORCOV BOGDAN GHEORGHE Flash Dorel Simion a scapat de amenda Directorul general al reprezentantei Adidas in Romania, Catalin Pozdarie, a precizat ieri ca nu are de gind sa ceara despagubiri financiare din partea Comitetului Olimpic Roman pentru faptul ca boxerul Dorel Simion a purtat un alt echipament decit cel oficial in timpul ceremoniei de premiere de la Sydney. "Faptul ca Adidas ar fi solicitat despagubiri COR sau Federatiei Romane de Box este un zvon. Nu intentionam sa facem asa ceva", a declarat Pozdarie. La festivitatea de premiere a categoriei 67 de kg, la Jocurile Olimpice, pugilistul roman Dorel Simion, medaliat cu bronz, a urcat pe podium imbracat intr-un echipament Lacoste, firma concurenta a sponsorului oficial al COR, Adidas. (S.T.) Barcelona l-a contactat pe Lippi La citeva ore dupa ce Massimo Moratti, presedintele formatiei Internazionale Milano, l-a demis din functia de antrenor principal pe Marcello Lippi, FC Barcelona l-a contactat telefonic pe tehnicianul italian pentru a prelua echipa catalana. Lippi a fost demis luni dupa-amiaza, in urma infringerii suferite de Inter, in deplasare, cu Reggina, in prima etapa a campionatului italian. Bar?a se confrunta cu una dintre cele mai grave crize din intreaga sa istorie. Antrenorul italian a cerut citeva zile de gindire.(D.N.) Brazilia a fost antrenata de un drogat Pina de curind antrenor al echipei nationale de fotbal a Braziliei, Wanderley Luxemburgo, este, potrivit fostei sale secretare, un drogat. Renata Alves a declarat in fata unui judecator de instructie ca Luxemburgo era un fervent consumator de cocaina. Fosta secretara a fost audiata ca martor timp de doua ore si jumatate si a mai precizat ca Luxemburgo putea trece fara probleme de toate vamile din aeroporturi fara ca bagajele sale sa fie verificate. Luxemburgo urmeaza sa fie audiat si el de judecator, dupa care magistratul va decide daca e oportuna deschiderea unei actiuni penale impotriva fostului antrenor al Braziliei. (A.B.) Jucatorii de la FC National au iesit din greva Scandalul legat de refuzul a nu mai putini de 12 jucatori de baza de la FC National de a pleca, marti, in cantonamentul de la Sinaia, din cauza datoriilor pe care clubul le are fata de ei, s-a detensionat ieri. Dupa o intilnire cu presedintele gruparii din Parcul cu Platani, Gino Iorgulescu, grevistii au acceptat sa se reintegreze in programul de pregatire. Primul antrenament pe care Marius Lacatus l-a condus in efectiv complet s-a desfasurat ieri de la ora 16,00. Aseara tirziu, fotbalistii "bancari" urmau sa poarte o runda de discutii cu presedintele Consiliului de Administratie, Vlad Soare, care s-a intors ieri dintr-o calatorie de afaceri in strainatate. Conducerea administrativa si cea tehnica au de ales intre un cantonament la Sinaia, un turneu in Bulgaria (la invitatia echipei lui Mihai Stoichita, Litex Loveci) si continuarea pregatirilor in Bucuresti. In ceea ce priveste posibila sosire in Cotroceni a lui Cornel Dinu, presedintele Gino Iorgulescu a afirmat ca, pina ieri dupa-amiaza, nu a purtat nici un fel de discutie cu fostul tehnician de la Dinamo. (S.T.) Cantonament cu pauza de nunta Sotiile, logodnicele sau prietenele jucatorilor de la Rocar au parasit ieri Hotelul Soimul din Poiana Brasov, fotbalistii intrind in program normal de pregatire. Ei se vor antrena pina simbata sub conducerea cuplului Dobos-Gherasim, intrucit Titi Dumitriu este in concediu de nunta. Cantonamentul Rocarului se va intrerupe doua zile, jucatorii urmind sa participe la nunta antrenorului lor. De luni insa jucatorii se vor intoarce in Poiana Brasov. Cum in etapa a noua ei vor intilni, in deplasare, Petrolul, e posibil ca sederea lor la munte sa se prelungeasca pina vineri, cind vor pleca spre Ploiesti. (H.H.) 