 Condus de Victor Becali si escortat de impresarul Kim, Ionut Lutu s-a intors ieri in Coreea Ionut Lutu a plecat ieri spre Coreea, cu o cursa a companiei Air France, care a decolat la ora 14.45. Fotbalistul, sub contract cu Blue Wings Samsung Suwon, a fost condus la Otopeni de Victor Becali, vicepesedintele firmei care ii reprezinta interesele, si de impresarul coreean Kim. Dupa cum se stie, Ionut Lutu parasise in graba Coreea, saptamina trecuta, cu un pasaport consular. Fotbalistul a petrecut citeva zile la Slatina, orasul sau natal, pentru a-si rezolva citeva probleme familiale. La inceputul acestei saptamini, fostul capitan al nationalei de tineret a fost desoperit de reporterii "Evenimentului zilei" la Neptun, in compania unor prieteni. Plecarea sa intempestiva a generat numeroase speculatii de presa si a declansat un mic "razboi al faxurilor" intre conducerea clubului coreean, care ameninta cu suspendarea, si firma ISM. Pina la urma lucrurile au fost clarificate si fotbalistul s-a intors la echipa cu care mai are de disputat noua etape din aceasta editie de campionat si cu care se afla sub contract inca patru ani. Inaintea plecarii, Ionut Lutu ne-a declarat: "S-au scris prea multe in presa despre viata mea extrasportiva. Chefuri cu lautari si alte prostii ... . De ce nu scrie nimeni si ca m-am pregatit exemplar. Sau ca cei de la club sint multumiti de cum joc. Stiti, de exemplu, ca am primit doua oferte din Japonia, cu bani foarte multi? Am avut probleme familiale si le-am rezolvat. Acum ma intorc inapoi la echipa, ce atita tevatura?". Impresarul fotbalistului a confirmat interesul unor cluburi japoneze pentru achizitionarea mijlocasului roman. Un nume avansat este cel al echipei la care evolueaza Stojkovic, Nagoya Gramphus Eight. OCTAVIAN TOPA Cornel Dinu nu va mai citi presa romana: "Diferenta dintre noi si fotbalul european este ca aceea dintre Romania si NATO" Gruparea din Stefan cel Mare a organizat ieri dupa-amiaza o conferinta de presa in care s-a incercat mai mult corectarea unor articole de presa decit o analiza la singe a rusinoasei eliminari din turul doi preliminar al Ligii Campionilor in fata unei echipe anonime in fotbalul european. "Exista o stare de amaraciune in urma esecului de la Plock, insa sintem condamnati sa o luam de la capat", a spus cu voce tremurinda ofiterul de presa al lui FC Dinamo, Ionel Culina. Tristetea in rindul "ciinilor rosii" este uriasa, dar acest lucru nu poate scuza evolutia lamentabila din cele doua manse. "Convingerea mea este ca, la nivel de club, fotbalul romanesc este departe de cerintele actuale. Diferenta dintre noi si fotbalul european este ca aceea dintre Romania si NATO sau UE", a afirmat tehnicianul Cornel Dinu, recunoscind cu justete adevarata fata a echipelor din campionatul intern. "Imi propun sa nu mai citesc presa romana. S-a scris cu ignoranta si cu rautate la adresa echipei noastre", a fost parerea lui Mister. O adevarata lectie de jurnalistica ne-a dat si directorul general al "ros-albilor", Mircea Stoenescu: "Va rog frumos sa lasati ironiile. Atunci cind jucam prost sa ne judecati ca atare, dar ginditi-va ca fotbalistii nostri sint si ei oameni". La inceputul saptaminii viitoare va avea loc o sedinta in care se vor analiza cauzele care au dus la prematurul esec al dinamovistilor si nu este exclus sa se treaca la amenzi si chiar destituiri. DANIEL NAZARE "Evenimentul zilei", citat de prestigiosul cotidian spaniol "Marca" Articolul aparut in numarul de miercuri al ziarului nostru, care se refera la dezertarea lui Ionut Lutu de la echipa coreana Samsung Blue Wings, a fost preluat de cotidianul catalan "Marca".Titlul materialului aparut in publicatia spaniola de ieri a fost: "O promisiune a fotbalului romanesc a fugit din cantonamentul unei echipe din Coreea de Sud". "Marca" este considerat numarul 1 in domeniul ziarelor de sport din tara lui Cervantes si are un tiraj de 500.000 de exemplare in fiecare zi. Chivu si Lobont, egalii campioanei Italiei Ajax a terminat la egalitate, 0-0, partida amicala disputata in compania campioanei Italiei, Lazio Roma. Meciul s-a disputat joi seara, la Amsterdam, si a facut parte dintr-un puternic turneu la care mai participa FC Barcelona si Arsenal Londra. In echipa olandeza, Lobont si Chivu au fost titulari si au evoluat toate cele 90 de minute. Ambii au fost apreciati de presa italiana, in special tinarul portar al nationalei, care a avut citeva interventii bune in fata unor atacanti ca Ravanelli sau Salas. "La Gazzetta dello Sport" noteaza ca Ajax a dominat copios partida, fiind intr-o vizibila revenire de forma dupa un inceput ezitant al pregatirilor, care a culminat cu o infringere cu 2-5 in fata francezilor de la Saint Etienne. In cealalta partida a serii, FC Barcelona a invins pe Arsenal cu 2-1. (B.G.) Flash Eurosport trece in digital Canalul TV Eurosport va trece in cursul acestei saptamini la transmisia semnalului sau in format digital, prin intermediul satelitului Eutelsat Hot Bird. Semnalul video si cel audio in limba romana vor fi transmise impreuna in digital. Avantajele acestui sistem constau intr-o mai buna calitate a semnalului, o mai mare acoperire si posibilitatea introducerii de noi servicii la costuri reduse. Telespectatorii versiunii romane vor putea urmari in continuare programele lor preferate in masura in care operatorii de cablu isi vor reinnoi contractele de retransmisie si vor prelua semnalul digital. In viitor insa nu va mai fi posibila receptionarea canalului Eurosport cu instalatii individuale de receptie. (D.N.) Lotul bacauan i-a prezentat onorul Danielei Gyorfi FCM Bacau si-a prezentat lotul pentru sezonul competitional care incepe azi. Evenimentul s-a petrecut joi seara, pe scena Teatrului de Vara din oras. Cei 23 de jucatori, prezentati de insusi Gheorghe Chivorchian, presedintele clubului, sint: Florin Anton, Viorel Ignatescu, Emil Voicu, Marius Gireada, Sorin Trofin, Dan Bolfa, Florin Ganea, Ciprian Ciurlea, Vasile Ardeleanu, Ovidiu Agache, Catalin Stamate, Ovidiu Rotariu, Florin Pavel, Adrian Suditu, Florin Gantz, Cristian Axinte, Aurelian Zlati, Florin Croitoru, Ionut Vetrea, Ionica Serea, Valentin Badoi, Catalin Cursaru si Marius Croitoru. Spectacolul s-a bucurat de prezenta vedetei Daniela Gyorfi, majoritatea spectatorilor prezenti, de sex masculin, aratindu-se interesati de sinii foarte dezvoltati ai interpretei. Dumitru Sechelariu, presedintele onorific al gruparii bacauane, a declarat ca intentioneaza sa contruiasca o instalatie de nocturna de nivel european pentru sezonul 2001-2002. Chivorchian a spus ca acest mod de prezentare a lotului a fost adoptat din dorinta de a fi cit mai aproape de inimile suporterilor, dar se vede treaba ca tot femeile pline de nuri au intiietate in fata fotbalistilor moldavi. (M.B.) Iorga a ajuns la Gaz Metan Atacantul Nicolae Iorga a reusit ieri sa obtina dezlegarea clubului Jiul Petrosani si a fost legitimat la Gaz Metan Medias. Fotbalistul s-a antrenat toata vara alaturi de medieseni, dar nu a primit dreptul de transfer din cauza celor 100.000 de dolari solicitati de gruparea din Valea Jiului. In cele din urma, cluburile s-au inteles la 50.000 de dolari, iar Iorga a semnat un contract cu Gaz Metan Medias valabil doi ani. (B.G.) Petit a spart bariera comunicarii Achizitionat in aceasta vara de la Arsenal Londra, mijlocasul francez Emmanuel Petit l-a impresionat teribil pe antrenorul interimar al Barcelonei, Llorenc Serra Ferrer, in prima partida pe care echipa catalana a sustinut-o in cadrul turneului de la Amsterdam. Barcelona s-a impus cu 2-1 in fata fostei echipe a francezului, Arsenal, iar Petit a fost unul dintre cei mai buni jucatori de pe teren. Serra Ferrer, care se temea de faptul ca Petit nu se va intelege cu coechipierii sai, in marea lor majoritate spanioli si olandezi, a recunoscut dupa meci ca s-a inselat: "Nu vorbeste aceeasi limba ca restul apararii, dar, in ambele formule in care a evoluat, s-a descurcat magnific. A aratat ca poate fi un jucator multifunctional pentru noi", a adaugat antrenorul Barcelonei, vadit satisfacut de achizitia facuta.(H.H.) Pele nu vrea lege cu numele sau Pele, fosta glorie a fotbalului brazilian si mondial, a declarat joi ca nu doreste ca Legea Sportului, initiata de el pe vremea cind era ministru, sa-i poarte numele. Acest proiect legislativ a fost gindit si initiat de Pele in timp ce ocupa functia de ministru al sporturilor in Brazilia, intre anii 1994 si 1997. Fostul jucator urmarea sa modernizeze legislatia care reglementeaza activitatea si functionarea cluburilor, precum si desfasurarea campionatului de fotbal. Vreme indelungata, proiectul in cauza a facut obiectul numeroaselor dezbateri din comisiile specializate ale Congresului (parlamentul brazilian). Dupa ce a suferit importante ajustari, i-a fost prezentat presedintelui tarii, Fernando Henrique Cardoso, care l-a ratificat, cu numai 15 zile in urma. (M.B.) Imaginea lui "Spice Boy" costa 36 de milioane de dolari Manchester United il vrea pe Beckham pentru inca cinci ani Manchester United, campioana "en titre" din Premier League, doreste sa-i reinnoiasca angajamentul mijlocasului David Beckham. "Diavolii rosii" ar vrea ca starul englez sa semneze imediat un nou contract pe o perioada de 5 ani, pentru un salariu de peste 80.000 de lire sterline pe saptamina (aproximativ 140.000 de dolari). Potrivit cotidianului insular "The Sun", conducerea lui United i-a contactat pe reprezentantii jucatorului pentru a purta negocieri. Contractul va fi in valoare de peste 21 de milioane de lire sterline (36 de milioane de dolari) si va include si o parte din profitul pe care-l realizeaza clubul din vinzarea de produse cu referire la Beckham. Noul boss din "Old Trafford", Peter Kenyon, nu vrea sa mai astepte inca un an pina la demararea negocierilor. Fostul director executiv, Martin Edwards, anuntase ca nu doreste sa renegocieze deocamdata contractul lui David. Beckham mai are trei ani din precedentul angajament si Edwards a considerat ca nu e nici o graba. Dar Kenyon spune ca aceasta chestiune este arzatoare si nu trebuie sa mai sufere aminare, el sperind ca totul va fi rezolvat pina cel mai tirziu luna viitoare. Valorosul fotbalist a spus clar ca vrea sa ramina la Manchester, in ciuda conflictului pe care l-a avut in sezonul trecut cu managerul echipei, Sir Alex Ferguson. Prin aceasta mutare, Kenyon vrea ca David Beckham sa nu mai fie tentat de ofertele consistente care curg permanent din Italia si Spania. MARGARIT BANUTA De cind i-a pus ministerul nocturna, George Copos are viziuni: "Rocar si Brasov au sanse la titlu" Rapid a organizat ieri traditionala conferinta de presa dinaintea partidelor de campionat. La eveniment au participat Iordanescu, Anghelache si Copos, insotiti de doi reprezentanti ai firmei "LukOil", viitor sponsor al echipei. Iordanescu a precizat ca are un lot bun, pe care il doreste imbunatatit. A fost prezentat presei Sorin Botis, venit de la UTA. Despre echipa care va cistiga campionatul, Generalul a nominalizat pe Dinamo, Steaua si Rapid. George Copos a intervenit malitios, spunind ca si Rocar sau FC Brasov au sanse reale de a incheia competitia interna pe primul loc. Clubul din Drumul Gazarului s-a mai bucurat de atentia lui George Copos. Acesta a declarat ca are ca obiectiv vinderea a 13.000-15.000 de abonamente pentru turul campionatului, in caz contrar cei vinovati urmind sa primeasca transferul la Rocar. Iordanescu a promis presei la final o relatie civilizata. BOGDAN GHEORGHE Titi Dumitriu vrea in primii zece Rocar s-a prezentat ca un Mercedes Restaurantul Pescarus din Parcul Herastrau a gazduit, joi seara, festivitatea de prezentare a lotului echipei Rocar Bucuresti. O adevarata sarbatoare, noul patron, Gheorghe Florea, dorind probabil ca aparitia sa in fotbalul mare sa fie intimpinata cu tot fastul. Sau poate ca, neuitind o promisiune facuta la putin timp dupa ce a achizitionat pachetul majoritar, a vrut sa dovedeasca faptul ca noul Rocar va diferi ca de la cer la pamint de cel patronat de Gigi Netoiu. Si, pina la proba de foc, cea reprezentata de corectitudinea jocurilor din campionat, noua trupa din Drumul Gazarului pare ca se afla pe drumul cel bun. Serbarea, al carei amfitrion a fost nimeni altul decit Florin Calinescu, s-a bucurat de citiva invitati de marca, cei din lumea fotbalului, a politicii, si a afacerilor fiind delectati de programul sustinut de Chestiunea zilei, 3 Sud-Est si Maria Dragomiroiu. Declarindu-se un suporter al echipelor mici, mai cu seama al celor care nu folosesc bani publici, Florin Calinescu i-a prezentat in stilu-i caracteristic pe cei 25 de jucatori care se vor afla in acest sezon sub comanda antrenorului Titi Dumitriu, adica: Zoltan Ritli, Paul Stefanescu, Andrei Istrate, Mircea Minescu, Fanel Niia, Gabriel Vochin, Catalin Necula, Marian Niculita, Tiberiu Csik, Irinel Voicu, Calin Zanc, Cosmin Ursu, Mihai Nicolae, Cezar Dinu, Dan Alexa, Cornel Cristescu, Romulus Buia, Silviu Balace, Marius Suleap, Radu Silvasan, Dan Balauru, Victor Iacob, Bogdan Vrajitoarea, Marius Luca si cea mai noua achizitie, Leonard Nemtanu. Un lot bun, echilibrat, care pare sa sustina optimismul antrenorului Dumitriu, care sustinea joi ca echipa sa va termina campionatul intre primele zece. HORIA HASNAS Campionatul a inceput in cirje! Partida de tineret dintre formatiile Universitatea Craiova si FC Brasov ar fi trebuit sa se dispute ieri, in Banie, de la ora 11.00, ca o avanpremiera a meciului echipelor de seniori. Numai ca, la terenul secundar al stadionului "Ion Oblemenco", exista o ambulanta, dar fara medic. Arbitrul Iulian Udrica nu a vrut sa permita celor doua formatii sa inceapa jocul in lipsa asistentei sanitare de specialitate, iar cei 150 de spectatori veniti si-au pierdut rabdarea, trecind la injuraturi si fluieraturi. In disperare de cauza, Udrica s-a adresat supervizorului federal Aron Huzu care, vazind despre ce e vorba, i-a indicat arbitrului sa fluiere sfirsitul meciului. (M.B.) FC National-Dinamo, batalia micilor granzi Prima etapa a costelivului campionat autohton de fotbal delecteaza astazi microbistii cu infruntarea micilor granzi FC National si Dinamo. Fara nici o relevanta dincolo de granite, unde calitatea de prieten al lui Pinalti nu face nici cit o ceapa degerata, partida de asta-seara capata valentele unei intilniri de gradul trei pe plaiurile mioritice. Aici, unde monstri precum polonezul Olisadebe sau lentonul Miholaps nu pot tulbura, eventual, decit visele patronilor adormiti cu burta plina, tintarii rataciti prin Europa se transforma peste noapte in armasari care scuipa flacari. Mihalcea redevine golgeterul temut de vajnicele aparari din Suceava si Ploiesti, peste Miu nu mai trece nici musca, iar Schumacher capata geniul pierdut in iarba de la Riga. "Ciinii rosii" vor juca femeieste, sustine Dinu FC National-Dinamo reprezinta doar inceputul unui campionat "always" mai curat, mai uscat, dupa cum afirma capii fotbalului romanesc. Probabil ca pentru Dinu, purtatorul de trabuc de pe banca tehnica a "ciinilor", aceasta este una dintre cele 7-8 partide "tari" ale sezonului. Dupa ciufuleala din dubla cu Polonia, cateii nu se pot astepta la prea multe favoruri din partea "bancarilor", mai ales ca antrenorul acestora, Marius Lacatus, fosta "fiara" din Ghencea, a tinut sa aminteasca, in treacat, ca oamenii sai vor juca "barbateste". "Iar noi vom juca femeieste", a replicat, probabil cu intentii ironice, Procuroru'. Acelasi Procuror care, suparat pe oglinjoara care se incapatineaza sa-i arate ca nu mai este cel mai frumos din tara, a anuntat ieri ca nu mai rasfoieste nestiutoarea presa romana. Doua meciuri interesante se anunta la Medias si Suceava, acolo unde se vor "produce" celebrii Stefan si Padureanu. Primul pas a fost facut in urma cu trei zile, atunci cind Pantea, noul sef al arbitrilor, a delegat "fluierasii" potriviti la locul faptei. La finalul acestor intilniri, probabil ca se va lamuri in buna masura cit de adevarate sint zvonurile care spun ca, in etapa a zecea, se va sti deja cine retrogradeaza direct. In rest, liniste si pace. Poate partida de la Dunare, dintre Otelul si FC Arges, sa mai aduca o surpriza, pentru ca iepurele nu mai are de unde sari. Amicaluri, prietenii, scoruri stiute dinainte. Campionatul este tare, dar fiti pe pace: realitatea nu exista, doamnelor si domnilor! MATEI UDREA 