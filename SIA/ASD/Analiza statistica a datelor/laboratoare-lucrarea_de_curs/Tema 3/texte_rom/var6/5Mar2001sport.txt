 "Sfintul", cu Dan Petrescu in rolul principal Dan Petrescu a adus victoria echipei sale, Southampton, in meciul disputat in deplasare cu echipa Manchester City. "Sfintii" au invins cu 1-0 (0-0), unicul gol fiind marcat de "Bursuc", cu un splendid voleu, trimis la vinclu (minutul 55). Formatia la care s-a transferat romanul nu a pierdut nici un meci in campionatul Angliei pe anul acesta. Elevii lui Glenn Hoddle nu au avut insa o prestatie deosebita, ei reusind victoria cu un singur sut pe spatiul portii. Inainte de inlocuirea sa din minutul 80, Petrescu a comis un hent in careu, dar arbitrul intilnirii nu a acordat penalty, in ciuda protestelor vehemente ale gazdelor Energie Cottbus a pierdut, pe teren propriu, meciul cu Kaiserslautern, scor 0-2 (0-0). Reghecampf a fost suspendat pentru cumul de cartonase galbene, iar Sabin Ilie nu a fost folosit deloc. Vasile Miriuta, fotbalistul roman care imbraca tricoul nationalei maghiare, a jucat 90 de minute si a primit un cartonas galben VfB Stuttgart a trecut cu 2-1 (1-0) de VfL Wolfsburg. La gazde a evoluat, modest, in prima repriza, Ionel Ganea. In tabara cealalta, Dorinel Munteanu a fost pastrat pe teren timp de 60 de minute Florin Raducioiu, atacant la echipa franceza AS Monaco, a intrat in minutul 54 al partidei de la Auxerre, cistigata de gazde cu 1-0 (1-0) Iulian Filipescu a bifat toate minutele meciului Betis Sevilla-Cordoba, scor 1-1 (1-0). "Felipe" a evoluat pe postul de fundas stinga si a primit un cartonas galben Lierse-Anderlecht s-a incheiat la egalitate, scor 0-0, dar Alin Stoica a ramas pe banca Standard Liege a remizat pe teren propriu, scor 1-1 (0-1), cu Saint-Trond. Selymes a fost folosit in repriza secunda, iar Ciobotariu nu a figurat nici pe lista rezervelor Bogdan Patrascu si Valeriu Rachita, romanii din formatia bulgara Litex Loveci, au evoluat foarte bine pe tot parcursul intilnirii cu TSKA Sofia, din prima etapa a returului. Ca si saptamina trecuta, in Cupa Bulgariei, Litex s-a jucat cu cea mai titrata echipa din tara vecina, impunindu-se cu un scor categoric: 4-1 (1-1). MARGARIT BANUTA DANIEL NAZARE Bilete la EURO 2000, dupa sase luni! Consilierul local Liviu Bosneag, din Cimpulung Moldovenesc, a anuntat ca se va adresa justitiei, deoarece se considera pacalit de cei care i-au promis bilete pentru meciurile Romaniei la EURO 2000. Liviu Bosneag si-a prezentat vineri, in ziarul local "Crai Nou", povestea tragicomica. Pe 4 noiembrie 1999, el a vizitat, la Bucuresti, "ROMANIAN INTERNATIONAL TRAVEL SHOW", dupa care a aflat din presa centrala ca a cistigat, prin tragere la sorti, bilete pentru meciurile Romaniei la EURO 2000. A luat legatura cu firma VISIT ROMANIA, spunind ca prefera oricare dintre variante: fie plecarea la EURO 2000, fie incasarea contravalorii biletelor. Dupa ce i s-a spus ca totul se va rezolva operativ, indiferent de optiune, s-a pus pe asteptat. A trecut, insa, EURO 2000 si cetateanul din Cimpulung tot nu a vazut biletele. Care bilete, pentru meciurile cu Anglia si Portugalia, le-a primit in decembrie 2000! Crezind ca a fost vorba despre o incurcatura, el s-a adresat firmei bucurestene, cerind sa i se achite contravaloarea biletelor. Cum nu a primit nici un raspuns, el a decis sa se adreseze instantei, deoarece considera ca "s-a creat un precedent periculos". El spera sa aiba cistig de cauza, "ca sa demonstrez ca intr-o societate normala, care se vrea civilizata, astfel de intimplari, oricum s-a ajuns la ele, nu pot fi tolerate ca si cind ar fi firesti si scuzabile". TIBERIU AVRAM Viata de ocnas Pentru Mircea Lucescu, saptamina care se naste astazi e una de ocnas. Galatasaray Istanbul scirtiie din toate incheieturile, ca si corabiile lui Radu Tudoran, coborind spre Sulina, printre sloiurile de gheata ale Dunarii. Pe "Ali Sami-yen" vine AC Milan, iar "ros-galbenii" stau cu termometrul in gura, privind prabusirea dramatica a lirei turcesti. Tehnicianul roman nu stie daca poate miza pe Emre, Arif, Okan si Ergun, accidentati, iar Vedat trage ponoasele dupa cartonasul rosu primit pe "El Riazor", in urma cu 12 zile. Conducerea Galatei ameninta ca va pune in fata lui Sevcenko echipa de tineret, iar Lucescu umbla dupa cutia cu Distonocalm. Nici presa de pe Bosfor nu doarme, repezindu-i citiva bocanci in gura antrenorului si sugerindu-le lui Hagi si lui Jardel folosirea rolelor pentru o mai mare mobilitate in timpul meciurilor. Surprinzator, si presa de la Bucuresti il priveste pe "Il Luce" prin luneta pustii, evocind vremurile cind fostul cirmaci al dinamovistilor ar fi decis retrogradarea Timisoarei. Iar cind Lucescu da friu frustrarilor sale din perioada in care se lupta cu Steaua lui Valentin Ceausescu, mass-media il acuza ca nu se poate desprinde de trecut! Dincolo de simpatii si antipatii, meciul de miercuri reprezinta un cap de pod nu doar pentru Semiluna. Galata-Milan inseamna, pina la meciul "tricolorilor" cu "squadra azzurra", cel mai important eveniment al fotbalului romanesc in aceasta primavara. Pentru ca, in atmosfera vulcanica a arenei din Istanbul, legea o face cvartetul Lucescu-Balint-Popescu-Hagi. O victorie impotriva italienilor - machedonul sustine ca ar fi bun si un egal - ar deschide larg fereastra spre sferturile de finala ale Ligii Campionilor, o performanta, iata, neaflata la indemina unor forte ca Juve, Lazio, Porto sau Barcelona. Ratarea partidei cu "ros-negrii" lui Zaccheroni ar fi trista. La fel de trista, poate, ca si o iubire neimpartasita. ALIN PAICU Ruiz a dat cu Holyfield de podea Pugilistul american Evander Holyfield a fost deposedat de titlul de campion mondial al greilor, versiunea WBA, fiind invins simbata seara la Las Vegas de portoricanul John Ruiz. Noul campion, in virsta de 29 de ani, a fost declarat invingator la puncte, dupa ce, in penultima repriza, Holyfield facuse chiar cunostinta cu podeaua. Ruiz a anuntat ca urmatoarea sa victima va fi englezul Lennox Lewis, detinatorul centurilor de campion la versiunile WBC si IFB. "Simt ca visez. Este o zi mare pentru mine. Am obtinut, cu greutate, o victorie istorica. Lewis sa se pregateasca". De mentionat ca Ruiz, 37 de victorii, 27 inainte de limita, a fost invins o singura data in cariera, pierzind prin KO, in repriza a treia, in fata americanului Mike Tyson. Holyfield, de religie penticostala, a marturisit ca acest meci ar putea sa reprezinte retragerea sa din boxul profesionist. "Nu cred ca mai am puterea sa revin", a spus pugilistul, care l-a invins de doua ori pe Tyson. Anul acesta, "The Real Deal Holyfield" va implini 40 de ani. LAURENTIU CIORNEI Campionatul Mondial de hochei feminin incepe azi la Bucuresti Parlamentul cere 8 dolari pentru un steag Ca la orice competitie internationala, si la Campionatul Mondial feminin de hochei pe gheata, competitie care incepe astazi, pe patinoarul "Mihai Flamaropol", se arboreza steagurile tarilor participante. Pentru a rezolva aceasta problema, oficialii FRHG s-au adresat biroului de protocol al Parlamentului Romaniei. Steagurile existau, numai ca federatia ar fi trebuit sa plateasca pentru fiecare drapel o chirie de opt dolari pe zi, ceea ce ar fi insemnat, tinind cont de cele sapte zile de competitie, o suma de 320 de dolari. "Mai bine ne spuneau ca nu au steaguri", a spus, catranit, presedintele FRHG, Marian Negoita, care a renuntat la aceasta varianta si a facut o comanda catre o firma. Costul acestei operatiuni a fost, evident, mult mai mic.(H.H.) "Gurita", cel mai in forma fotbalist roman din strainatate Contra il aduce la nunta pe Javi Moreno Cel mai in forma jucator roman din fotbalul international este Cosmin Contra. Fundasul legitimat la echipa spaniola Deportivo Alaves este curtat in ultima vreme de formatii celebre ca Lazio Roma, FC Barcelona, Real Madrid, Valencia si Arsenal Londra. Ascensiunea din ultimul timp a ex-dinamovistului nu este intimplatoare, el cistigind inca din vara anului trecut postul de fundas dreapta in rindul "tricolorilor". Alintat "Gurita" de apropiati, Contra a acceptat dialogul cu "Evenimentul zilei". El vorbeste despre tristetile si dezamagirile sale, despre prima sa dragoste, "Poli" Timisoara, sau despre sotia sa, Alina. Nu lipsesc amanunte despre situatia politica din tara sau despre cea a arbitrajului. Prieten cu brazilianul Magno La ora actuala esti unul dintre cei mai valorosi fundasi din fotbalul european. Care a fost adversarul care ti-a pus cele mai mari probleme? Marc Overmars. Are o viteza de reactie extraordinara. Daca nu esti atent, il pierzi... Are si un dribling ucigator. Dar din tara? Gheorghe Craioveanu, pe vremea cind evolua la Universitatea Craiova. Foarte bun. Probleme mi-a creat si unul dintre cei mai buni prieteni ai mei, Laurentiu Rosu. Derby-urile Dinamo-Steaua reprezentau dueluri interesante intre mine si el, insa, de foarte multe ori, l-am anihilat. Cu cine te intelegi cel mai bine la Deportivo Alaves? Brazilianul Magno. Cu el impart camera in zilele de cantonament. Mai iesim, seara, la o pizza, impreuna cu sotiile. Care e antrenorul preferat? Nu pot sa dau nume. I-as nedreptati, poate, pe altii. De actualul tau tehnician, "Mane", ce ne poti spune? E cotat, acum, ca unul dintre cei mai buni antrenori din Spania. De fapt, succesul sau se suprapune cu Alaves. Ne-a promovat, am avut un traseu extraordinar in Primera Division si am fost la un pas de a merge direct in Liga Campionilor. Pina la urma, am ajuns in Cupa UEFA si iata-ne in sferturi, dupa ce am eliminat pe celebra Internazionale Milano, o formatie de top. "Mane" e un tip tacut, insa stie foarte mult fotbal. E de o modestie rara. N-am intilnit pina acum un asemenea caracter. "Nu ratez niciodata o carte buna" Citesti presa? Cind eram in Romania, devoram tot. In Spania, intru rar pe Internet pentru a citi ziarele de acasa. Mai ma uit pe "Marca" si pe "El Mundo Deportivo". Dar, repet, foarte rar. Ai timp si de carti? Da. N-am un autor preferat, insa nu ratez niciodata o carte buna. Iti plac filmele? Da. Foarte mult. Nu pierd nici o pelicula in care joaca Bruce Willis sau Demi Moore. Obisnuiesc sa merg la cinematograf, aici, la Vitoria, impreuna cu sotia mea, Alina. Am inteles ca in vara faceti nunta. Da. Ne-am casatorit, insa urmeaza masa. Deja am aranjat la restaurantul Continental din Timisoara toate treburile. In vara, va fi petrecere mare. Vor fi foarte multi invitati, inclusiv colegii de la echipa nationala si mai multi coechipieri de la Alaves. Intentionez sa-l aduc si pe Javi Moreno, colegul meu si golgeterul campionatului spaniol la ora actuala. Marile formatii din Spania si Italia roiesc dupa el. Cum ai cunoscut-o pe Alina? In liceu. Era un pic mai mare ca mine, insa ne-am placut. Am ramas impreuna si asta a fost. Cind ai plins ultima oara? La inmormintarea lui Catalin Hildan. A fost un coechipier si un prieten extraordinar. Nici acum nu imi vine sa cred ca a murit. A fost o lovitura dura pentru mine. Ce arbitru roman iti este antipatic? Sorin Corpodean. A arbitrat semifinala Cupei Romaniei cu Rapid, pierduta cu 1-2. Nu ne-a dat un penalty si a arbitrat aiurea. N-am inteles ce-a vrut sa faca atunci. "Cornel Dinu a fost mai prompt" Cel mai trist moment din viata ta? Cind am pierdut cu giulestenii, 0-1, in "Groapa", gol marcat de Pancu. S-a dus campionatul... Marea mea dezamagire o reprezinta faptul ca n-am reusit sa cistig un titlu de campion in Romania, insa poate o voi face in alta tara. Dar cel mai fericit? Cind m-a selectionat domnul Emeric Ienei in lotul pentru EURO 2000. Cu ce echipa tineai cind erai mic? Cu "Poli" Timisoara. Urmaream toate partidele pe stadion. "Poli" a avut ceva probleme cu Steaua si Dinamo in acea vreme. Au existat mai multe arbitraje impotriva timisorenilor, iar cele doua echipe nu erau deloc iubite. Nu i-am simpatizat nici pe stelisti, nici pe dinamovisti. Multi ani mai tirziu, ai ajuns la Dinamo.. . Am avut oferte si de la Steaua, insa Cornel Dinu a fost mai prompt si a venit la Timisoara. Mi-a spus: "Astia sint banii, conditiile, ne suim in masina si mergem la Bucuresti". Asa am si facut. Steaua a lucrat direct pe filiera clubului si n-a discutat cu mine. Cind cei din Ghencea au vrut sa vorbeasca si cu mine, era prea tirziu. Tii minte momentul in care Steaua a cistigat Cupa Campionilor? Sigur. M-am bucurat foarte mult. Am fost fericit citeva zile... Nu cred ca a fost vreun roman care sa nu se bucure de succesul Stelei din acea perioada. Era o echipa extraordinara si nu cred ca fotbalul romanesc va mai inregistra vreodata o asemenea performanta. Pe mina lui Grigorescu De unde vine porecla de "Gurita"? Mi-a pus-o un coleg la lotul de juniori. Dar nu mai stiu cine era... A ramas asa si toata lumea ma alinta acum cu acest apelativ. De debarcarea lui Craciunescu din fruntea arbitrajului romanesc ce poti sa ne spui? Sint departe de tara, insa am auzit si eu ce se intimpla. Am convingerea ca Nicolae Grigorescu, timisorean de-al meu, va face treaba. Sint convins de lucrul asta. Dupa ce iti inchei activitatea de fotbalist esti tentat si tu sa revii in tara pentru a ocupa o functie de conducere? Inca sint tinar (ride). Daca Hagi si Popescu vor face acelasi lucru, sint decis sa vin pentru a investi bani, dar si pentru a pune pe masa experienta dobindita. Daca nu se va face curatenie in fotbalul romanesc, nu pot sa ma intorc. N-are rost. Iti place politica? O detest. Sint la curent cu schimbarea din Romania. Avem nevoie de timp, de rabdare si poate vom depasi aceasta situatie grea. Daca ar fi cistigat Vadim Tudor alegerile? Nu cred ca se putea intimpla asa ceva. Toata lumea si-a dat seama cine este Vadim. N-avea nici o sansa. Nu cred ca romanii, in majoritatea lor, ii puteau da votul unui asemenea om. Vadim nu e presedintele de care avea nevoie Romania in momentul de fata. Interviu realizat de DANIEL NAZARE Dinamo are arici la buzunar FC Dinamo a fost la un pas de a retrai simbata, la Saftica, momentele de cosmar din meciul cu Foresta, partida pierduta in toamna de echipa lui Cornel Dinu cu scorul de 5-4. "Ciinii rosii" au cistigat chinuit, cu rezultatul de 4-3 (4-0), partida de verificare sustinuta in compania divizionarei secunde Juventus Colentina. Golurile dinamovistilor, inscrise toate in prima repriza, au fost realizate de Tames, Mihalcea, Niculae (din penalty) si Lupescu. In prima repriza, intinsa (ca de altfel si cea de-a doua) pe durata a 60 de minute, Dinu a utilizat urmatoarea formula de echipa: Prunea - Onut, Mihali, Nastase - Bolohan, Badea, Lupescu, Tames, Florea - Mihalcea, Niculae. In partea a doua, Procuroru' i-a folosit si pe ceilalti jucatori pe care ii are la dispozitie, singurul care a bifat toate cele 120 de minute fiind stoperul Bogdan Onut Vineri seara, impresarul iugoslav Zoran Petrovici nu a ajuns la un acord cu conducerea dinamovista in privinta transferului celor doi jucatori sirbi pe care i-a adus in probe, Pedrag Katici si Srjan Vasiljevici. Fotbalistii din fosta Iugoslavie au fost nemultumiti de oferta financiara facuta de gruparea "ros-alba", care este din ce in ce mai putin dispusa sa scoata bani din buzunar. "Dinamo nu vrea sa cistige titlul! Ei nu vor sa-mi dea banu'", a spus internationalul Daniel Prodan, inaintea inceperii stagiului din Cipru al echipei nationale, la finele negocierilor cu oficialii "ciinilor rosii" In aceasta dimineata, internationalii dinamovisti Prunea, Tames, Mihalcea, Niculae, Dragan si Vlad Munteanu, care au fost prezenti la actiunile nationalelor de seniori si de tineret ale Romaniei, vor efectua vizita medicala la Institutul National de Medicina Sportiva La finele partidei, Cornel Dinu s-a plins iarasi de subtirimea lotului. Mister este de parere ca nu are la dispozitie nici macar 18 jucatori de valoare apropiata. (D.C.) Doliu in Marele Circ Formula 1 a ucis un comisar de cursa Prima cursa din actuala editie a Campionatului Mondial de Formula 1 s-a disputat ieri dimineata, la Melbourne (Australia), pe circuitul "Albert Park". Ca si anul trecut, Michael Schumacher, campionul mondial "en-titre", si-a demonstrat clasa si a trecut primul linia de sosire, cu un timp de 1:38:26.553. A fost cea de-a 45-a victorie din cariera pilotului german de la scuderia Ferrari. "Schumi" a plecat din pole-position si a dominat autoritar intreaga cursa. In turul 5, monoposturile pilotate de Ralf Schumacher (BMW Williams) si Jacques Villeneuve (BAR Honda) s-au acrosat reciproc si au iesit in decor, provocind decesul unui comisar de cursa si accidentarea unui numar de sapte spectatori, loviti de bucati desprinse din bolizii celor doi, care au scapat nevatamati. A fost nevoie de prezenta safety-car-ului pe pista timp de 10 ture, pina la curatarea locului si transportarea la ambulante a comisarului decedat si a spectatorilor ghinionisti. Oficialii cursei au deschis o ancheta pentru a stabili cauzele tragicului eveniment. Din 22 de piloti, doar 13 au reusit sa incheie cu bine parcursul celor 58 de ture ale marelui Premiu al Australiei. Printre vedetele care au abandonat s-au numarat Mika Hakkinen (McLaren-Mercedes) si Jarno Trulli (Jordan Honda). In turul 26, in plina viteza, finlandezul, vicecampion mondial in 2000, aflat in urmarirea lui Schumacher, n-a mai reusit sa controleze masina si a parasit pista, oprindu-se intr-o bariera de anvelope. Michael Schumacher a fost urmat in clasamentul final de scotianul David Coulthard (McLaren) si de brazilianul Rubens Barrichello (Ferrari). In ierarhia constructorilor, echipa Ferrari conduce cu 14 puncte, secundata de McLaren, 6 puncte, si BAR Honda, 3 puncte. MARGARIT BANUTA DANIEL NAZARE Gheorghe Simion explica de ce Feri nu se poate impune "Vastag a baut si a mers la gagici cu Dorel" Marul discordiei s-a copt din nou in lumea boxului romanesc, dupa refuzul fratilor Dorel si Marian Simion de a se mai pregati alaturi de ceilalti componenti ai lotului reprezentativ. Autorul acestei decizii, survenita la numai zece zile de la incheierea unui armistitiu cu Federatia Romana de Box, este antrenorul si tatal celor doi pugilisti, Gheorghe Simion. "A incercat banditisme" Tehnicianul considera ca baietii sai nu se pot pregati impreuna cu lotul, sub comanda lui Francisc Vastag, si solicita federatiei sa revina la vechile practici, potrivit carora el sa-si antreneze separat copiii. "Noi nu sintem oameni sa ne pregatim impreuna cu lotul. Niciodata nu am facut treaba la comun. Baietii mei sint niste oameni dificili. Este foarte greu sa faci pregatire cu sportivi foarte valorosi. Fiind exceptii ca boxeri, Marian si Dorel au si o personalitate foarte puternica. Feri nu are nici timpul, nici posibilitatea sa-i tolereze. De exemplu, acum, la Ocna Sugatag (n.r. - locul de cantonament al lotului reprezentativ), Dorel nu s-a tinut de treaba. De citeva ori a scapat si s-a dus la sprit. Ce era sa faca? Il urmarea cineva? Feri a incercat cu banditisme sa-l atraga de partea lui. I-a dat 100 de milioane de lei ca sa-l intoarca impotriva mea. Cind a vazut ca nu-i merge, ca nu poate sa faca antrenament cu el, a zis ca Dorel e betiv si ca pleaca din cantonament la discoteci", isi varsa naduful Simion-senior, considerind ca numai el este in stare sa-i tina in friu pe cei mai valorosi pugilisti romani ai momentului. "Daca ma lasau inca o luna, puneam totul la punct si, la Campionatele Mondiale (n.r. - competitie care se va desfasura la Dublin, in perioada 2-11 iunie), reuseam sa-i fac pe amindoi sa cistige medalia de aur". "De patru ani imi pregatesc baietii si a fost foarte bine. Au luat impreuna 11 medalii, sint multipli campioni mondiali, europeni si medaliati olimpici. De doua ori, Dorel, in 1997, si Marian, in 1999, au fost desemnati sportivii anului. Asta inaintea lui Hagi sau a fetei aia, Gabi Szabo. Pe unde am fost, i-am spart pe toti! Este normal ca din ambitia unora sau a altora sa pierdem asemenea valori?". "Feri si Dorel se urasc" Gheorghe considera ca principalul vinovat de acest nou conflict iscat in boxul romanesc este antrenorul coordonator al lotului national de box. "Acest Feri Vastag a facut toata cearta. Pentru ca insista el sa-i tina la lot pe baietii mei! De ce sa ia el munca mea de-o viata. El are doi baieti sa-i creasca, sa-i faca boxeri valorosi si apoi sa se impauneze cu rezultatele lor. Pe Dorel nu poate sa-l pregateasca. Este nasul lui, a fost coleg cu el, au baut, au fost la gagici impreuna. Nu mai are autoritate in fata lui. Pai, mai este in stare sa-i zica Feri lui Dorel sa nu mai bea o bere? Inainte se intelegeau foarte bine, dar de la meciul cu Bute (n.r. - Dorel Simion a trebuit sa lupte un meci de baraj cu Bute pentru calificarea la Olimpiada), cei doi se urasc. Marian este altfel. Este integru pina in maduva oaselor, sportivul perfect. Dar si cu el s-a gresit. A fost o saptamina la lot si cind a venit acasa avea sase kilograme peste categorie. Asa ceva nu se poate!". "Ca suspenda pe ma-sa, ca suspenda pe ta-su" Acidul antrenorului Simion s-a revarsat si asupra lui Mihai Leu, presedintele FR Box. "Am vorbit cu Leu si mi-a spus ca este posibil ca baietii mei sa fie suspendati de Biroul Federal, sa nu mearga la Mondiale. Ca Biroul Federal suspenda pe ma-sa, ca suspenda pe ta-su. El vrea sa fie un zbir. Ce sa-ti spun, pina acum s-a facut treaba, iar acum nu se mai poate. Ha, ha, ha! Leu nu are voie sa se impuna in fata mea. Eu am 43 de ani, iar el 33. El a fost un mare boxer, mare de tot, dar nu stie niste intimitati. Fara firimiturile astea nu se poate. Numai eu stiu cit indur ca sa-mi pregatesc baietii". In ciuda vehementei sale, Simion-senior sustine posibilitatea unui compromis. "Sa ma lase sa-i antrenez separat, fie la lot, fie in alta parte. Eu am avut mereu rezultate pe bani putini. Anul trecut, la lot au fost vreo 15 sportivi, trei antrenori, doctor, masor si psiholog. Si ce-au facut la Olimpiada? Tot eu am adus medalii. Daca federatia imi da scris, legalizat la notariat, ca vor face treaba cu Dorel si cu Marian, eu ii las din nou la lot. Dar nici asa nu cred ca e bine. Sint prea dificili. Ei nu pot fi tratati cum este Velicu (n.r. - titularul categoriei 48 de kilograme), de exemplu, ca e tigan si-i zice «Bai, da-i drumul ca...». Nu poti sa-i urnesti astfel". "Prea multi pumni in capatina" In cazul in care Dorel si Marian Simion vor fi suspendati, Gheorghe Simion ameninta ca fiii sai se vor lasa definitiv de box. "Daca oamenii nu sint de acord sa ne lase sa facem o treaba buna, ne lasam, nene! Cine-i Leu asta? El poate ne face bine ca ne impinge sa renuntam. In box niciodata nu esti sigur ca mergi la cistig. Este munca multa, groaznica, pumni multi in capatina. Nu e ca la fotbal. Acolo stiti cum e: «Mama, prindem Europenele si Mondialele si ne umplem de bani»". Acuzele lui Gheorghe Simion nu au fost luate in seama de actualii conducatori de la FR Box."Incidentul se va analiza in Biroul Executiv, peste o saptamina, iar deciziile se vor lua conform regulamentului. Oricum, boxul romanesc nu a inceput si nu se va termina cu fratii Simion", sustin surse federale. LAURENTIU CIORNEI Flick-flack Furtul secolului Real Madrid si FC Barcelona, cele mai galonate echipe din fotbalul spaniol, au terminat la egalitate, scor 2-2 (2-1), intr-o partida contind pentru etapa a 25-a din Primera Division, disputata pe stadionul "Santiago Bernabeu". Pentru gazde a marcat Raul in minutele 7 si 36, in timp ce pentru catalani a inscris Rivaldo in minutele 35 si 70. De altfel, brazilianul a reusit si un al treilea gol, in minutele de prelungire, dar arbitrul Losantos Omar l-a anulat, invocind un ofsaid imaginar. Presa spaniola de ieri condamna decizia luata de cavalerul fluierului. "Furtul secolului", a scris cotidianul catalan "El Mundo Deportivo", iar publicatia madrilena "As" noteaza ca "Bar?a a fost superioara si merita sa cistige, insa arbitrul a comis o gafa uriasa". In clasament, Real Madrid are 53 de puncte, fiind urmata de Deportivo La Corua, cu 48 de puncte. Galicienii au ratat oportunitatea de a recupera din diferenta, dupa ce au pierdut in deplasare, scor 1-2, in fata celor de la Real Palma de Mallorca. FC Barcelona ocupa locul 4, cu 44 de puncte. (D.N.) Trei rapperi suparati au compus imnul Stelei MG, Bengy si Stratonic sint impreuna din iulie trecut si s-au apucat de rap. La "7X7" din Drumul Taberei, unde-si fac veacul cei trei, a avut loc si botezul: ULTRAS avea sa fie numele trupei. La cererea clubului Steaua, ei au compus "Armata Ultra", care va deveni imnul echipei de fotbal. Caseta, produsa de Jean Pavel, seful galeriei "ros-albastre", s-a vindut intr-un numar record de exemplare la magazinul clubului. Nonconformistii ULTRAS lucreaza impreuna cu BOOM STYLE (de la Boombastic) la un album, pe care il vor produce singuri si care este preconizat sa apara pe piata la vara.(A.R.) Reclaru si Necula flutura flamura PDSR Dupa scandalul declansat in jurul clubului de karate "Dacicus" din Orastie, care facea trafic cu vize Schengen, un alt conflict zguduie sportul hunedorean. Mai nou, oamenii asista la o lupta acerba, miza fiind preluarea functiei de presedinte al Directiei Judetene pentru Tineret si Sport. Duelul se poarta intre Dorin Reclaru, fostul sef, si Cosmin Necula, cel care a fost numit in importantul post de catre ministrul Georgiu Gingaras. Reclaru, un sexagenar care nu se poate lauda in ultimii patru ani doar cu acordarea de diplome la kilogram, nu doreste sa paraseasca functia, sustinind ca este membru marcant al partidului de guvernamint. Contracandidatul sau, in virsta de 30 de ani, nu-i de acord cu argumentele politice ale lui Reclaru, declarind ca acesta s-a facut pedeserist acum trei luni, printr-o interventie a unui pensionar. Necula este intr-adevar membru marcant al partidului condus de Adrian Nastase, hunedoreanul fiind de mai mult timp presedintele filialei de tineret a PDSR in judetul Hunedoara. (L.C.) "Dopingul sexual" in sport Disputa dintre antrenorii care isi lasa sportivii sa faca sex inaintea unor partide sau competitii importante si cei care nu agreeaza aceasta idee este destul de veche. Indiferent de sport, de virsta tehnicienilor si de tara din care provin acestia, chestiunea ramine una delicata. Inaintea Campionatului Mondial de Fotbal din Franta, desfasurat in vara anului 1998, antrenorul nationalei japoneze, Takeshi Okada, le-a interzis elevilor sai orice contact sexual. "Gindul lor trebuie sa stea la meciurile pe care le vom sustine si nu la femei", a spus atunci Okada. Rezultatele extrem de modeste ale asiaticilor la turneul final au demonstrat ca abstinenta impusa de antrenor n-a dat roade. Situatia s-a repetat anul trecut, la EURO 2000, cu reprezentativa suedeza. Cu doua saptamini inaintea turneului final din Belgia si Olanda, antrenorii scandinavilor, Lars Lagerback si Tommy Soderberg, le-au cerut jucatorilor sa nu faca sex pentru ca "acest lucru oricum nu sta in caracterul nordicilor". Freddy Ljunberg s-a revoltat, insa antrenorii nu l-au bagat in seama. Suedia a acumulat un singur punct in grupa si s-a intors acasa cu coada intre picioare. Conceptia tehnicienilor japonezi si suedezi intra in contradictie cu cea a brazilienilor. La Mondialele din SUA '94, Carlos Alberto Parreira a declarat ca prefera ca jucatorii sai sa mearga la femei decit sa piarda noptile prin restaurante sau baruri: "Sexul este bun pentru ca ii face pe fotbalisti sa uite de tensiunea existenta in timpul unui turneu final de Cupa Mondiala". Pe stadioanele Americii, reprezentativa "cariocas" a cucerit al patrulea titlu suprem. "Am facut amor cu doctorii, cu antrenorii si cu masorii" Un capitol aparte il constituie sexul in atletism si inot, mai ales in probele feminine ale acestor sporturi. In anii '80, specialistii in medicina din fosta RDG dezvoltasera o adevarata industrie a sexului in sport. Nemtii din Est ajunsesera la concluzia ca femeile care fac sex cu citeva ore inainte de a intra in competitie au o capacitate de efort mult mai mare. Conform acestora, sexul le ajuta pe sportive in plan mental si le stimula hormonii. Sarcina de a se ocupa de "dopingul sexual", asa cum era cunoscuta aceasta metoda, cadea pe umerii antrenorilor si masorilor. Daca nemtii s-au orientat spre sporturile individuale, rusii au preferat sporturile de echipa. Aventurile amoroase pe care voleibalistele, baschetbalistele si handbalistele din fosta URSS le traiau cu personalul din preajma loturilor, alcatuit exclusiv din barbati, se succedau intr-un ritm ametitor. Medicul formatiei de handbal feminin Spartak Kiev (care a cistigat de sase ori consecutiv CCE) si al nationalei a dezvaluit, in urma cu cinci ani, ca membrii colectivului tehnic care intrerupeau o relatie cu una dintre handbaliste erau imediat dati afara, in locul lor fiind adusi barbati "liberi", gata sa se implice sentimental. "Sportivele aveau nevoie de sex si nu puteau fi neglijate", a apreciat medicul respectiv. Intr-o carte aparuta in SUA in 1996, gimnasta Olga Korbut, multipla campioana mondiala si olimpica, a recunoscut ca ajunsese o "adevarata sclava a sexului". "Eram prea mica la acea vreme si trebuia sa execut ce-mi cereau antrenorii. Inaintea competitiilor importante am facut dragoste cu doctorii, cu antrenorii si cu masorii", a dezvaluit Olga. Tyson, amant ireprosabil In SUA, cele mai cunoscute cazuri de "sexdoping" sint cele ale baschetbalistului Wilt Chamberlain si boxerului Mike Tyson. Gigantul de 2,16 metri, unul dintre cei mai mari sportivi din istoria NBA, a facut public, cu putin timp inaintea decesului, ca, pe parcursul vietii, a facut sex cu mai bine de 20 de mii de femei. "Cind intram pe teren dupa o noapte de sex ma simteam foarte bine. Aveam o pofta nebuna de joc", a declarat Wilt. La rindul sau, "Iron Man" este recunoscut drept un crai. Conform unei stiri aparute in 1993 in presa americana, intr-o singura noapte, prin patul lui Tyson au trecut 24 de femei! In agenda lui telefonica figureaza numerele a mai bine de 1.300 de femei. "Cit am stat alaturi de Mike, in noaptea dinaintea fiecarui meci pe care-l avea de disputat faceam dragoste ca nebunii. Imi spunea ca acest lucru il face sa fie in forma a doua zi. Dimineata, cind terminam, eram atit de epuizata, ca abia mai respiram. Ca amant era ireprosabil, ma facea sa ma simt in al noualea cer", a declarat presei de peste ocean o fosta prietena a pugilistului. SILVIU TANASE Doru fotbalului Indiferent citi arginti se inghesuie in conturile cluburilor de baschet si base-ball inaltate intre zgirie-norii de peste Ocean, sau cit de impresionanta este statura falnicilor luptatori de catch, sportul-simbol al omenirii ramine, si la inceputul mileniului trei, tot fotbalul. Pentru multi dintre europenii exilati in Lumea Noua, spectacolul inseamna tot fenta felina a lui Figo, preferata unui slam-dunk distrugator de panouri al lui Shaq "The Shark" O'Neill. Unii dintre acestia sint chiar mistuiti de o pasiune arzatoare pentru soccer, comparabila doar cu dragostea pentru o femeie. Doru locuieste acum in Statele Unite, dar acest lucru nu-l impiedica sa citeasca "Evenimentul zilei" zilnic, prin intermediul paginii de Internet. Iubirea pentru fotbal i-a inspirat o poezie pe care, curajos, a trimis-o redactiei noastre. Peluza As fi iubit in ritm de dans Ori repede si infernal Ai fi cintat cum cinta Londra Cind joaca Arsenal. As fi iubit in draci, in forta Ori dulce si duios Ai fi cintat cum cinta grecul Pentru Olimpiakos. As fi iubit si-un scor egal Cu tine nu pierdeam Ai fi cintat ca italienii Lui Inter din Milan. Azi nu scandez prin Univers Nimic despre iubirea mea Azi tu nu fierbi cum fierbe rusul Pentru TSKA. Azi nu mai pot sa-ti aduc soare Nici sa te-alint sa-ti fie drag Nici tu nu simti ce simte neamtul Pentru VfB Stuttgart. Nu m-ai lasat sa-ti daruiesc Frinturi de infinit, cu tona Astazi ma-njuri, precum Madridul Cind vine FC Barcelona. Nu ai putut sa ai rabdare Sa-ti cint un refren perfect Cum sa-ntelegi ce simte Belgia Cind joaca Anderlecht? Te-as fi-nvatat, original Ce-nseamna sa te dai Ai fi vibrat ca Istanbulul Cind joaca Galatasaray. Chiar as fi dat foc la planeta (Asa-i cu singe de golan) Doar sa-mi zimbesti precum Olanda Cind joaca Ajax Amsterdam. Haide, zimbeste, doar o data Acum, cind o roiesc Altfel iar incep scandalul Cu ce mult te iubesc. Organizatorii concursului de la Stuttgart sustin ca n-au facut consideratii estetice la adresa Violetei Beclea-Szekely Gabi Szabo a mintit! Scandalului declansat in urma cu o luna intre renumitele atlete Gabriela Szabo si Violeta Beclea-Szekely i s-a adaugat simbata o noua fila. Pe adresa Violetei, vicecampioana olimpica in proba de 1500 de metri, a fost trimis din Germania un raspuns prin care organizatorii concursului atletic de la Stuttgart sustin ca nu au declarat niciodata ca n-au invitat-o pe Beclea la concurs pe motiv ca "ar fi urita", asa cum a sustinut Gabi Szabo. "Noi nu am desemnat-o pe doamna Szabo si nici nu i-am dat dreptul sa ofere declaratii sau explicatii in numele organizatorilor. Daca doamna Szabo a declarat intr-un interviu televizat ca participarea dumneavoastra la concurs a fost respinsa deoarece ati fi urita, va comunicam clar ca aceasta declaratie nu este confirmata de noi", sustin organizatorii competitiei de la Stuttgart. Ei au dezvaluit ca Beclea nu a fost acceptata la concurs "din cauza unor probleme economice si financiare". Mentionam ca in urma afirmatiilor Gabrielei Szabo, Violeta Beclea a decis sa o actioneze in justitie pe bistriteanca, solicitind daune morale de 150.000 de dolari. LAURENTIU CIORNEI Campionatul Mondial de hochei feminin incepe azi la Bucuresti Diana Besliu, o fiziciana pe gheata Amatorii de inedit pot lua parte, incepind de astazi, la prima competitie internationala de hochei feminin gazduita in Romania. Turneul de calificare pentru Campionatul Mondial, la care vor participa, pe linga echipa noastra, reprezentativele Belgiei, Italiei, Africii de Sud si Olandei, se va disputa pe patinoarul Mihai Flamaropol, astazi fiind programate meciurile Africa de Sud - Belgia (ora 15.00) si Romania - Olanda (ora 19.00). Intrarea, pe intreaga durata a competitiei, va fi gratuita, conducerea Federatiei Romane de Hochei pe Gheata dorind sa asigure atit prezenta unui public numeros, cit si promovarea unui sport care, desi a depasit, la noi, un deceniu de existenta, se zbate inca in anonimat. Alexandra a facut Facultatea de Aeronave Lotul fiecarei participante la aceasta competitie este compus din 21 de jucatoare, dintre care trei portari. Antrenorul Gheorghe Tabacaru, care este ajutat de "secunzii" George Pogaceanu si George Nita, a avut in pregatire 28 de fete, dintre care a trebuit sa renunte la sapte. A fost o alegere destul de grea, printre cele care nu au prins lotul numarindu-se si Alexandra Bejan, cea mai veche in activitate, singura care a evoluat si in vechea reprezentativa, care s-a desfiintat in 1993. Alexandra, in virsta de 27 de ani, care a terminat Facultatea de Aeronave in 1998 si acum este inginer la "Romaero", joaca hochei din 1990. "Am avut si doi ani de pauza fortata, din 1993 pina in 1995, cind hocheiul feminin din Romania n-a mai existat. Nu mai erau bani. Celelalte fete, mai in virsta decit mine, s-au retras, iar in tara nu existau decit doua echipe: Triumf si Sfintu Gheorghe", povesteste Alexandra. Cele 21 de fete care vor reprezenta Romania sint: Ana Andronic, Beata Antal si rezerva Mihaela Vasile (portari), Adriana Manciu (capitan), Ana Traneci, Georgiana Tamas, Teodora Popescu, Roxana Marin (linia I), Diana Besliu, Simona Rauca, Corina Lupascu, Maria Ene (ajutor de capitan), Daniela Botea (linia a II-a), Alina Vrabie, Alina Meluta, Alina Munteanu, Luiza Handru, Lucia Iacob (linia a III-a), Agnes Elekes, Iboly Sandor si Eva Laday-Torok. Clubul Triumf Bucuresti, singurul de hochei feminin din Capitala, da cele mai multe componente ale lotului. S-ar putea banui ca sentimentalismul antrenorului Tabacaru, care conduce atit nationala cit si echipa bucuresteana, a fost prea puternic. "Nu-i adevarat. Triumf e echipa campioana, dar pe linga asta nu trebuie uitat ca fetele de aici joaca hochei de mai mult de cinci ani. Echipele din Miercurea Ciuc si Gheorghieni s-au infiintat abia acum doi ani, au citeva fete foarte bune, dar nu atit de experimentate", si-a motivat tehnicianul alegerea. "Fundas subponderal" Vazute in echipamentul de joc, hocheistele impresioneaza. Insa, dupa ce sint inlaturate aparatorile, ele redevin niste fete dragute, carora le-ai ceda oricind locul in tramvai. Nici urma de masivitate. Un exemplu graitor il reprezinta Diana Besliu. Ea evolueaza ca fundas, un post pe care in hocheiul masculin il ocupa adevarate pachete de muschi, baieti tari pe picioare. Diana are 1,70 metri inaltime si doar 53 de kilograme. "Sint un fundas subponderal", glumeste ea. Are 25 de ani si practica hocheiul de la 19. "A fost o selectie pe patinoar, iar antrenorului Tabacaru i-a placut cum patinam si m-a selectionat. Parintilor mei, fosti sportivi, le-a fost initial teama sa nu-mi rup oasele, sa nu ma ranesc, dar pina la urma m-au lasat in pace. Nici n-aveau ce sa faca, ei mi-au inoculat dragostea pentru sport. La trei ani, tata m-a luat de mina si m-a adus la patinoar. Am facut patinaj pina la 7 ani, cind m-am lasat din cauza scolii. Am mai jucat handbal vreo patru ani, la CSS 1, am facut si baschet". Absolventa a Facultatii de Fizica in anul 2000, Diana nu are deocamdata o slujba. "As vrea sa lucrez in invatamint, imi place, dar nu sint posturi. Poate in vara se va rezolva". Cind am intrebat-o daca poate trai din ce cistiga la hochei, Diana a facut ochii mari: "Nu primim nici un ban. Acum, la lot, avem noroc cu niste mese asigurate. Daca ar fi sa jucam pentru bani, nu cred ca ar exista hochei feminin in Romania. Eu, una, iubesc la nebunie sporturile de echipa, hocheiul in special. Cistig zi de zi bucuria de a fi pe gheata, de a patina si de a minui crosa. Pentru mine e suficient". Intre puc si parizer Daca Diana are sansa sa poata fi tinuta acasa de parinti, alte fete au fost silite sa ia viata pe cont propriu. Maria Ene, mai cunoscuta sub numele de Mioara, ajutor de capitan de echipa, are 20 de ani si lucreaza la "Gima", in cadrul complexului "Mall". Munceste in ture la raionul de mezeluri, motiv pentru care ea a efectuat doar jumatate din antrenamentele perioadei de pregatire. "Am avut totusi noroc. Conducerea si colegele m-au inteles si, de cite ori s-a putut, m-au ajutat. N-aveam cum sa-mi iau concediu, dar am facut schimburi de ture, am plecat mai devreme, numai ca sa ajung la cit mai multe antrenamente". "Coco" a turnat-o pe Alina Una dintre cele mai mici componente ale lotului este Alina Munteanu. Are 16 ani si o inaltime de circa 1,50 metri. Pe patine, mai treaca-mearga, dar cind e in tinuta "civila" iti vine s-o ajuti sa treaca strada. Nu este mezina lotului, pentru ca portarita Ana Andronic are doar 15 ani. Alina a inceput hocheiul la 9 ani si il practica in continuare pentru ca, atit la scoala generala, cit si la Liceul "Nicolae Teclu", a gasit intelegere. "Ma scot cu diriga. Ea ma ajuta, ma mai invoieste. Altfel ar fi trebuit sa ma las", povesteste Alina. Ce nu spune ea este ca, acum un an, a avut o "cumpana" mare. La virsta teribilismelor, Alina a vrut sa afle cam ce satisfactii iti poate oferi fumatul, cu toate ca antrenorul Gheorghe Tabacaru este total impotriva acestui viciu. A avut nesansa sa fie surprinsa de Roberto "Coco" Cazacu, bine cunoscutul inaintas al Stelei si al echipei nationale. Acesta a amenintat-o ca o va spune antrenorului si ca, daca o mai prinde, ii da si o mama de bataie. Alina a crezut ca e o gluma, asa ca, peste citeva zile, a fost din nou surprinsa cu tigara de hocheistul stelist. Acesta a pus in aplicare prima parte a amenintarii, asa ca Alina a fost chemata la raport si mustruluita serios. Vineri, la antrenamentul de seara, "Coco" Cazacu a trecut pe la patinoar. Vazindu-si "protejata", care se pregatea sa intre pe gheata, acesta i-a intins o tigara. "Ce, esti nebun, vrei sa ma dea afara? Si, in plus, sa stii ca m-am lasat", i-a raspuns, intepat, Alina. HORIA HASNAS [33][pl.dll?rid=expresro] 