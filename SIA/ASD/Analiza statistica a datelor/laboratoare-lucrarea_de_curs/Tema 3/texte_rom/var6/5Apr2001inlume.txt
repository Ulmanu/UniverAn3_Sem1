 Sindromul epuizarii loveste Europa O noua boala profesionala a inceput sa faca ravagii in Europa. Sindromul epuizarii este provocat de modificarea conditiilor de lucru si de exigenta sporita in domeniul productivitatii, arata "Le Parisien", citat de Rompres. Sindromul a fost detectat intii la americani, care l-au botezat "burn out" (ardere completa), apoi la japonezi, care l-au numit "karoshi". Cei mai afectati sint angajatii din mediul spitalicesc din Franta, care, atinsi de sindromul epuizarii, pot ajunge chiar sa ii maltrateze pe bolnavi. Numerosi francezi traiesc intr-un climat de presiune permanenta, simtindu-se chiar hartuiti moral. Acest lucru este valabil indeosebi pentru cadrele de conducere, 45 la suta din acestea spunind ca trec prin situatii tensionate in relatiile cu sefii ierarhici si cu angajatii. ISABELLA ALEXANDRESCU Potrivit unui studiu international, Est-europenii, telespectatori campioni Oamenii din 64 de tari de pe glob au petrecut in medie circa trei ore si jumatate pe zi in fata televizorului pe parcursul anului 2000, cu sapte minute mai mult decit anul precedent, transmite AFP, citind unui studiu dat publicitatii ieri, la Paris. Cresterea este explicata prin difuzarea de imagini televizate de la doua mari competitii sportive, Jocurile Olimpice de la Sydney si Campionatul European de fotbal Euro 2000, precum si de succesul inregistrat de emisiunile de tipul "Vreau sa fiu milionar", "Big Brother" sau "Supravietuitorul". Cu toate acestea, cresterea audientei TV difera in functie de tara sau regiune. Cea mai spectaculoasa crestere, de 26 de minute fata de 1999, s-a inregistrat in Africa de Sud, unde media privitului la televizor este de 176 de minute pe zi, si in Statele Unite, tara cu cea mai mare rata a audientei TV, de 266 de minute pe zi de persoana. In clasament urmeaza Ungaria, unde audienta TV a crescut cu 17 minute, la 249 de minute. Cei mai avizi telespectatori din lume sint cei din Europa de est. In noua tari din regiune, oamenii stau, in medie, mai mult de trei ore si jumatate pe zi la televizor. Gratie telenovelelor, si America Latina este o mare "consumatoare" de emisiuni televizate, de la 263 de minute pe zi in Mexic, care inregistreaza a doua rata de audienta TV din lume, pina la doar 157 de minute in Columbia. Dusmanii televizorului intorc privirea Atractia irezistibila pe care o exercita televizorul pentru tot mai multi oameni nu i-a inrobit insa chiar pe toti locuitorii planetei. In Statele Unite exista o "minoritate" de 2 la suta, compusa din persoane care resping pur si simplu orice contact cu televizorul. Considerind ca televizorul rapeste prea mult din timpul pe care oamenii ar trebui sa-l aloce relatiilor cu ceilalti sau activitatilor personale, unii parinti au decis sa-si creasca copiii fara astfel de "ispite" in casa. Copiii sint orientati astfel catre jocurile normale ale copilariei, fiind incurajati sa citeasca mai multe carti sau sa se joace intre ei.(L.C.) Desemnat ieri in functia de sef al statului, prin votul parlamentului de la Chisinau, Comunistul Voronin vrea presedintie fara burghezie Parlamentul Republicii Moldova, majoritar comunist, l-a ales pe noul presedinte al tarii: acesta este, asa cum era de asteptat, liderul Partidului Comunistilor, Vladimir Voronin. Republica Moldova devine astfel primul stat fost sovietic care are presedinte comunist. Imediat dupa ce a fost ales, Voronin a promis sa desfiinteze "latura burgheza" a functiei de presedinte, explicind ca statul moldovean nu va revizui totusi acordurile internationale incheiate de guvernul anterior. Voronin a fost votat de 71 din cei 101 membri ai parlamentului de la Chisinau, reuniti in cadrul unei sesiuni speciale. Acestia au avut de ales intre cei trei candidati la functia suprema in stat - Vladimir Voronin, prim secretar al Partidului Comunistilor, Dumitru Braghis, premier in exercitiu, lider al unei aliante de opozitie, si deputatul comunist Valerian Cristea, care si-au prezentat platforma electorala si prioritatile programului politic. Alegerea lui Voronin nu a fost decit o formalitate, deoarece Partidul Comunistilor detine o majoritate absoluta - 71 de locuri - in legislativul moldovean. Grupul parlamentar al Partidului Popular Crestin-Democrat, condus de Iurie Rosca, si-a anuntat decizia de a nu participa la alegerea sefului statului pe motiv ca deputatii crestin-democrati nu si-au putut inainta o candidatura proprie. Lucinschi denunta prostia algoritmului Seful statului moldovean este ales prin vot secret, avind nevoie de votul a cel putin 61 dintre deputati. In legislativul precedent, nici unul dintre candidati nu a acumulat numarul necesar de voturi, iar acest lucru a dus la dizolvarea parlamentului. Ceremonia de investire a noului presedinte va avea loc pe 7 aprilie, la Palatul Republicii din Chisinau. Presedintele demisionar, Petru Lucinschi, a declarat ca perioada de cinci ani in care s-a aflat la conducerea tarii a fost o "farsa" plina de ciorovaieli politice: "Perioada in care am condus tara a fost o farsa totala. Lucrurile mergeau atit de rau incit si secretarele erau numite pe liste de partid. Nu va puteti imagina un lucru mai idiot". ISABELLA ALEXANDRESCU Fotografiile din satelit arata ca Chinezii au descuiat avionul american cu cheia franceza Statele Unite dispun de fotografii luate din satelit care demonstreaza ca autoritatile chineze au examinat avionul de spionaj EP-3 al marinei americane aterizat fortat duminica pe insula Hainan, transmite Reuters, citind surse de la Washington. Imaginile arata un "chinez linga avion trebaluind cu o cheie franceza, examinind si lovind in fuselaj", a precizat un oficial american sub acoperirea anonimatului. Chiloti chinezesti pentru prizonierii americani Un prim contact a fost stabilit martie seara intre diplomatii americani si cei 24 de membri ai echipajului, insa Beijingul nu a furnizat pina in prezent nici o informatie privind restituirea avionului sau a persoanelor capturate, lucru cerut cu insistenta de Washington. Statele Unite incearca sa obtina un "contact permanent" cu membrii echipajului si sa declanseze procesul care sa conduca la eliberarea lor. Intre timp, ambasada americana la Beijing a facut cumparaturi pentru cei 24 de membri ai echipajului, capturati de autoritatile chineze. Un atasat militar al ambasadei, sergentul Robert Miltersen, a fost surprins ieri de un fotoreporter Reuters in timp ce, aflat intr-un magazin din insula Heinan, cumpara lenjerie intima, deodorante, aparate de ras, pasta de dinti si alte articole de stricta necesitate. Misiunea de cumparaturi a fost condusa de atasatul Neal Sealock, care a strabatut, insotit de sergent, mai multe magazinele din centrul orasului Haiku, capitala provinciei Hainan, fiind urmariti de trecatorii curiosi. Cei doi au au umplut cosurile cu provizii, printre care s-au numarat ciorapi, chiloti si alte articole de lenjerie intima, si au revenit la hotelul unde erau cazati. Produsele au fost impachetate intr-o cutie din carton si preluate de conducerea hotelului pentru a fi transportate intr-o masina fara numar de inmatriculare catre cazarma Nanhang, unde sint retinuti membrii echipajului american. Un ofiter al cazarmii, citat de AFP, a estimat ca americanii sint tratati ca imigrantii ilegali deoarece nu aveau autorizatie sa aterizeze. Razboiul diplomatic se incinge Schimbul de replici intre autoritatile de la Beijing si Washington s-a intensificat ieri, presedintele chinez Jiang Zemin pretinzind din nou scuze oficiale din partea SUA pentru coliziunea dintre cele doua avioane. Statele Unite "poarta intreaga responsabilitate" pentru incident, a precizat liderul de la Beijing. De cealalta parte, Washingtonul a respins categoric ideea prezentarii de scuze, acuzind ca avionul chinez a fost responsabil de producerea accidentului. Membrii Congresului american au solicitat la unison eliberarea echipajului si a avionului capturat de chinezi, amenintind ca situatia actuala risca sa conduca la tensionarea relatiilor bilaterale si sa afecteze interesele Beijingului pe plan economic si militar. "Comportamentul lor este aproape idiot", a declarat furios senatorul republican de Arizona, John McCain. "Acesta ar fi trebuit sa fie un incident minor, nu sa creeze o criza majora. Asa a intentionat conducerea de la Beijing", a apreciat senatorul democrat Joseph Lieberman. Exista deja suspiciuni legate de chinezi si de cit de mult sint ei dispusi sa intre in comunitatea natiunilor", a mai estimat un senator republican, subliniind ca "autoritatile chineze folosesc gloante adevarate in acest caz". Politicienii americani au avertizat ca, in cazul in care China comunista refuza sa elibereze avionul si echipajul in curind, Beijingul ar putea plati un pret destul de mare in cazul legislatiei adoptate de Congres in privinta relatiilor bilaterale. LIVIA CIMPOERU Ted Turner a preluat actiunile magnatului rus Gussinski 225 milioane $ pentru salvarea NTV Miliardarul american Ted Turner, fondator al postului de televiziune CNN si vicepresedinte al gigantului electronic mediatic AOL Time Warner, a convenit sa cumpere actiuni ale NTV, singurul post independent cu acoperire nationala din Rusia, al carui actionar majoritar este, de marti, concernul Gazprom, aflat sub controlul statului rus. Reamintim, Gazprom detinea 46 la suta din actiunile NTV si a reusit marti sa obtina pachetul de control cu ajutorul unui fond de investitii american, proprietar a 4,5 la suta din actiunile Media-Most. Ted Turner a convenit cu Vladimir Gussinski, patronul grupului de presa Media-Most, grup din care face parte NTV, sa cumpere de la acesta o parte din actiunile detinute in postul de televiziune. Tranzactia efectuata cu Ted Turner a fost in valoare de 225 de milioane de dolari. Miliardarul american a facut achizitia prin intermediul unui grup de investitii din care face parte si George Soros, finantistul miliardar american de origine maghiara. Turner a declarat ca va mentine independenta canalului de televiziune, afirmind ca se va stradui sa obtina asigurari in acest sens din partea presedintelui Vladimir Putin. Kremlinul a refuzat insa sa garanteze independenta NTV. Reprezentanti ai fondatorul CNN se vor intilni, in cursul acestei saptamini, cu reprezentantii Gazprom. NTV are program de greva Jurnalistii de la NTV si-au continuat ieri protestul impotriva preluarii postului de catre Gazprom, raminind peste noapte in sediu si baricadind intrarea la unul dintre birourile conducerii. Protestul urmeaza unei intilniri controversate a actionarilor, pe care Gazprom a folosit-o pentru a numi dupa bunul plac sase noi membri dintre cei noua citi are Consiliul de Administratie. Gazpromul a numit, de asemenea, un nou redactor-sef, Alfred Kokh, si un nou director, Boris Jordan, om de afaceri american de origine rusa. Angajatii NTV au decis ieri sa ocupe birourile si sa modifice programele, in asteptarea noii conduceri, de care refuza sa asculte. Postul a transmis ieri numai buletine de stiri, afisind in restul programului de emisie o mira cu sigla postului insotita de mesajul "protest impotriva preluarii televiziunii". Vladimir Gussinski, aflat in arest in Spania, a transmis jurnalistilor de la NTV "sa se tina bine": "Puterea o sa faca tot posibilul un timp sa arate ca totul e in ordine si ca nimic nu s-a schimbat. Intr-o luna sau o luna si jumatate, vor incepe progresiv presiunile si vor incepe sa taie capetele celor care nu vor fi supusi", spune patronul Media-Most ( I.A. ) Flash Garda lui Arafat are sediul spulberat Armata israeliana a lansat ieri, pentru prima oara, tiruri de mortiere asupra sediului din Gaza al Fortei 17, garda liderului palestinian Yasser Arafat. Armata israeliana a lansat ofensiva ca represalii dupa un atac palestinian similar impotriva coloniei evreiesti de la Netzarim, aflata in apropiere, in care patru obuze au cazut in apropierea unor case, fara a face victime sau pagube. Marti, Israelul a lansat o serie de tiruri de rachete de la bordul elicopterelor armatei, in Fisia Gaza si in Cisiordania, asupra unor obiective palestiene, ranind 60 de persoane, majoritatea civili. Atacul de marti a fost lansat ca represalii dupa ce palestinienii au lansat proiectile de mortiere impotriva coloniei evreiesti de la Atsmona, in Fisia Gaza, ranind grav doi oameni, dintre care un copil in virsta de zece luni. ( I.A. ) O babuta batausa a deturnat un avion O batrinica de 73 de ani din Franta a reusit performanta de a intoarce ditamai avionul de pasageri din drum, devenind isterica si imposibil de controlat dupa trei ore de zbor. Pasagerii de la clasa I, aflati la bordul unui Airbus 340 al companiei Virgin Atlantic, pe ruta Hong Kong - Londra, au urmarit intrigati, iar mai apoi amuzati cum pensionara, cherchelita dupa mai multe pahare de tarie, a inceput sa arunce cu apa in ceilalti pasageri si sa tipe la stewardese, incercind sa-l pocneasca pe sotul ei. Babuta a inceput sa vocifereze inca de la decolarea avionului de pe pista aeroportului din Hong Kong, devenind ulterior foarte agresiva. La vreo doua ore si jumatate de la decolare, s-a ridicat in picioare si l-a imbrincit pe sotul ei, vizibil terorizat de istericalele ei. Nesigura pe picioare, batrina s-a indreptat spre toaleta, unde s-a prabusit cu un zgomot sec, insotit de un urlet naprasnic. Calmata datorita cazaturii, pensionara s-a linistit si a acceptat sa fie ingrijita de un doctor. Capitanul a decis atunci sa intoarca avionul, aflat deasupra Siberiei. La aterizare, femeia, care avea parul vopsit in rosu si purta pantaloni strimti din piele, a fost preluata de pe pista de Salvare si politie, insa nu a fost arestata. Ea a fost imbarcata intr-un avion care efectua o cursa a doua zi, fiind izolata de restul pasagerilor. ( L.C. ) Kosovo, iadul minoritatilor Un raport intocmit de OSCE si Inaltul Comisariat al ONU pentru Refugiati a alcatuit un tablou sinistru al situatiei minoritatilor etnice din Kosovo si avertizeaza impotriva frustrarii acumulate si a riscului de violente in interiorul societatii din Kosovo, transmite AFP. Situatia minoritatilor etnice - sirbi, rromi, gorani (etnici slavi de confesiune islamica), turci, tigani albanofoni - din provincie "s-a deteriorat clar" intre octombrie 2000 si februarie 2001, se arata in raport. La aproape doi ani de la sfirsitul razboiului si intrarea fortelor NATO in Kosovo, lipsa de securitate si violenta ramin probleme grave care nu si-au gasit inca rezolvarea. Sirbii, minoritari in provincie, si rromii figureaza printre primele victime ale violentelor, care s-au inmultit in ultima vreme si sint din ce in ce mai bine organizate si coordonate. ( I.A. ) Postul Pastelui pentru prostituate Preotul italian Oreste Benzi, fondatorul comunitatii Ioan al XXIII-lea, care pastoreste fostele practicante ale prostitutiei, a lansat marti un apel la abstinenta pe perioada ramasa pina la sfintele Sarbatori ale Pastelui, transmite AFP. "Daca renuntati sa apelati la serviciile femeilor sclave vom avea un Paste cu-adevarat sfint", a indemnat seful fundatiei Ioan al XXIII-lea, cu sediul in orasul port Rimini, devenit in ultimii ani un fief al prostituatelor. "Acest lucru va constitui o declaratie de razboi pasnica acelor criminali care se imbogatesc masacrind fapturi nevinovate", a adaugat preotul Oreste Benzi. La initiativa acestuia, o fosta prostituata nigeriana a fost primita in primavara trecuta de papa Ioan Paul al II-lea, in timpul unei audiente generale in Piata Sfintul Petru, la Vatican. ( L.C. ) Pizza, preparat de patrimoniu Italia intentioneaza sa introduca pizza, produs asupra caruia isi revendica paternitatea, pe lista patrimoniului oral si spiritual al umanitatii, stabilita sub egida UNESCO, a anuntat ministrul italian al agriculturii, Alfonso Pecoraro Scario, citat de AFP. Oficialul italian a estimat ca, de acum incolo, este important ca originea italiana a pizzei sa fie recunoscuta in mod oficial. Tutela culturala a UNESCO ar atesta "excelenta ideii, a creativitatii" acestui preparat culinar, a subliniat ministrul. El a facut aceste afirmatii in timpul lansarii marti, la Roma, a unei noi campanii impotriva agropirateriei. ( L.C. ) Pestele blestemat Patronii unei berarii din Warrington, Marea Britanie, vor sa scape cu orice pret de o stiuca impaiata, care le-a impodobit zeci de ani peretele de deasupra barului, deoarece sint convinsi ca pestele, capturat in 1935, poarta asupra lui un greu blestem, din cauza caruia au murit mai multi oameni, transmite Ananova. Membrii echipei locale de popice au murit unul dupa altul la scurt timp dupa ce s-au fotografiat cu stiuca, iar un grup de impatimiti ai jocului de domino, care se intilneau regulat, la niste mese asezate linga peretele cu stiuca, a fost practic decimat in citiva ani. Proprietarii circiumii au incercat sa scape de stiuca blestemata, oferind-o spre vinzare la o licitatie, si desi sperau sa ia pe ea frumusica suma de o mie de lire, nu au primit nici macar o oferta, deoarece sumbra faima a pestelui s-a imprastiat rapid. ( I.A. ) [17][pl.dll?rid=expresro] 