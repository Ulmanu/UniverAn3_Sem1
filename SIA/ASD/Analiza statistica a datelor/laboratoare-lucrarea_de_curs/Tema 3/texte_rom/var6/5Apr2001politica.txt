 Saptamina Patimilor lui Tanasescu Sarcina de partid: Nu schimbati proiectul de buget Bugetul de stat va fi votat cel tirziu vinerea viitoare, a spus ieri Nicolae Vacaroiu, presedintele Senatului. Asta-seara sau miine, este planificata finalizarea raportului asupra Legii bugetului, raport care include amendamentele adoptate sau respinse si pe baza caruia se da votul in plenul parlamentului. Nicolae Vacaroiu a spus ca s-a renuntat la ideea de a se lucra la buget in Duminica Floriilor, in compensatie, parlamentarii urmind sa stea in sedinta luni, de la ora 14.00 la 22.00. Conducerea PDSR este nemultumita ca unii parlamentari ai partidului au sustinut amendamente la proiectul Legii bugetului de stat, modificind astfel structura bugetului. Parlamentarii care au sustinut astfel de amendamente au fost avertizati de catre conducerea PDSR si li s-a cerut sa renunte la ele, au declarat surse din partid. La sedinta de ieri a Comisiilor reunite de buget-finante, Mihai Tanasescu, Florin Georgescu si Miron Mitrea, impreuna cu alti lideri ai partidului, s-au consultat intr-o pauza cu privire la strategia de dezbatere a bugetului. Intilnirea a avut loc dupa ce in sedinta comisiilor a fost adoptat, si cu sprijinul parlamentarilor PDSR, un amendament al PRM care majora bugetul Ministerului Agriculturii cu 449 miliarde de lei, micsorind bugetul Ministerului Transporturilor cu aceeasi suma. Florin Georgescu, presedintele Comisiei pentru buget a Camerei Deputatilor, care a lipsit in timpul votului, a propus ulterior revenirea asupra articolului si acceptarea unui amendament al ministrului finantelor, de majorare a bugetului agriculturii cu o suta de miliarde de lei din fondul de rezerva al guvernului, si nu de la transporturi. Un alt amendament care a deranjat conducerea PDSR a fost adoptat marti tot de Comisiile pentru buget si se referea la alocarea din impozitul pe venit incasat la bugetul de stat a cotelor de 35 la suta la bugetele locale ale comunelor, oraselor si municipiilor pe teritoriul carora isi desfasoara activitatea agentii economici. In proiectul de buget, sumele sint repartizate in principal municipiilor unde majoritatea agentilor economici isi au sediul fiscal. NARCISA IORGA LUCIAN PURCAREANU Ofensiva diplomatica Mircea Geoana cere drepturi pentru minoritatea romana din Ungaria Mircea Geoana, ministrul roman al afacerilor externe, este hotarit, conform propriilor declaratii, sa aplice o politica mult mai ofensiva in relatiile bilaterale cu Ungaria, astfel incit Romania nu numai sa indeplineasca cererile vecinilor, dar sa-si impuna propriile cereri. Aflat in vizita la Budapesta, la invitatia omologului ungar, Martonyi Janos, Mircea Geoana a trecut inainte de toate pe la Palatul Parlamentului ungar pentru a se intilni cu presedintele principalului partid de opozitie (Partidul Socialist), Kovacs Laszlo. Intilnirea a fost considerata foarte importanta pe linie de partid, PDSR fiind direct interesat deoarece Kovacs Laszlo este copresedintele Comitetului pentru Europa Centrala si de Est al Internationalei Socialiste. Dovada a interesului PDSR este si faptul ca Geoana i-a inminat lui Kovacs Laszlo o scrisoare din partea lui Adrian Nastase, ca lider al PDSR. In opinia lui Kovacs Laszlo, fuziunea dintre PDSR si PSDR ar deschide calea mult-rivnitei intrari a partidului lui Adrian Nastase in Internationala Socialista. Kovacs Laszlo a afirmat ca partidul sau este interesat de o politica care sa asigure stabilitatea in zona, motiv pentru care presedintele PS ungar considera Tratatul de prietenie dintre Romania si Ungaria un cadru esential pentru dezvoltarea relatiilor bilaterale. Kovacs Laszlo a laudat PDSR pentru faptul ca "a facut un guvern minoritar fara sa se alieze cu partidele extremiste". Iar Mircea Geoana nu a uitat sa laude "colaborarea foarte buna" dintre PDSR si UDMR. Ministerul de Externe a constatat ca minoritatea romana din Ungaria isi pierde identitatea Documentele de prezentare a relatiilor romano-ungare facute de catre MAE roman subliniaza marile diferente care exista intre minoritatea ungara din Romania si cea romaneasca din Ungaria. Astfel, in timp ce "in Romania exista o minoritate etnica maghiara care beneficiaza de drepturi in conformitate cu standarde avansate europene si de sprijin guvernamental pentru mentinerea traditiilor", dupa cum arata documentele cu pricina, "in Ungaria exista o minoritate romaneasca in puternic declin, procesul de asimilare si pierdere a identitatii fiind accentuat in ultima perioada". Geoana nu a promis nici consulat, nici universitate de stat Mircea Geoana nu primise, pina la momentul intilnirii cu omologul sau ungar Martonyi Janos, proiectul Statutului maghiarilor de dincolo de hotarele Ungariei. Geoana a cerut ca acest statut sa fie discutat intre Guvernul Romaniei si cel al Ungariei. Astazi insa, acest proiect, care a fost adoptat de catre guvernul ungar si urmeaza sa fie adoptat si de parlament, va fi discutat de catre guvernul ungar cu membrii comunitatii diplomatice din Ungaria, Mircea Geoana a declarat, dupa intilnirea de ieri cu Martonyi Janos, care a durat mult mai mult decit fusese programat, ca a cerut ca limba romana sa fie "mult mai abundent folosita in scolile si liceele din Ungaria". Geoana si Martonyi nu au convenit in legatura cu infiintarea consulatului maghiar de la Miercurea-Ciuc, ministrul roman de externe pledind pentru "un echilibru" la acest nivel in ambele tari. Cei doi ministri de externe au evitat sa declare daca s-a luat vreo decizie in privinta universitatii maghiare din Romania, Geoana rezumindu-se la a afirma ca "am abordat mai mult problema universitatii particulare". Martonyi Janos a promis ca Ungaria nu va introduce obligativitatea vizelor pentru romani pina cind va intra in UE, din acel moment insa vizele devenind necesare. "Vreau sa ajutam Romania sa fie scoasa de pe lista neagra a vizelor", a conchis Martonyi. TEODORA GEORGESCU Budapesta Senatul incearca sa-l ajute pe Ilascu Declaratia comuna a Senatului pentru sprijinul acordat grupului Ilascu, ceruta de premierul Adrian Nastase, a fost ieri discutata de Biroul Permanent, urmind sa fie adoptata de plen in prima sedinta de dupa Pasti. In textul declaratiei, tribunalul care a dat sentinta la Tiraspol este considerat "ilegitim", iar condamnatii sint numiti "patrioti", "detinuti politici", sanctionati pentru "crima de a fi luptat pentru apararea independentei si unitatii tarii lor". Senatul Romaniei se angajeaza sa foloseasca toate oportunitatile si mijloacele care-i stau la dispozitie pentru ca Ilie Ilascu si grupul sau sa fie imediat pusi in libertate, apelind la toate parlamentele lumii, pentru solidaritate. Senatul recomanda Guvernului Romaniei sa trateze problema Ilascu "ca pe una prioritara" si prin MAE sa solicite guvernelor tarilor membre ale OSCE sa intervina. De asemenea, senatorii invita Ministerul Justitiei sa examineze cazul din punct de vedere juridic si procedural, avind in vedere ca Ilie Ilascu este acum cetatean si senator roman, astfel incit sa i se poata asigura acestuia un "proces corect si drept", precum si celorlalti arestati din grupul sau. Senatul Romaniei sugereaza ca procesul Ilascu sa se rejudece intr-o tara membra a OSCE cu jurisprudenta in materie, sa fie depusa o plingere la Curtea de Apel Internationala si sa fie initiate demersuri pe linga CEDO, la Strasbourg, si Comitetul Drepturilor Omului al ONU. NARCISA IORGA Ponta, succesorul lui Grecea Victor Ponta este, incepind de ieri, seful Departamentului de Control si Anticoruptie al Guvernului. Noul sef al DCAG are 29 de ani, a lucrat pina acum ca procuror la Parchetul de pe linga CSJ. "De sase ani lucrez in domeniul infractiunilor economico-financiare, dar sper sa folosesc cunostintele de acolo, din Justitie, in noul meu post", a declarat Ponta. El a cerut, pentru moment, un ragaz, "ca sa ma acomodez si sa reorganizez, in conditiile prevederilor legale, DCAG". ( M.C., M.S. ) Senatori cucernici Senatorii vor forma un grup de rugaciune, similar cu cel al colegilor lor din Camera Deputatilor. Spre deosebire de acestia insa, senatorii se confrunta cu marea problema a spatiului. Motiv pentru care senatorul-preot Ioan Aurel Rus (PRM) a cerut permisiunea conducerii Senatului sa foloseasca "pentru activitati specifice" sala de sedinte a Comisiei pentru drepturile omului. Milostiv din fire, presedintele Senatului a aprobat desfasurarea "activitatilor specifice". ( N.I. ) Ministrul pentru coordonarea Secretariatului General al Guvernului a fost chemat la bara Dumitru Tataru ii cere lui Serban Mihailescu un miliard de lei Fost director in Departamentul de Control si Anticoruptie al guvernului (DCAG), Dumitru Tataru, a depus plingere penala impotriva lui Serban Mihailescu, ministrul pentru coordonarea Secretariatului General al Guvernului. Potrivit acestei plingeri, "pentru repararea prejudiciului profesional, moral si material", Tataru ii solicita lui Mihailescu daune in valoare de un miliard de lei, la valoarea de piata raportata la cursul de schimb leu-dolar la BNR. Dumitru Tataru a depus plingere penala impotriva secretarului general al guvernului "pentru savirsirea infractiunilor de abuz in serviciu contra intereselor persoanelor". In sustinerea plingerii, Dumitru Tataru arata, intre altele, ca Ordinul nr. 153 din 15.03.2001, emis de ministrul Mihailescu, este "ilegal, nul de drept si de fapt". Ordinul arata ca, incepind cu 16.03.2001,s inceteaza delegarea lui Tataru in functia de director al Directiei Control Activitati Ministere a DCAG. Or, Tataru sustine ca delegarea sa in functie a incetat pe 12.03.2001, nu la 16.03.2001. El mai reclama ca Serban Mihailescu "a comis un abuz prin cele dispuse", "neavind nici un atribut de a dispune sanctionarea" sa. Dumitru Tataru mai arata ca in discutiile purtate in perioada 20.03.2001- 26.03.2001 (data la care a luat hotarirea de a demisiona din DCG) "nu mi s-a reprosat nimic din punct de vedere profesional, ci numai faptul ca am fost "mina dreapta a fostului secretar de stat, seful DCAG, dl Grecea Ovidiu"". Tataru nu uita sa sublinieze in plingerea penala ca, timp de mai bine de sapte ani, cit a fost salariat in Guvernul Romaniei, nu a fost niciodata sanctionat pe linie de serviciu si nu a fost implicat politic. CRISTINA SOFRONIE In urma analizarii raportului CSAT, Parlamentarii vor "sa revolutioneze" MI si MApN Intr-o "prima urgenta" sint necesare masuri "mai eficiente si oportune" pentru prezentarea in parlament a unui pachet de legi referitoare la MI si MApN, apreciaza comisiile reunite de aparare, ordine publica si siguranta nationala din Camera Deputatilor si Senat. Aceste observatii vin in completarea unei sinteze intocmite de parlamentari asupra raportului de activitate a CSAT in anul 2000. Senatorii si deputatii considera ca trebuie sa fie modificata Legea 39/1990 privind organizarea si functionarea CSAT si ca se impune "imbunatatirea" continutului Legii 51/1991 privind siguranta nationala a Romaniei. Strategia nationala de securitate si Cartea Alba a Guvernului sint considerate, de asemenea, cu caracter de urgenta de catre parlamentari, ca si legile privind organizarea armatei si cea privind regimul starii de asediu si a celei de urgenta. Special pentru Ministerul de Interne, parlamentarii din cele doua comisii asteapta prezentarea legilor de organizare si functionare a politiei si a Jandarmeriei, legea politiei de frontiera, statutul politistului si legea privind paza obiectivelor, bunurilor si valorilor. Comisiile apreciaza ca legislatia in domeniul ordinii publice trebuie sa reglementeze demilitarizarea politiei si transferarea unor atributii ale MI catre administratiile centrala si locala. "Totodata, e necesar sa se inaspreasca prevederile legale in scopul diminuarii substantiale a coruptiei, crimei organizate, fenomenului de evaziune fiscala, contrabandei si spalarii banilor", se arata in sinteza parlamentara. Cele doua comisii reunite au adus unele critici procesului de restructurare a organismului militar si de ordine publica, dar afirma ca relansarea acestui proces se va putea face prin "sustinerea si asigurarea unor eforturi materiale, financiare si de perfectionare a legislatiei". Or, conform aceleiasi sinteze, fondurile banesti alocate in 2000 au asigurat "cu mare greutate" numai nevoile minime de hranire, echipare, cazare si instruire ale militarilor, dar cu totul insuficiente au fost sumele alocate pentru dotarea si inzestrarea unitatilor. Referitor la reforma MI, parlamentarii apreciaza ca aceasta "este ramasa in urma" altor ministere si servicii din domeniu sub aspectul imbunatatirii structurilor organizatorice ale sistemului de ordine publica la toate nivelurile, descentralizarea deciziei, stabilirea unui comportament modern si eficient de munca al lucratorilor MI, eficienta colaborarii cu autoritatile din sistemul de aparare, siguranta nationala si justitie, cu societatea civila si cu institutiile similare din strainatate. NARCISA IORGA Bref Lordul Johnston, de Pasti, in Romania Presedintele Adunarii Parlamentare a Consiliului Europei, lordul Russel-Johnston, va petrece Sarbatorile de Pasti in Romania. El va sosi marti la Bucuresti, miercuri avind loc Reuniunea "2+2/3+3" organizata de MAE in cadrul programului presedintiei romane a OSCE. Dupa intrevederile programate cu premierul Adrian Nastase, cu presedintele Ion Iliescu si cu reprezentantii UDMR, lordul Russel-Johnston va vizita judetele Suceava si Iasi. In noaptea de Inviere, lordul Russel-Johnston va lua parte la slujba de la Mitropolia Moldovei din Iasi, iar in ziua de Pasti va vizita Biserica Trei Ierarhi si Manastirea Golia. A doua zi de Pasti, lordul se va intoarce la Paris. ( N.I. ) Iliescu, plictisit de "scormonelile" presei Rugat sa comenteze declaratia de la Radio "Europa Libera" a ministrului apararii nationale, Ioan Mircea Pascu, in care acesta sugera rezolvarea chestiunii securistilor pusi de actuala putere in functii importante, presedintele Romaniei s-a eschivat de la un raspuns clar. Seful statului a recunoscut ca declaratia lui Pascu "este o reflectie, cred pertinenta, desi personala". Intrebat daca in principiu accepta un asemenea punct de vedere, presedintele Iliescu a raspuns: "Nu stiu, de ce vreti sa scormoniti?! Asteptati sa vedem", incheind iritat: "Ajunge!". ( C.O. ) Stireanu nu e incompatibil Presedintele a revenit asupra problemei incompatibilitatii consilierului sau, Octavian Stireanu, cu prezenta acestuia in consiliul de administratie al RODIPET, spunind ca a cerut verificarea situatiei. A constatat ca, la RODIPET, Stireanu "nu are functie administrativa, de executie; e o prezenta onorifica in acest forum, desemnat de o comunitate, comunitatea gazetarilor - CRP". Intrebat daca sint compatibile cele doua functii, seful statului a spus: "Cred ca da". ( C.O. ) Stoica impaca si capra, si varza Presedintele PNL, Valeriu Stoica, a gasit o cale de mijloc pentru a face pace intre liderii partidului din Maramures si Radu Stroe. Luind pentru a doua oara cu asalt sediul central al partidului, maramuresenii au reclamat marti seara faptul ca Radu Stroe a "dezorganizat" filialele din judet, impunindu-si oameni in comitetul interimar de acolo. Dupa doua runde de negocieri, Stoica a decis ca in acest comitet sa fie cooptati doi dintre liderii locali sustinuti de protestatari. ( C.S. ) UDMR negociaza cu Mitrea Parlamentarii UDMR s-au intilnit ieri cu ministrul transporturilor, Miron Mitrea, si i-au cerut o repartizare "mai echitabila" intre judete a Fondului special al drumurilor publice, aratind ca judetele din Transilvania contribuie intr-o proportie mult mai mare la crearea acestui fond fata de cota pe care o primesc. Deputatul Ervin Szekely a declarat ca Miron Mitrea a evitat sa raspunda acestei solicitari, prezentind, in schimb, obiectivele ministerului pe care-l conduce pentru judetele din Transilvania. Astfel, Miron Mitrea le-a spus parlamentarilor UDMR ca intentioneaza ca sumele din programele PHARE si SAPARD sa ajunga in judetele din Transilvania. ( M.C. ) [21][pl.dll?rid=expresro] 