 "Marele Blond" pleaca din Soseaua Stefan cel Mare Raducioiu sparge tacerea: "Dinu nu ma vrea la Dinamo!" Florin Raducioiu a hotarit sa rupa mariajul cu FC Dinamo. "Nu este o hotarire pripita. Adevarul este ca nu m-am adaptat si-mi este greu fara familie. Am avut si probleme de sanatate. In plus, asa cum nu l-a dorit pe Lupescu, antrenorul Cornel Dinu nu ma vrea la Dinamo. Daca stiam ca nu voi intra in calculele lui, evitam sa mai vin la Dinamo", ne-a dezvaluit atacantul "ciinilor rosii", nemultumit de statutul de rezerva. "Marele Blond" s-a aratat nemultumit ca Dinu il punea sa evolueze in spatele virfurilor. Fiind un jucator de moral, el a fost dezamagit ca nu i s-a oferit posibilitatea de a juca mai mult. "Nu vreau sa ma despart de Dinamo cu scandal. Sintem profesionisti si fiecare merge pe calea lui", a tinut sa precizeze fostul international. Jucatorul va pleca vineri in Italia, de unde intentioneaza sa nu se mai intoarca. Fostul international va preda cartela telefonica si masina El va preda joi cartela telefonica si automobilul primite de la club. Impreuna cu sotia si cei doi copii, isi va petrece sarbatorile de iarna intr-o statiune din Austria. "Deja mi-am contactat impresarul (n.r. - Marcello Bonetto) si sper sa-mi gaseasca repede o echipa". Fotbalistul a refuzat in urma cu citeva luni sa mearga in Bundesliga, la Energie Cottbus, unde ar fi devenit coechipier cu Reghecampf si cu Miriuta. Raducioiu spune ca s-a intors la gruparea din Soseaua Stefan cel Mare doar la insistentele vicepresedintelui Cristi Borcea si ale bunului sau prieten, Ionut Lupescu. "Dinu si Badea (n.r. - presedintele Consiliului de Administratie) n-au avut nici o legatura cu venirea mea la Dinamo". Despre viitorul "ros-albilor", fotbalistul nu vrea sa se pronunte, fiind convins ca pasii nu-l vor mai purta prin Groapa. El a acceptat totusi o comparatie intre fotbalul autohton si cel peninsular. "Dinamo, ca de altfel si Steaua, ar avea probleme si in Serie B, daramite in prima divizie italiana". DANIEL CONTESCU Romania infrunta diseara nationala Algeriei "Tricolorii", ingroziti de furtuna Reprezentativa divizionara de fotbal a Romaniei va intilni diseara, la Annaba, de la ora 22.30 (ora Bucurestiului), intr-un meci de verificare, echipa nationala a Algeriei. Partida va fi transmisa in direct de postul TV Romania 1. Prima zi "plina" petrecuta de "tricolori" in Algeria le-a adus acestora mai multe peripetii. Meniul oferit de restaurantele algeriene s-a dovedit total diferit de cel cu care erau obisnuiti romanii, care abia au reusit sa ciuguleasca din felurile exotice propuse de gazde. Strinsi cu usa de perspectiva unui post prelungit, membrii delegatiei au telefonat acasa, solicitindu-i lui Mircea Sandu, presedintele FRF, sa-l trimita de urgenta la fata locului pe bucatarul nationale, Kadir Yalcin. Acesta este asteptat cu sufletul la gura, astazi, la cantonamentul echipei noastre. Pe linga problemele cu mincarea, "tricolorii" au avut surpriza sa constate ca nici macar conditiile de la hotelul "Mimoza", unde au fost cazati, nu sint foarte bune. Kassai si-a facut cruci toata seara Conform presei algeriene, romanii au fost de-a dreptul revoltati de ceea ce au gasit la fata locului, solicitind organizatorilor sa le fie schimbat hotelul in cel mai scurt timp. Colac peste pupaza, duminica seara s-a pornit la Annaba o furtuna violenta, care i-a bagat in sperieti pe membrii delegatiei venite din Carpati. Cel mai tare s-a ingrozit secretarul general al FRF, Adalbert Kassai, care si-a facut toata seara cruci, in timp ce repeta ca asa trasnete n-a mai pomenit vreodata. Ieri dimineata, la baza "tricolorilor" a ajuns, in sfirsit, si portarul Bogdan Lobont, venit de la Ajax. "Lobi" a povestit ca vineri a sarbatorit Ziua Nationala la Ambasada Romaniei de la Amsterdam, alaturi de actorul Florin Piersic, iar duminica seara a ajuns la Alger, unde a innoptat, inainte de a porni spre Annaba. Ghinioanele pareau, ieri, sa se fi rupt. Bölöni - care in ajun anulase antrenamentul, din cauza furtunii - si-a supus elevii la o sedinta de pregatire de 75 de minute, pe un timp frumos si o temperatura confortabila: 23 de grade Celsius. Selectionerul beneficiaza de serviciile tuturor jucatorilor. Echipa pe care o va alinia Bölöni in meciul programat diseara poate arata astfel: Lobont - Iencsi, Prodan, Trofin - Fl. Dumitru, Tames, Lincar, Codrea, Dancia - M. Niculae, Barcauan. "Riciu" are probleme din cauza Ramadanului Cu probleme se confrunta si Mircea Radulescu, antrenorul nationalei algeriene. Citiva dintre "stranierii" convocati la acest meci nu au fost lasati de cluburi sa se prezinte la lot. Jucatorii africani sint slabiti din cauza Ramadanului, sarbatoarea religioasa aflata in derulare la musulmani, care le interzice sa manince in timpul zilei. Din aceasta cauza, "Riciu" a anulat antrenamentele de ieri, lasindu-si fotbalistii sa doarma. MATEI UDREA Surse din SRI sustin ca Tudor nu este ofiter Cazul lui Alexandru Tudor, care a oficiat la partida Dinamo-Rapid 2-1, din sferturile de finala ale Cupei Romaniei la fotbal, va fi analizat astazi de Subcomisia de Disciplina a Arbitrilor. Intrunita ieri dimineata, la sediul FRF, Comisia de Analiza si Evaluare a Etapei a urmarit fazele incriminate de Rapid - care a cerut excluderea lui Tudor din arbitraj, pe motiv ca a favorizat Dinamo -, dar a "pasat" responsabilitatea la Subcomisia de Disciplina condusa de Dan Petrescu-"Fibra". "Noi am analizat meciul pe casete, dar n-avem voie sa decidem nimic. Alexandru a fost notat cu 6 de observatorul Aron Huzu", a declarat ieri, dupa sedinta, Nicolae Pantea, presedintele Comisiei Centrale a Arbitrilor. "Tudor a incercat sa intre si la Mircea Sandu (n.r. - presedintele FRF), sa-i arate casetele, dar a fost refuzat". "Este clar ca a fost un meci prea mare pentru el", a comentat antrenorul rapidist Mircea Rednic. "Am ajuns la saturatie, dupa tot ce am vazut. Pur si simplu, nu mai pot! Am auzit ca Tudor este dinamovist inrait, ca are acasa pus steagul pe perete!". Conducatorii gruparii din Giulesti au mai anuntat presa si de faptul ca Tudor ar fi angajat al Serviciului Roman de Informatii. Cel incriminat a negat acest lucru. Surse autorizate din interiorul SRI au tinut sa precizeze, de asemenea, ca Tudor nu este nici salariat, nici colaborator al acestei institutii.(T.U.) Atacantul roman a marcat 6 goluri in meciul cu Yverdon, dar unul, desi valabil, i-a fost anulat Ionel Gane: "Am dat recital!" Fotbalistul roman Ionel Tersinio Gane a devenit erou in Elvetia, dupa ce, duminica seara, a izbutit sa inscrie cinci goluri pentru echipa sa de club, Saint Gall, in partida de campionat cu Yverdon. Campioana Elvetiei a cistigat meciul, disputat pe teren propriu, cu scorul de 7-0 (2-0). Ex-dinamovistul a parasit terenul cu sase minute inainte de final, fiind ovationat ca la teatru de un stadion arhiplin. Ieri, fotbalistul a acceptat sa ne ofere un scurt interviu. "11.000 de spectatori mi-au scandat numele" Felicitari, Jerry! Nu se intimpla in fiecare zi sa dai cinci goluri intr-un meci... Multumesc frumos. A fost, intr-adevar, ceva de vis. Nici la juniori nu am marcat cinci goluri intr-o partida. Daca stau bine si ma gindesc, nici in partidele amicale n-am reusit sa dau atitea goluri intr-un singur meci. Cite trei goluri am mai dat, recunosc, pe cind jucam la Cum a fost meciul? L-am «rezolvat» repede. La pauza scorul era 2-0, iar eu marcasem deja un gol. La reluare, am dat patru goluri la rind. In plus, mi s-a mai anulat un gol, care s-a dovedit apoi ca a fost perfect valabil, si am Ce a urmat dupa terminarea partidei? Nebunie totala. In ultimele 20 de minute, spectatorii, circa 11.000, s-au ridicat in picioare si mi-au scandat numele. Lumea m-a asteptat la vestiare, sa ma atinga si sa-mi ceara autografe. Suporterii ma iubesc foarte mult, inca de cind am sosit la Saint Gall. Televiziunile si ziarele ma lauda, spunind ca nu a mai reusit nimeni o asemenea Unde ai sarbatorit succesul? Am fost invitati cu sotiile sau prietenele sa mincam la restaurant, alaturi de colegi, conducere si sponsori. Asa se procedeaza inainte de a intra in vacanta. Tin sa dedic golurile fratelui meu, decedat acum o luna si jumatate. Avea doar 34 de ani. Sper ca golurile mele sa ajunga la el, in Cer. Tovaras cu nigerianul Amoah Cu ce coechipier te intelegi mai bine? Sint tovaras bun cu nigerianul Amoah, colegul din linia de atac. Dupa meci, am plecat incarcat de la stadion, ca o gospodina. Coechipierii ma intrebau daca nu ma cocoseaza atitea bagaje luate din vestiar. De fapt, am luat acasa mingea de joc si tricoul, ca sa le pun in vitrina. Interviu realizat de DANIEL CONTESCU Externat ieri de la Spitalul de Urgenta Floreasca, Sergiu Radu a fost trimis la Institutul de Cardiologie de la Fundeni Sergiu Radu, atacant la Rapid, a fost externat ieri dimineata de la Sectia de cardiologie a Spitalului de Urgenta Floreasca din Bucuresti, fara sa primeasca un diagnostic final. Fotbalistul fusese internat cu probleme cardiace simbata, in urma unui control de rutina efectuat de intreaga echipa a Rapidului la Institutul National de Medicina Sportiva. Maria Dorobantu, profesor doctor si sef al Clinicii de Cardiologie de la Spitalul de Urgenta, ne-a declarat: "I-am facut o electrocardiograma si alte examene specifice. Deocamdata nu va pot comunica un diagnostic exact. L-am trimis sa continue investigatiile la Institutul de Cardiologie de la Fundeni, dupa care ma voi putea pronunta. Tot ce va pot spune in acest moment este ca fotbalistul se afla in afara oricarui pericol". In privinta sanselor lui "Schija" de a continua sportul de performanta, Maria Dorobantu a opinat ca "ele sint impartite in mod egal: poate fi nevoit sa abandoneze fotbalul sau sa fie declarat apt pentru efort". Medicul Rapidului asteapta rezultatul coronografiei Marian Dumitru, medicul echipei Rapid, ne-a explicat starea care a determinat internarea jucatorului: "Sergiu a suferit modificari in activitatea electrica a inimii, evidentiate pe electrocardiograma, insa acestea nu il afecteaza in vreun fel. Simbata, anomalia, pe care o cunoastem de doi ani, a fost mai mare decit de obicei si de aceea l-am internat. La electrocardiograma efectuata duminica, totul era normal, asa ca astazi (n.r. - ieri) am decis externarea sa". Doctorul giulestenilor ne-a explicat ca Sergiu Radu a mai avut astfel de probleme, aproape la fiecare control rezultind aritmii, niciodata insa atit de mari. Explicatiile lui Marian Dumitru sint doua: "Aceasta modificare mai mare a aparut fie din cauza unei viroze pe care fotbalistul a avut-o acum o luna, fie din cauza unui defect genetic al muschiului cardiac. Raspunsul il vom avea dupa coronografia pe care Sergiu o va efectua, speram ca in aceasta saptamina, la Institutul de Cardiologie din Bucuresti". Fotbalistul sustine ca se simte bine Atacantul Rapidului era optimist, spunind ca se simte foarte bine. "Mi-au fost depistate aritmii care nu ma deranjeaza, dar care ies la orice control. Eu ma simt foarte bine, totul este normal". Cu totul altceva sustinea insa Mircea Rednic, antrenorul de la Rapid, duminica: "Era tot timpul livid, tras la fata, i se infundasera ochii in cap, si asta in ciuda faptului ca minca foarte bine si era indopat cu vitamine". Fotbalistul a negat vreo slabiciune, aratindu-se chiar mirat de declaratia antrenorului sau: "Nu stiu de ce spune domnul Rednic asta, fiindca eu ma simt bine. Asa slab am fost tot timpul si nu a fost nici o problema". Rednic: "E vorba de viata unui om" Mircea Rednic, antrenorul "alb-visiniilor", a ramas ferm pe pozitie, chiar si dupa externarea lui Sergiu Radu de la Spitalul de Urgenta. Tehnicianul giulestenilor isi pune in acest moment mai degraba problema sanatatii lui "Schija", decit posibilitatea ca acesta sa-si continue cariera de fotbalist profesionist. "E bolnav, asta este clar! Are probleme. Va merge cit mai curind posibil la un control de specialitate foarte amanuntit, dupa care vedem daca mai poate continua sau nu sa faca performanta", ne-a precizat, ieri, Rednic. "Aici nu mai este vorba despre fotbal, ci de viata unui om. Am discutat si eu cu el. I-am explicat ca nu ne putem juca. La mijloc e sanatatea lui. In functie de ce verdict vor da medicii, vom evalua si sansele ca Sergiu sa mai revina in sportul de performanta. Trebuie, insa, ca mai intii sa se convinga el insusi cit de serioase sint aceste probleme, si apoi noi, ceilalti". Antrenorul rapidist a precizat ca lasa diagnosticul pe seama medicilor, dar a repetat ca, din punctul sau de vedere, semnalele de alarma in privinta tinarului atacant aparusera de mai mult timp: "Faptul ca are probleme serioase este evident. Face un sprint si apoi se lasa pe vine. Asa ceva nu e normal pentru un sportiv". Grupaj realizat de TATIANA DABIJA, SILVIU TANASE si BOGDAN GHEORGHE Sportul-Dinamo si Rocar-Petrolul in semifinalele Cupei Romaniei la fotbal Goicea promite: "La vara, aducem trofeul la Ploiesti" Hazardul intruchipat de mina delicata a ziaristei Dochita Mosoianu a harazit dinamovistilor, in semifinalele Cupei Romaniei la fotbal, cel mai facil adversar posibil: Sportul Studentesc, singura divizionara secunda ramasa in competitie. Jurnalista de la Pro TV - propusa pentru a efectua tragerea la sorti de oficialul dinamovist Mircea Stoenescu - le-a purtat noroc "ciinilor rosii", ferindu-i de pericolul numit Petrolul sau de imprevizibila trupa din Drumul Gazarului. Ramasi singuri in urna, "berarii" pregatiti de Titi Dumitriu si "gazarii" aureolati de recenta eliminare a Stelei se vor bate pentru cel de-al doilea loc in finala. Chihaia: "Doar in visele noastre nadajduim la calificare" Cel mai dezamagit dintre reprezentantii cluburilor prezenti la tragerea la sorti era Romeo Chihaia, directorul sportiv de la Sportul Studentesc. "Ar fi fost de preferat, pentru noi, Rocarul sau Petrolul. Cu Dinamo avem sanse mult mai mici decit cu oricare alt adversar. Ei sint favoriti din doua motive: mai intii pentru ca e vorba de un lot mult mai valoros si experimentat, iar apoi pentru ca intilnirea se joaca in dubla mansa. Poate ca, daca s-ar fi disputat un singur meci, pe teren neutru, am fi avut si noi sanse mai mari. Oricum, pentru noi este bine si pina unde am ajuns. Avem o echipa tinara, de copii, iar «dubla» cu Dinamo va insemna mult pentru experienta lor", a declarat Chihaia, resemnat. Intrebat daca are, totusi, macar o speranta ca Sportul poate elimina campioana "en-titre", oficialul din Regie a replicat: "Doar in visele noastre nadajduim la asa ceva!". Vizibil usurat dupa aflarea adversarului din semifinale, Mircea Stoenescu, directorul general al dinamovistilor, si-a retinut euforia, oferind niste declaratii-tip: "Poate ca parem favoriti, dar noi vom lua in serios Sportul Studentesc. Este o echipa aproape promovata in Divizia A, care a eliminat deja citeva formatii bune. Nu ne consideram deja cistigatori, asa cum fac altii. Sintem un club serios". Si "Ata" s-a abonat la finala Eugeniu Goicea, presedintele Petrolului, si Paul Cazan, directorul sportiv de la Rocar, au stat unul linga altul la tragerea la sorti. Cind au aflat ca "magareata" de a intilni Dinamo a cazut pe Sportul, cei doi s-au descatusat, incepind sa rida si sa se bata prieteneste pe spate: "Hai, ca am ramas intre noi!". La citeva minute dupa sfirsitul operatiunii, Goicea anunta deja ca Petrolul va cistiga finala: "Indiferent cu cine «picam» acum, eram obligati sa invingem pentru ca trebuie sa ne tinem promisiunea facuta suporterilor: la vara, aducem trofeul la Ploiesti. Din pacate, nu mai putem conta pe Negoita, autorul golului din sferturile de finala, cu Steaua. Am discutat si ieri cu el, l-am rugat sa ramina, dar ne-a raspuns: «Eu sint ardelean, am apucat sa le promit celor de la Astra ca merg la ei, si nu vreau sa-mi calc cuvintul»". Surizator ca intotdeauna, Paul Cazan, zis "Ata", a replicat: "Daca Goicea a promis suporterilor Cupa, ei bine, si noi am facut acelasi lucru! Va fi un meci foarte echilibrat. In meciul din toamna am facut egal la Ploiesti, deci nu vad de ce ar fi ei favoriti. Poate mi-as fi dorit sa jucam cu Sportul, dar n-am nimerit chiar rau, daca ma gindesc ca am scapat de Dinamo". Partidele Sportul Studentesc-Dinamo si Rocar-Petrolul se vor disputa anul viitor, in sistem tur-retur, cu prima mansa programata pe 4 aprilie, iar revansa, pe 2 mai. MATEI UDREA Flick-flack Laminorul umbla dupa Schumacher si Hrib Israelianul Nati Meir, patronul echipei de fotbal Laminorul Roman, din Seria I a Diviziei B, intentioneaza ca, in pauza competitionala, sa intareasca lotul in vederea promovarii in Divizia A. Meir vrea sa-i aduca la gruparea moldava pe ex-rapidistul Constantin Schumacher si pe Lavi Hrib, ultima oara la Ceahlaul Piatra-Neamt. Schumacher a fost recomandat de nasul sau, Danut Lupu, care a avut si el contract cu Laminorul, formatie antrenata de Vasile Simionas. Hrib ne-a declarat ca, deocamdata, n-a fost contactat de conducerea clubului din Roman. In prezent, Meir se afla in tara sa natala, de unde spera sa aduca fotbalisti de la echipe din prima divizie. De asemenea, nu-i exclus ca, prin intermediul unui impresar spaniol, sase jucatori sud-americani sa se prezinte in probe la Roman.(D.C.) "Zile si nopti pe stadion" Volumul "Zile si nopti pe stadion", apartinind ilustrului gazetar sportiv Ioan Chirila (decedat cu un an in urma), a fost lansat ieri la Libraria "Mihai Eminescu" din Bucuresti. Gazdele, Iarina Demian, sotia autorului, si baietii lui "Nea Vanea", Ionut si Tudor, au avut de facut fata unei asistente numeroase, ziaristi, cunoscuti sau pur si simplu iubitori de sport si admiratori ai stilului inconfundabil al lui Ioan Chirila. Cartea de fata este editata de trustul de presa "ProSport", in colaborare cu Fundatia "ArtEST", si reuneste doua lucrari de referinta din opera regretatului "patriarh": "Zile si nopti pe stadion" (aparuta in 1986) si "Maratonul meu" (1993). Din planul editorial, care se intinde pe o perioada de doi ani (decembrie 2000-decembrie 2002) si isi propune reeditarea postuma a intregii opere realizate de Chirila, mai fac parte volumele "Si noi am fost pe Conte Verde", "Mexico '70", "Invingatorul lui Cruyff", "Ar! Gen! Ti! Na!", "Espana '82", "Frumoasele noastre duminici", "Pe marile bulevarde ale fotbalului", "Nadia" si "Ar fi fost prea frumos". (M.B.) Alin Stoica infrunta un pericol Real Real Madrid primeste astazi, pe "Santiago Bernabeu", echipa lui Alin Stoica, Anderlecht Bruxelles, intr-un meci contind pentru Grupa D din Liga Campionilor la fotbal. Dupa ce a evoluat excelent in fata unor echipe ca Manchester United si Lazio Roma (ambele invinse in capitala Belgiei), singurul roman care va juca diseara in Liga este anuntat printre titulari, desi a suferit o accidentare usoara la meciul disputat simbata, in campionat, cu FC Bruges. In cealalta partida, Lazio are mare nevoie de victorie in fata celor de la Leeds, dupa debutul cu infringere in faza a doua a grupelor Ligii Campionilor. Arsenal si Bayern München tin capul de afis al etapei din aceasta seara, cele doua echipe urmind sa se infrunte la Londra, intr-un meci din Grupa C. Englezii au de spalat rusinea infringerii de la Moscova (1-4 cu Spartak), in timp ce Bayern doreste sa-si impace suporterii dupa evolutiile modeste din campionat. GRUPA C: Arsenal Londra - Bayern München, Olympique Lyon - Spartak Moscova; GRUPA D: Real Madrid - Anderlecht Bruxelles (in direct la Pro TV, la ora 21.45), Lazio Roma - Leeds United (B.G.) 