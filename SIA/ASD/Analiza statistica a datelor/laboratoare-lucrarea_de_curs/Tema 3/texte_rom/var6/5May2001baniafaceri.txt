 Obiectele de artizanat dezleaga punga turistilor straini Pe o piata sufocata de kitschuri, vinzatorii de artizanat sustin ca din arta populara traditionala se pot scoate bani frumosi. Undeva, pe Calea Mosilor, la parterul unui bloc, un micut magazin este vizitat in fiecare zi de turisti straini, dornici sa-si cumpere ceva care sa le aminteasca de vacanta in Romania. Magazinul, care odinioara facea parte din reteaua UCECOM, s-a privatizat, dar a mentinut aceeasi activitate pentru ca managerii sai au avut incredere ca nu vor da gres cu comertul de artizanat. Magazinul si-a format o retea de furnizori in toata tara, asa incit poate oferi obiecte traditionale din toate zonele etnografice ale tarii. Produsele sint promovate la mai toate tirgurile de profil, dar magazinul are deja clientii lui. Printre ei, cei mai fideli sint diplomatii straini. Personalul ambasadelor nu pregeta sa ia cu asalt magazinul atunci cind pleaca in concedii in tarile de origine. Covoarele oltenesti si iile de Breaza- in top " Americanii sint cei mai buni clienti. Daca i-ati vedea cum fac cind intra aici... parca ar dori sa cumpere tot ce vad. E o placere sa faci comert cu ei pentru ca sint avizi de arta", spune Melania Cristescu, sefa magazinului. Strainii, in general, furnizeaza piinea comerciantilor de artizanat. Ei sint innebuniti dupa tot ceea ce reprezinta arta traditionala. De aceea covoarele taranesti tesute manual, in special cele oltenesti de Tismana, sint foarte cautate de turistii americani. Strainii, in general, nu se uita la bani cind e vorba de frumos. In magazin, o ie din pinza fina de casa, brodata de mina, costa aproape 1,4 milioane de lei. Asta inseamna cam 50 de dolari pe care strainii ii scot din buzunar fara sa stea prea mult pe ginduri. Cel mai bine se vind iile de Breaza pentru ca sint cele mai cunoscute. Alt gen de obiecte vindute cu succes sint cele din ceramica si cele din lemn. Scrinurile sau lazile de zestre traditionale din lemn pictat manual si instrumentele muzicale, precum naiurile si fluierele din lemn, se bucura de asemenea de interes din partea cumparatorilor. "Daca ar fi sa facem un top al preferintelor turistilor straini, am putea spune ca olandezii se dau in vint dupa obiectele decorative din lemn, in special sculpturi. Italienii cumpara icoane si broderii manuale (fete de masa, stergare), iar grecii prefera broderiile si macrameurile. In schimb, chinezii, japonezii, asiaticii in general, cumpara asa-numitele "papusi folclorice" - papusile din lemn imbracate in costume nationale, in functie de zona etnografica pe care o reprezinta. Paradoxal, ouale de Pasti se vind foarte bine tot timpul anului. Se cauta atit ouale incondeiate, cele naturale, dar si cele din lemn pictate manual sau cele ornate cu margele. Vin turistii - ies si banii! "Comertul cu artizanat este in mod cert o afacere, daca o faci cu placere", sustine Melania Cristescu. Insa acest tip de comert infloreste in paralel cu evolutia turismului. Cu cit Romania este vizitata de mai multi turisti straini, cu atit vinzarile de artizanat cresc. Romanii nu prea cumpara obiecte de artizanat decit atunci cind trebuie sa faca vreun cadou rudelor sau prietenilor din afara tarii. Majoritatea romanilor sint saraci si de aceea a inflorit comertul cu kitschuri, turcisme si chinezisme stralucitoare si de proasta calitate". Insa, de la an la an, comertul cu obiecte traditionale infloreste. La tirgurile de profil apar mereu firme noi, semn ca artizanatul este o afacere care promite si ca "romanii au inteles ca sint prea saraci ca sa-si cumpere lucruri ieftine" - cum le place vinzatorilor de artizanat sa spuna. NICOLETA BURTAN Bilantul BNR 97-2000 din Cartea alba: Atac la guvernatorul Isarescu La numai o zi dupa ce a fost lansata, "Cartea alba a preluarii guvernarii", lucrare coordonata de Florin Georgescu - presedintele Comisiei de buget-finante din Camera Deputatilor, a stirnit reactii contradictorii ale analistilor economici, dar si in rindul politicienilor care s-au aflat la guvernare in perioada 1997-2000. Lucrarea, extrem de critica la adresa guvernarilor de dupa 1996, contine un capitol aparte referitor la Banca Nationala a Romaniei (BNR), institutie acuzata ca a aplicat in ultimii patru ani o politica inadecvata, care a avut repercusiuni grave asupra economiei romanesti. Astfel, BNR este acuzata ca pentru a diminua masa monetara si a creste rezerva valutara a aplicat o politica monetara mult prea restrictiva, care a contribuit in final la declinul continuu al Produsului Intern Brut (PIB). Documentul, elaborat de Florin Georgescu (n.r. - unul dintre eternii rivali ai fostului si actualului guvernator al BNR, Mugur Isarescu), acuza conducerea Bancii Centrale ca majorarea considerabila a rezervei valutare a acestei institutii s-a facut pe seama decapitalizarii economiei autohtone si a reducerii nivelului de trai a majoritatii populatiei. "Cartea alba a preluarii guvernarii" sustine ca BNR a contribuit la retragerea banilor aflati in circuitele monetare, prin oferirea unor dobinzi foarte atractive care au atras disponibilitatile banesti ale bancilor comerciale. In opinia autorilor lucrarii, aceasta politica a BNR a afectat economia reala, prin faptul ca bancile comerciale nu au mai avut bani pentru creditarea agentilor economici. Bancii Centrale i se mai reproseaza "slaba supraveghere a sistemului bancar", care a avut ca efect falimentul anumitor banci cu capital privat, dar si faptul ca si-a "incarcat" portofoliul cu active "putrede" care au insumat un procent de peste 3a din PIB. In finalul capitolului dedicat BNR, lucrarea coordonata de Florin Georgescu sustine ca, prin politicile sustinute si implementate, BNR si-a afectat profitului sau brut si rata rentabilitatii. Ce spun comentatorii? In opinia lui Ionut Popescu, analist economic, fost purtator de cuvint al Guvernului Isarescu, lucrarea elaborata de catre PDSR trebuie privita in primul rind din punct de vedere doctrinar. Acesta considera ca, "cel putin din punct de vedere teoretic, masurile implementate de catre fostele guverne de dreapta de asanare a economiei au fost bune". Ionut Popescu a adaugat insa ca "guvernelor din perioada 1997-2000 li se poate reprosa faptul ca nu au actionat mai in forta in vederea implementarii unor masuri dure de restructurare a economiei". In privinta BNR, Ionut Popescu considera ca Banca Centrala a fost fost cea care "a adus adevarul in economie in momentul in care a liberalizat cursul leu-dolar, in 1997". Popescu a mai subliniat ca BNR a fost nevoita, la un moment dat, sa impuna o politica monetara restrictiva deoarece economia reala nu a raspuns la incercarea de a stimula cresterea economica prin cresterea cererii. Referitor la faptul ca BNR a fost, in decursul perioadei 1997-2000, cumparator net de valuta, Ionut Popescu sustine ca Banca Centrala a fost obligata sa intervina in calitate de cumparator de valuta, deoarece in caz contrar moneda nationala s-ar fi intarit afectind astfel negativ interesele exportatorilor. OVIDIU ZARA Ciorbea si Vasile arunca la cos "Cartea alba" a PDSR Fostul premier taranist Radu Vasile califica, ironic, "Cartea alba a preluarii guvernarii" drept "un exercitiu intelectual interesant", dar este convins ca acesta a avut la baza dorinta PDSR "de a-si arata muschii blamind un trecut mai mult sau mai putin indepartat". Fostul premier chiar a lasat sa se inteleaga ca este vorba de o manipulare. Astfel, conform Mediafax, el a declarat: "Exista o maxima bine cunoscuta cu privire la cele trei tipuri de manipulari si de minciuni: exista o manipulare, respectiv minciuna, normala; una exagerata, si o manipulare, respectiv minciuna, statistica". ""Cartea alba a preluarii guvernarii" de PDSR, a fost, de fapt, un prilej de a mai sta de vorba cu presa", a afirmat Vasile. La rindul sau, Victor Ciorbea, fost premier, a declarat ca gestul PDSR este unul "pur propagandistic si demagogic". Victor Ciorbea a aratat ca aceasta carte contine "multe cifre distorsionate, scoase din context si gresit interpretate". Conform Mediafax, fostul premier este de parere ca "nu intimplator" acest document survine unei perioade de patru luni de guvernare, in care echipa PDSR nu a luat nici o masura de reforma economica si nu a adoptat macar un program privind reforma economica in Romania. Mai mult decit atit, Ciorbea crede ca acest demers are menirea de a acoperi lipsa de eficienta a cabinetului Nastase in domeniul economic. TEODORA GEORGESCU Un studiu KPMG constata: Intreprinzatorii romani - insuficient pregatiti pentru afaceri "In Romania nu exista suficienti sustinatori de proiecte care sa preia riscul si sa creeze propria afacere", a declarat Francois Gontard, senior partner la KPMG Romania, la seminarul "Drumul de la idee la afacere" organizat impreuna cu Ministerul Intreprinderilor Mici si Mijlocii. Nu banii sint problema, ci starea de spirit, a adaugat oficialul KPMG aratind ca exista foarte multe programe prin care intreprinzatorii pot beneficia de finantare, insa nu exista suficiente proiecte viabile. In Romania exista foarte multe oportunitati de afaceri insuficient exploatate, atit in domeniul productiei, cit si al serviciilor. In plus, intrarea pe piata romaneasca a unor investitori importanti, precum Renault sau reteaua de supermagazine Carrefour, in cautare de furnizori, reprezinta o oportunitate importanta pentru intreprinzatori - spune Gontard. In Romania exista 400.000 de IMM-uri care genereaza mai mult de jumatate din veniturile bugetare, in conditiile in care ele gestioneaza mai putin de un sfert din produsul intern brut. Intre 1997 si 2000, ponderea societatilor care au realizat profituri s-a redus de la 60% la 41%, iar rata "natalitatii" IMM-urilor de la 8,4% la 5,5%. Potrivit unui studiu intocmit de compania KPMG, cele mai importante cauze ale esecurilor in afaceri sint lipsurile din domeniul comercial (70%), deficientele de gestiune (40%), componenta tehnica insuficienta (30%) si probleme relationale (15%). Desi guvernul a promis intreprinzatorilor o serie de facilitati, oficialul KPMG a aratat ca ei nu trebuie sa astepte numai sprijinul statului. El a subliniat rolul important al consultantilor in lansarea si dezvoltarea unei afaceri si al accesului la informatii. (N.B.) Romanii dau norocul pe munca Potrivit ultimelor date furnizate de Institutul National de Statistica si Studii Economice (INSSE), productia industriala a crescut cu 11,5% fata de luna precedenta. Fata de media anului 2000, productia industriala in martie a crescut cu 12,5%. Valoarea stocurilor de produse finite din industrie reprezenta, la 31.03.2001, 35,4% din resursele lunii martie. Pe baza datelor calculate de Banca Nationala a Romaniei (BNR), INSSE a calculat deprecierea monedei nationale la 6,3% la sfirsitul trimestrului I al anului in curs fata de decembrie anul trecut. Mentionam ca, rata medie a inflatiei in martie fata de decembrie (8,2%) a fost mai mare decit deprecierea cursului de schimb. Potrivit INSSE, cifra de afaceri in servicii a scazut in februarie cu 12,7% fata de luna precedenta si cu 20,9% fata de perioada similara a anului trecut. Scaderile sint explicate de INSSE printr-un dezinteres crescind al populatiei fata de jocurile de noroc si alte activitati distractive. Rata somajului s-a mentinut la un nivel relativ constant fata de perioadele precedente, in martie aceasta fiind de 10,4%. GABRIELA TINTEANU Mobifon isi sporeste profiturile Compania ClearWave, care controleaza operatiuni de telefonie mobila in Republica Ceha si in Romania (n.r. - prin compania MobiFon) a inregistrat, in primul trimestru al anului, venituri din exploatarea retelei de 98,6 milioane dolari, cu peste 50a mai mult decit in perioada similara a anului trecut, informeaza un comunicat oficial al companiei. Numarul clientilor a crescut atit in Romania, cit si in Republica Ceha, cu 119%. In Romania, compania MobiFon a atras 143.200 de clienti noi in primul trimestru al acestui an, ajungind la peste 1,3 milioane de abonati. Ca furnizor de servicii Internet, compania detine 71.400 de utilizatori. De asemenea - arata comunicatul - profitul obtinut pe primul trimestru a fost de 40,2 milioane dolari, in crestere cu 39%. (G.T.) Berea "Carlsberg" a intrat pe piata romaneasca United Romanian Breweries Bereprod a lansat pentru prima data in Romania berea "Carlsberg", originara din Danemarca si cu o traditie de peste 150 de ani in 140 de tari, din SUA pina in Australia. Normele de calitate sint respectate cu strictete, probe din fiecare sarja produsa de fabricile din cele 40 de tari care au primit licenta de fabricatie fiind verificate in tara de origine. Datorita testelor microbiologice, berea "Carlsberg" are intotdeauna acelasi gust, indiferent in ce colt al lumii este produsa. Carlsberg Group a fost fondat in 1847 in Danemarca. Grupul este unul dintre cei mai importanti jucatori de piata berii din intreaga lume. In 2000, volumul vinzarilor de bere a fost de 40 milioane de hectolitri si o cifra neta de 4,3 miliarde dolari. (G.T.) Coca-Cola investeste in filmul documentar Compania Coca-Cola Romania produce, in colaborare cu compania Messages, un film documentar numit "Romania privita cu inima". Filmul este structurat pe trei episoade, fiecare avind o durata de 10 minute si va fi difuzat in luna mai. Minidocumentarul TV consta in marturii ale unor straini referitoare la lucrurile si locurile frumoase pe care le-au descoperit in Romania si face parte din strategia companiei de implicare in viata comunitatii. Locurile de filmare au fost alese in functie de povestirile personajelor din film: satul Pestera, Bucuresti, Lugoj, Sucevita, Vadu, Vulcanii Noroiosi de la Paclele Mari, Muzeul de Arta din Bucuresti. Filmul este regizat de Tudor Giurgiu si, pentru realizarea lui, producatorii au optat pentru pelicula de 35 de milimetri, cel mai performant suport magnetic din punct de vedere calitativ. (S.E.) [21][pl.dll?rid=expresro] 