 Contre belicoase in cascada, intre ministrul de externe si premier Roman si Isarescu, doua sabii care nu mai incap in aceeasi teaca Premierul Mugur Isarescu considera ca vina pentru tergiversarea programului "SAPARD" o poarta unii dintre liderii coalitiei, care sint si membri ai guvernului si care nu au reusit sa se puna de acord asupra gestionarii programului. Surse apropiate premierului au declarat ieri ca Isarescu apreciaza ca disputa dintre ministrul externelor, Petre Roman, si cel al agriculturii, Ioan Muresan, a prelungit demararea programului. "De cite ori nu se inteleg intre ei, unii lideri ai coalitiei, totodata si ministri, imi arunca mie vina, ca niste copii pe terenul de joaca. Pina acum i-am lasat in pace, considerind ca, in unele momente, dezbaterea de idei este benefica, dar acum au intrecut masura. Tot ce este bun au facut ei, tot ce este rau imi apartine mie", a afirmat Mugur Isarescu, citat de Mediafax. In acest fel, premierul il contrazice pe Petre Roman, care a afirmat ca Mugur Isarescu este responsabil de intirzierea programului "SAPARD" cu Banca Mondiala. Seful executivului s-a intilnit, la sfirsitul saptaminii, cu reprezentantul Uniunii Europene la Bucuresti, Fokion Fotiadis, si a discutat cu acesta pe marginea programului. Ambasadorul european i-a confirmat premierului faptul ca intirzierea programului este cauzata de conflictul dintre ministrii democrati si taranisti privind functionarea Unitatii de Plati. Roman: "Isarescu pare mai politicianist decit multi politicieni" Replica liderului PD nu s-a lasat asteptata. Petre Roman considera ca premierul fuge "din nou" de raspundere prin aceasta declaratie. "Constat ca domnul prim-ministru din nou fuge de raspundere si nu se refera la elementele concrete pe care le-am mentionat in declaratia mea: protocolul semnat de dumnealui in 31 ianuarie 2000 si cele doua scrisori pe care i le-am adresat in 26 aprilie si 14 iulie 2000", afirma Petre Roman intr-un comunicat. Potrivit liderului PD, raspunderea primului-ministru este aceea de a lua decizii. "MAE nu este implicat in derularea creditului "SAPARD", asa cum, de altfel, o arata si Protocolul din 31 ianuarie 2000 la care partile sint: Ministrul Agriculturii, Ministerul Finantelor si Curtea de Conturi", mai apreciaza Roman. Petre Roman considera ca, prin declaratia de astazi, Mugur Isarescu "pare mai politicianist decit multi politicieni". Conflictul in care au intrat Petre Roman si Mugur Isarescu nu este nou. Acutizarea lui ar putea insa duce la demisia liderului PD din guvern. De altfel, Roman a si declarat ca este dispus sa demisioneze din executiv, daca acest lucru ar duce la o campanie electorala democratica. LUCIAN PURCAREANU Stolojan, cap de lista parlamentara in Bucuresti Proaspat intrat in PNL, Theodor Stolojan este coplesit de atentia pe care i-o acorda liberalii. Astfel, dupa ce a fost desemnat drept candidatul PNL la Presedintia Romaniei, lui Stolojan i se rezerva si primul loc pe listele cu care se vor prezenta liberalii la Bucuresti pentru Camera Deputatilor. Surse liberale ne-au declarat ca din staff-ul de campanie al lui Theodor Stolojan, coordonat de senatorul Paul Pacuraru, mai face parte si Cornel Codita - fost consilier la MApN in timpul mandatului lui Victor Babiuc, fost consilier prezidential in timpul mandatului lui Ion Iliescu, decan la SNSPA. CRISTINA SOFRONIE Cristian Dumitrescu a luat leapsa la Senat Deschiderea ultimei sesiuni parlamentare din legislatura 1996-2000 a fost colorata ieri in "trandafiriul" nemultumirii senatorilor PD fata de hotarirea Biroului Permanent al Senatului de a acorda acestui partid unul si nu doua posturi de vicepresedinti ai acestei camere legislative. Liderul grupului parlamentar al PD, senatorul Cristian Dumitrescu, a invocat un protocol semnat la 1 februarie 1999 intre reprezentantii tuturor grupurilor parlamentare din Senat, care protocol prevedea impartirea functiilor in Biroul Permanent. Forul de conducere a Senatului a stabilit in sedinta sa de ieri ca PDSR are dreptul la doua functii de vicepresedinti iar PD si PNTCD la cite unul. Presedintele Senatului, Mircea Ionescu-Quintus, sustinut de PDSR, a afirmat ca protocolul nu mai este valabil, la data semnarii PD ocupind si functia de presedinte al Senatului prin persoana lui Petre Roman. Cristian Dumitrescu a solicitat o reunire a tuturor sefilor de grupuri parlamentari, in urma careia PD a iesit infrint. Decizia a fost confirmata prin votul plenului Senatului care, cu 72 de voturi pentru si 36 impotriva, au adoptat propunerea Biroului Permanent, adica PDSR doi vicepresedinti, PD si PNTCD cu cite unul. Raminind fara jucaria pe care si-o dorea foarte multe pentru sine, Cristian Dumitrescu fiind cel care ar fi ocupat din partea PD a doua functie de vicepresedinte al Senatului, senatorul democrat si-a continuat lupta macar ca PD sa obtina un post de chestor al Senatului. Vicepresedinti ai Senatului au ramas Nicolae Vacaroiu si Doru Ioan Taracila (PDSR), Ulm Spineanu (PNTCD) si Dan Vasiliu (PD); secretari sint: Sorin Vornian (PD), Puskas Zoltan (UDMR) si Mircea Popa (PNTCD). Chestori au ramas aceiasi Constantin Sava (PDSR) si Alexandru Mortun (PNL). NARCISA IORGA El se jura ca nu fura, dar l-am prins cu spini in gura Adrian Severin s-a inscris in PDSR Adrian Severin s-a inscris ieri in PDSR, dupa ce a avut o serie de discutii si cu PNTCD, PNL si PSDR. Surse din cadrul PDSR ne-au declarat ca inscrierea a fost aprobata ieri de Biroul Executiv Central al PDSR. Severin va avea un loc eligibil pe listele parlamentare ale PDSR. Conform acelorasi surse, Adrian Severin a optat pentru partidul lui Iliescu datorita negocierilor purtate de partid cu PSDR, Severin fiind un mai vechi sustinator al constituirii polului social-democrat. Adrian Severin este in prezent presedintele Adunarii Parlamentare a OSCE. Severin neaga insa ca s-ar fi inscris in PDSR. El a declarat ca a avut doar o discutie cu membrii conducerii PDSR pentru a vedea cum ar putea sa se implice in realizarea polului social-democrat. Cu toate acestea, prim-vicepresedintele PDSR, Adrian Nastase, a declarat ca BExC al partidului a aprobat inscrierea lui Severin in PDSR. Nastase a precizat ca membrii Biroului au fost de acord cu inscrierea, o singura persoana abtinindu-se. La rindul sau, presedintele Organizatiei Bucuresti a PDSR, Dan Ioan Popescu, a precizat ca Severin urmeaza sa indeplineasca formalitatile de inscriere in organizatia sa. LUCIAN PURCAREANU Conducerea Camerei Deputatilor a inceput noua sesiune cu sampanie Conducerea Camerei Deputatilor a inceput cu o petrecere ultima sesiune parlamentara dinaintea alegerilor. Mai precis, cu o cupa de sampanie bauta in cinstea taranistului Vasile Lupu, care a implinit ieri 50 de ani. Conform impartirii locurilor in Biroul Permanent al Camerei, reprezentantul minoritatilor, alta decit cea maghiara, va pastra echilibrul intre putere si opozitie. Si aceasta deoarece coalitia nu va mai avea majoritate. UDMR a pierdut un post in conducerea Camerei, iar PNTCD a cedat un scaun de secretar minoritatilor. Astfel, PNTCD ramine cu functia de presedinte al Camerei Deputatilor si un vicepresedinte, PDSR va avea un vicepresedinte, doi chestori si un secretar, PD un vicepresedinte si un chestor, PNL un vicepresedinte si un chestor, PRM, PUNR si minoritatile, cite un secretar. Fara sa se tirguiasca prea mult pentru locuri, reprezentantii puterii si ai opozitiei sint pe aceeasi lungime de unda in privinta prioritatilor legislative. Astfel, pedeseristul Miron Mitrea a afirmat ca, dincolo de initiativele legislative pe care le are opozitia pe masa Camerei, prioritati sint cele peste 70 de ordonante de urgenta date de guvernul Mugur Isarescu in aceasta vara. De aceeasi parerea este si taranistul Vasile Lupu, care sustine ca nu este normal ca viitorul parlament sa "mosteneasca" cu ordonantele actualului guvern. Lupu afirma insa ca sint peste 150 de legi ramase restante. Pentru PNTCD, prioritate la Camera este modificarea Regulamentului, in sensul scaderii numarului de voturi pentru ridicarea imunitatii parlamentare. "Noi sintem gata sa modificam Constitutia pentru abrogarea articolului privind imunitatea, ca timp ar mai fi", a declarat Lupu. El a precizat ca ar trebui ca parlamentul sa voteze si initiativa legislativa a liberalului Valeriu Stoica, privind controlul fondurilor in campania electorala. "Dar nu sint atit de optimist, ca de la vorba la fapta e drum lung". TEODORA GEORGESCU Bref Guvernul se pregateste de campanie O noua ordonanta de urgenta este pe cale de a fi promovata de guvern, de aceasta data pentru stabilirea, la 45 de zile, a duratei campaniei electorale din acest an. Proiectul se va afla pe masa la sedinta de joi a executivului. Citind surse guvernamentale, Mediafax arata ca acestea au precizat ca guvernul nu a adoptat pina acum acest proiect deoarece nu a fost abilitat de catre parlament sa emita ordonante de modificare a legilor din acest domeniu pe durata vacantei parlamentare. Prefectul PSDR de Hunedoara, prima victima a represaliilor taraniste La sfirsitul saptaminii trecute, ministrul functiei publice, Vlad Rosca, a inaintat guvernului un proiect de hotarire pentru demiterea prefectului de Hunedoara, Sorin Apostu. Membru PSDR, Sorin Apostu crede ca este vorba despre o lucratura a PNTCD, motivata de preconizata alianta PSDR-PDSR. Desi proiectul de hotarire spune ca schimbarile sint necesare pentru o organizare cit mai eficienta a alegerilor, acesta mai vizeaza alti doi subprefecti din tara, membri PSDR. ( L.S. ) Lis, intr-o noua prezentare Viorel Lis, presedintele Partidului Noua Generatie (PNG), apare de citeva zile intr-o noua "prezentare": el si-a ras barba si mustata, pentru a marca prin asta faptul ca "a terminat" cu administratia. Lis spune ca noul sau look era necesar si pentru intilnirile pe care le va avea in urmatoarea perioada cu liderii unor partide politice. Astfel, cu ApR, PDSR si PRM Viorel Lis spera sa puna de-o colaborare din care citiva membri ai PNG sa se aleaga cu locuri pe listele parlamentare ale unuia dintre partidele amintite. Lis sustine ca PNG reprezinta deja 1 la suta din optiunile electoratului, ceea ce ar putea constitui "zestrea" pe care PNG o poate oferi in schimbul locurilor pe liste, alaturi de oamenii partidului care vor face campanie pentru formatiunea electorala care cedeaza acele locuri. In plus, PNG mai are in vedere fuziunea cu PSDR- Titel Petrescu sau cu PNL- Campeanu. ( C.S. ) Deputatul Radu Gheciu a parasit PSDR Deputatul Radu Gheciu a demisionat ieri din PSDR din cauza negocierilor pe care partidul le poarta cu PDSR. Intr-o scrisoare adresata presedintelui Organizatiei Bucuresti, Mariana Cimpurean, organizatie din care facea parte, Gheciu spune ca este "in dezacord cu optiunea majoritatii organizatiilor judetene" de a se negocia cu PDSR. Deputatul considera ca "o schita de program comun elaborata in citeva saptamini" nu poate "sa anuleze ceea ce s-a demonstrat in decurs de opt ani, si anume ca PSDR si PDSR s-au situat mereu pe pozitii divergente" in chestiuni privind reformarea societatii romanesti. Radu Gheciu precizeaza ca nu se va inscrie in alt partid in aceasta perioada de pregatire a listelor electorale. ( L.P. ) Toti insurgentii din PNL si-au tras functii in partidul "Bratienilor" In absenta presedintelui Decebal Traian Remes, ocupat cu negocierile cu FMI, Partidul National Liberal al Bratienilor (PNL-B) a fost "lansat la apa" ieri, intr-o conferinta de presa extraordinara. Senatorul Vicentiu Gavanescu a prezentat structura de conducere si sigla PNL-B. Pe linga liderul Decebal Traian Remes, in fruntea acestei formatiuni politice se regasesc atit fosti membri ai PNL, cit si ai Partidului Liberal Monarhist din Romania (PLMR). Precizam ca simbata Congresul PLMR a aprobat inscrierea in acest partid a membrilor "grupului-Remes" si modificarile statutului, denumirii si siglei. Presedintele de onoare al partidului "Bratienilor" este Ioana Bratianu, vicepresedinti - Sorin Botez si Vicentiu Gavanescu, secretar general - Laurentiu Priceputu, presedinte al Delegatiei Permanente, respectiv vicepresedinte - Dan Amedeu Lazarescu si Radu Ionescu-Galati (fost presedinte al PLMR), presedintele Comisiei De Onoare si Arbitraj- Maria Matilda Tetu. ( M.S. ) Teoctist il sprijina pe Isarescu! Premierul Mugur Isarescu l-a felicitat personal la sfirsitul saptaminii trecute pe Patriarhul Bisericii Ortodoxe Romane, cu ocazia Zilei Sfintului Cuvios Teoctist. Surse patriarhale spun ca pe Mugur Isarescu si pe PF Teoctist ii leaga o prietenie de 10 ani, de cind actualul premier a preluat functia de guvernator al Bancii Nationale. Cu toate ca statutul de cea mai inalta fata bisericeasca din Romania nu ii permite sa se exprime public privind problemele politice, totusi Patriarhul Bisericii Ortodoxe Romane este decis sa faca o exceptie pentru Mugur Isarescu. Acesta l-a anuntat pe premier ca il va sustine in cursa prezidentiala si ca va face cunoscute, in fata cit mai multor credinciosi, actiunile acestuia in sprijinul mai multor biserici si manastiri, atit in timpul mandatului de guvernator, cit si in cel de premier. ( St.T. ) 