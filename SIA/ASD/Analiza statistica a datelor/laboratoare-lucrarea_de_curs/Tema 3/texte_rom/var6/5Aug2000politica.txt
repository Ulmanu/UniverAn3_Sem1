 Consilierul prezidential Zoe Petre dezvaluie planurile presedintelui Emil Constantinescu va conduce o fundatie care va forma politicieni Ati spus recent ca veti pleca de la Cotroceni impreuna cu presedintele Constantinescu. Ce aveti de gind? Marturisesc ca, deocamdata, proiecte politice nu am. Am un proiect fundamental, din 1956 incoace: meseria mea, de specialist in istoria antica. Mai am vreo trei carti incepute si neterminate din cauza politicului, am studentii mei, pe care am incercat sa nu-i parasesc in acesti ani, deci nu e vorba ca nu stiu ce sa fac. In ce priveste implicarea politica, asta depinde de foarte multe lucruri, pe care inca nu le pot prevedea. Deocamdata, grija mea este sa ducem pina la capat obligatiile pe care ni le-am asumat in cadrul Presedintiei Romaniei. Dupa asta, vom vedea, depinde de felul in care se configureaza scena politica. Eu n-am intrat in nici un partid in perioada asta si nu e un moment in care sa ma gindesc cu mare elan s-o fac, am si-o virsta despre care bunica mea avea o vorba; ea spunea ca-i "maturica"; am 60 de ani, deci nu mai sint la virsta marilor incercari. Domnul presedinte Constantinescu va ramine legat de spatiul public. Nu credeti ca va avea nevoie de dumneavoastra? Ar putea sa aiba nevoie, in egala masura, de oameni fara experienta acestor ani si cu o viziune care sa porneasca din anul 2000 in viata politica romaneasca. Este o decizie care nu-mi apartine in mod exclusiv, presedintele stie ca poate conta pe sustinerea mea de cite ori are nevoie, si daca va avea nevoie o va avea. Cum credeti ca va fi reechilibrata scena politica? Prin cristalizarea, de acum si pina in momentul alegerilor, a unui nou pol de centru sau centru-dreapta, care sa poate fi macar comparabil cu aglomerarea de pe stinga la care am asistat. Inceputul este facut, e nevoie insa de mai mult spatiu din partea partidelor, care joaca un rol foarte important aici. Sint convinsa ca presedintele, ca mediator, poate sa realizezeze aceasta reechilibrare, care este in interes national si care trebuie sa-si gaseasca o expresie politica neaparat. Vedeti posibila crearea unui pol de centru-dreapta fara liberali? Nu. E evident ca nu si ca o parte din agitatia din aceste zile sau din ultima luna este tocmai o recunoastere implicita a faptului ca un partid liberal consistent nu poate lipsi dintr-o asemenea constructie politica. Aici e o problema dubla: problema viitoarei constructii, dar si a liberalilor, a modului in care se autodefinesc. Sa va propun un scenariu: Mugur Isarescu va candida la alegerile prezidentiale, ca independent, sustinut de PNTCD si UFD, liberalii vor merge impreuna cu Stolojan, iar intre turul unu si turul doi al alegerilor unul dintre cei doi sa-si negocieze voturile. Mi se pare foarte corect si cu alte partide, doar stiti ca guvernarea din 1996 a fost rezultatul unei negocieri, intre turul intii si turul doi, si cu PD si cu UDMR. Deci astea ar fi coalitii perfect plauzibile. Se pot intimpla foarte multe lucruri, inclusiv recompuneri ale majoritatii parlamentare in afara procesului electoral. CDR a propus PDSR o asemenea reconfigurare in '95. Din pacate, PDSR n-a vazut atunci nici un fel de utilitate si cred ca-i pare rau acum, cind se zbate cu disperare, sa-si stearga urmele colaborarii cu PRM. E evident, pe de alta parte, ca alegerile prezidentiale joaca un rol foarte important si ca fiecare grup incearca sa-si pozitioneze candidatul, de la inceput, intr-un culoar cit mai consistent. Sint optiuni tactice care pot sa modifice spectrul politic de la o zi la alta. Cine-si inchipuia, pe 16 iulie, ca pe 17 iulie, se va modifica configuratia candidatilor la presedintie? Ati stiut dinainte de aceasta hotarire? Cu foarte putin timp. Cum ati primit-o? Pe de o parte, argumentele presedintelui erau foarte solide. E adevarat ca, pornind de la o analiza foarte apropiata, noi argumentam posibilitatea de a cistiga. Presedintele a si spus cu umor ca totusi nu-l vede pe consilierul ala care s-ar duce cu o analiza sa-i spuna "nu mai candidati, nu aveti nici o sansa", dar noi am incercat intotdeauna sa-i prezentam cele mai realiste analize. Din analiza noastra si din analiza multora nu rezulta clar ca nu va cistiga si nu asta a fost problema. Problema a fost cum cistiga, cu ce pret si cu ce pret nu pentru sine, ci cu ce pret pentru autoritatea institutiei prezidentiale, pentru o anumita claritate a vietii politice romanesti. E evident ca, asa cum incearca sa faca unii coalitii, nu numai ca putea incerca si Emil Constantinescu; s-au si propus diferite formule de coalitii, care puteau fi interesante aritmetic, dar nu erau interesante politic. Deci pina la urma a fost decizia dinsului. Evident. Nici nu se poate altfel. A fost decizia lui sa fie candidatul CDR in 1992, nu putea sa fie decizia altcuiva sa nu fie. A fost exclusiv decizia lui, pe baza unui munte de dosare pe care l-a avut si de la noi, si de la altii. Credeti ca domnul Mugur Isarescu va accepta sa candideze la presedintie? Eu cred ca domnul Mugur Isarescu este o personalitate cu o inalta constiinta a datoriei, nu spunem vorbe foarte mari. Nu i-a fost usor sa accepte sa fie prim-ministru, avea o pozitie excelenta. In acelasi timp, e un om foarte realist si sigur nu se angajeaza intr-o aventura, deci ramine ca fortele politice care-l sustin sa-l convinga ca nu-i o aventura, ci un pariu la risc. Aceste forte politice deja au afirmat ca domnul Mugur Isarescu este ca si convins si ca in aceasta ecuatie a jucat un rol important si domnul presedinte Constantinescu. E adevarat? Cred ca-i adevarat pentru ca, spre deosebire de alte personalitati care apar pe ecranele televizoarelor noastre, domnul prim-ministru nu pare cineva ahtiat dupa renuntarea la o pozitie foarte buna. Nu-si facuse un plan de cariera politica. Eu cred ca e convins, pentru ca eu consider ca si-a asumat toata raspunderea si se simte cumva angajat in realizarea Strategiei pe termen mediu si deci nu poate sa nu inteleaga ca aceasta strategie are nevoie de un motor politic si de un garant si daca e nevoie, va sfirsi probabil prin a se supune. E totusi o decizie foarte grea. Problema este ca trebuie sa te gindesti daca ai forta sa treci prin furcile caudine ale unei campanii electorale care, stim cu totii, nu e toata facuta numai din flori si aplauze. Pina acum, domnul Isarescu nu a fost obiectul unor atacuri prea dure, dar cine stie ce surprize ii rezerva bietului om o campanie electorala? Dupa terminarea mandatului, domnul Emil Constantinescu va ramine atasat de viata politica? N-are cum sa nu ramina atasat. De cel putin zece ani, piinea asta o maninca si e foarte greu sa te dezintoxici si sa nu te mai simti responsabil de tot felul de lucruri care se intimpla in afara responsabilitatii tale pentru ca, pina la urma, asta ne-a aruncat in politica: faptul ca se petreceau tot felul de lucruri care te afectau fie direct, in existenta ta, fie in niste principii de care te bucurai in tine ca le poti expune, dar stateai neputincios si te uitai la tot felul de intimplari idioate. Dupa mine, sint cel putin patru lucruri pe care mandatul lui Emil Constantinescu le-a realizat si care sint in afara masurii banale a cotidianului politic. Primul lucru a fost ca a reusit sa puna capat unui monopol politic. Nimenea nu-l credita, sau aproape nimeni, cu aceasta capacitate. Chiar spuneati undeva ca ati avut pregatit, in noiembrie '96, discursul de infringere. Un consilier trebuie sa fie pregatit pentru toate eventualitatile. Am avut pregatit si discursul de victorie in '92, asa ca nu va faceti probleme. Al doilea lucru a fost faptul ca UDMR a devenit parte din guvernare. Al treilea lucru a fost ca institutiile statului, cu bune, cu rele, s-au opus ilegalitatilor. Al patrulea lucru au fost momentele Washington si Helsinki. Initial era entuziasmul: «Vai ce bine, s-a schimbat, sinteti grozavi, sinteti minunati», si pe urma am intrat in discutii mai tehnice si ne-am cutremurat. Din informatiile noastre, prin martie '97, tot Departamentul de Stat ne injura pentru ca, brusc, fusesera adusi din weekenduri sa faca dosarul Romania, pentru ca dosarul Romania nu exista. Dar faptul ca Romania a fost mentionata, faptul ca imediat dupa aceea a venit Clinton a fost o compensatie, dar si o asigurare. Doar nu va inchipuiti ca s-ar fi discutat despre Romania daca n-ar fi fost campania asta extrem de consistenta, in care si mass-media a participat foarte ofensiva, elaborata politic. Unde credeti ca isi va desfasura activitatea Emil Constantinescu? Ce a schitat el a fost o constructie in cadrul societatii civile care insa nu are cum sa nu fie legata de viata politica. E posibil sa se gindeasca la ceva de tipul Fundatiei Konrad Adenauer sau Hans Seidel, adica o constructie care asigura formarea liderilor politici si ii si sustine dupa aceea. Cind un lider e promovat de o fundatie ca Seidel sau Adenauer nimeni nu pune la indoiala calitatea lui. Dar asta e o constructie complexa, insa absolut necesara. Noi am sarit de la tot felul de meserii, si la virste foarte diferite, in pozitii in care, in mod normal, nu trebuia sa ajungem. Ma uit la carierele omologilor mei din tarile stabile democratic. Ei au fost fie functionari intr-un minister important, fie ambasadori, fie membri ai parlamentului multi ani, primari ai unor orase importante si dupa aceea au ajuns in preajma unui presedinte. Dar si presedintele acela a avut o cariera politica la baza. Asta si explica inflatia de candidati la diverse functii foarte importante in stat, pentru ca oamenii gindesc ca, daca un profesor universitar a ajuns presedinte, "de ce n-as incerca si eu"? MADALINA SISU UFD ramine fidela PNTCD Pe esichierul politic romanesc exista doua tendinte de coagulare a fortelor de centru-dreapta, au concluzionat reprezentantii PNL si UFD, dupa intilnirea avuta ieri. Prim-vicepresedintele liberal, Valeriu Stoica, a declarat ca, in viziunea ambelor partide, este "necesara o coalitie importanta pe partea dreapta" a scenei politice, pentru contrabalansarea stingii. El a adaugat insa ca actualele forte politice de centru-dreapta se coaguleaza in doua directii: cea care cuprinde "actiunea politica" initiata de PNL si cea a "actiunii politice" demarate de PNTCD si UFD si care se va concretiza, luni, prin semnarea unui Protocol de colaborare. Potrivit lui Stoica, "exista speranta comuna ca, in functie de evolutiile politice, aceste doua tendinte sa se ingemaneze intr-una singura". Acesta a adaugat ca, tinind seama si de decizia pe care o va lua Congresul, comunicarea cu UFD va ramine "o constanta". Liderul liberal a precizat ca, in urma Congresului, va fi adoptata si o "solutie clara" in privinta candidatului la presedintie al PNL si, in functie de aceasta, "vor continua si discutiile" cu UFD privind o posibila colaborare intre cele doua tururi ale alegerilor prezidentiale. Stoica a mai precizat ca PNL asteapta finalizarea discutiilor PNTCD-UFD pentru a vedea care sint posibilitatile de cooperare in perioada pre si postelectorala. La rindul sau, liderul UFD, Varujan Vosganian, s-a pronuntat pentru o "strategie de intilnire a celor doua initiative" si a "manifestat speranta" unei colaborari preelectorale a acestora. El a adaugat ca "trebuie sa invatam din greselile trecutului", drept care, pentru turul doi, e necesar sa fie perfectata o intelegere inainte de turul intii, "pentru ca o astfel de alianta poate prefigura viitoarea guvernare". In opinia lui Vosganian, daca se va opta pentru o asemenea solutie, "trebuie facut un pact de neagresiune inainte de turul intii", iar o "prima dovada" ar putea fi necontestarea procedurilor juridice legate de procesele de coagulare. El a mai spus ca exista "semnale informale" potrivit carora Mugur Isarescu isi va face publica optiunea, indiferent care va fie ea, saptamina viitoare. MADALINA SISU Plafon de cheltuieli in campania electorala Valeriu Stoica incearca sa unifice prevederile legislative legate de finantarea activitatii partidelor politice si a campaniilor electorale. Acest lucru va fi facut printr-un proiect de lege, pe care ministrul justitiei l-a initiat in calitate de deputat si care va fi prezentat marti, intr-o conferinta de presa extraordinara. Cele doua noutati pe care le aduce proiectul de lege mentionat privesc introducerea de reglemenatri legislative referitoare la finantarea campaniilor electorale si la introducerea unui plafon maxim de cheltuieli in campaniile electorale. (M.S.) Raport UE despre Romania Ultimul raport despre Romania trimis UE de catre raportorul pentru tara noastra, baroana Emma Nicholson, contine aprecieri nu tocmai imbucuratoare. Persistenta dezechilibrului in economie, devalorizarea leului, privatizarea prea lenta, existenta coruptiei in toate structurile, care indeparteaza investitorii, faptul ca, din cauza constringerilor bugetare, Guvernul Romaniei nu a stabilit prioritati si resurse financiare pentru protectia mediului, problema nerezolvata a orfanilor si greutatea cu care este facuta reforma in administratia publica sint bilele negre ale Romaniei prezentate in raport. Chestiuni care vor atirna foarte greu in negocierile de aderare. Mai ales in conditiile in care, din 29 de capitole, negocierile s-au incheiat doar pentru cinci. Astfel, dupa cum sustin surse diplomatice, reprezentantii UE cred ca anul 2007, stabilit de Guvernul Romaniei pentru terminarea negocierilor, este un vis frumos, aproape imposibil de realizat. In raportul Emmei Nicholson au fost trecute si bilele albe. Raportul subliniaza "rolul stabilizator si constructiv al Romaniei in Europa de Sud-Est" si atrage atentia asupra zonei geografice a tarii noastre, favorabile transportului strategic, pe Dunare, spre tarile din Caucazul de Sud. In privinta situatiei minoritatilor, raportorul european subliniaza faptul ca acestea beneficiaza de toate drepturile existente in documentele Consiliului Europei. De asemenea, baroana Emma Nicholson arata ca tara noastra satisface in intregime criteriile politice ale Uniunii Europene. Ea recomanda Uniunii Europene sa incurajeze Romania prin semnale pozitive, unul dintre acestea fiind eliminarea vizelor pentru cetatenii romani. (T.G.) Taranistii mai scad din pretentii in fata ANCD Dupa intilnirea de joi cu liberalii, liderii ANCD au mai facut o "vizita de curtoazie" si taranistilor. Presedintele ANCD, Victor Ciorbea, a declarat ca intre cele doua parti au avut loc discutii de natura tehnica, in cadrul carora s-a analizat posibilitatea unei colaborari in plan teritorial. Surprinzator insa, taranistii au abdicat de la ideea fuziunii cu orice pret dintre PNTCD si ANCD si au lasat sa se inteleaga ca ar putea accepta si participarea ANCD, in cadrul CDR, ca entitate politica distincta. O noua intilnire a liderilor celor doua formatiuni va avea loc saptamina viitoare, miercuri. (M.C.) Daca implinesti 18 ani, uita-te in cutia de scrisori. Ti-a scris presedintele Chiar daca a renuntat la campania electorala, atita vreme cit a anuntat public faptul ca nu va mai candida pentru un nou mandat, presedintele Emil Constantinescu continua sa trimita scrisori celor care aniverseaza in acest an majoratul. Sub antetul presedintelui Romaniei, seful statului se adreseaza sarbatoritului folosind prenumele: "Draga X". Dupa o mica introducere, in care cauta sa creeze punti spre sufletul "andrisantului", se trece la "substanta": "In aceste rinduri nu vreau sa-ti dau sfaturi". Iar semnatarul propune, in acest spirit, ca votantul din acest an (destinatarul) sa intre intr-un scenariu: sueta (sfatoasa) intre doi calatori dintr-un tren. Cum sustine ca nu vrea sa dea sfaturi, expeditorul, Emil Constantinescu, trece la "recomandari". Prima este: "Trebuie sa ai mereu incredere in tine". A doua: "Legata de incredere, vine responsabilitatea". Si Emil Constantinescu explica: "Responsabilitatea inseamna, inainte de toate, implicare si actiune (É). Romania de miine depinde si de tine. "Poate ca acum crezi ca nu poti schimba nimic in jurul tau, dar jocurile dinainte facute nu exista decit pentru cei slabi, iar tara in care traim are nevoie mai ales de curajul tau de a spune adevarul si de a lupta pentru el pina la capat". Scrisoarea lui Emil Constantinescu se incheie cu un sfat si o urare: "Priveste atent si paseste cu indrazneala inainte! Te felicit pentru anii frumosi pe care-i implinesti si iti urez mult succes in viata". Plicul care contine misiva prezidentiala este "asortat" cu o Constitutie, un pliant promo despre Fundatia pentru Pluralism (FpP) si un pliant al MTS, intitulat "Viitorul Depinde de Tine". CRISTINA SOFRONIE Remus Opris despre PNL: "Partid izolat, cu lideri cuprinsi de anxietate" Protocolul de constituire a noi Conventii Democrate va fi semnat luni, a declarat secretarul general al PNTCD, Remus Opris, aflat la Ploiesti. Intr-o prima etapa, din noua CDR vor face parte UFD, PNTCD si FER, fiind deschisa si altor formatiuni de centru-dreapta, inclusiv PNL. "Usa ramine deschisa si pentru PNL, care, spre regretul nostru, neavind la ora actuala capacitatea unei decizii ferme si a unei orientari clare in acest sens, trebuie sa asteptam Congresul din 18 august", a declarat Opris intr-un interviu acordat postului Radio Romania Actualitati. Atitudinea concilianta pe care PNL a adoptat-o in ultima perioada, materializata prin negocieri cu UFD, Opris o pune pe seama faptului ca "PNL si-a vazut spulberate iluziile de aliere preelectorale, mergind pina la fuziune, cu ApR". Secretarul general al PNTCD considera PNL "un partid izolat", ai carui lideri sint "cuprinsi de anxietate", motiv pentru care au consimtit sa discute posibilitatea unor aliante cu UFD "si cu celelalte formatiuni aflate sub pragul electoral", fata de mai vechile lor tendinte de absorbtie a acestor formatiuni. Taranistii sint convinsi ca vor gasi "punti de legatura" cu liberalii pentru a-si armoniza cele doua proiecte de constituire a polului de centru-dreapta. MIHAELA CONSTANTINESCU Militarizarea unicei scoli de marina civila pare sa urmareasca un scop ascuns Universitatea Maritima Constanta, transformata in sediu pentru Internationala Socialista Incepind cu anul universitar 2000-2001, Universitatea Maritima din Constanta va disparea din reteaua Ministerului Educatiei Nationale. In sedinta extraordinara de luni, 31 iulie, executivul a adoptat Hotarirea de Guvern nr.1412 prin care Academia Navala "Mircea cel Batrin" din Constanta (de marina militara) va lua in subordinea sa tot patrimoniul universitatii civile, pina la 1 ianuarie 2001. Astfel ca, din anul universitar viitor, studentii de la marina civila se vor trezi peste noapte "incazarmati". Potrivit Notei de Fundamentare care a stat la baza adoptarii hotaririi, semnata de ministrul apararii, Sorin Frunzaverde, "comasarea se incadreaza - in conceptia Ministerului Educatiei Nationale privind infiintarea de consortii institutionale de invatamint superior - in aceeasi specializare sau in specializari apropiate, determinind astfel reducerea cheltuielilor materiale destinate procesului de invatamint superior de marina, precum si o mai buna valorificare a potentialului uman". Pe baza acestei hotariri, studentii vor incheia "angajamente scrise cu Ministerul Apararii Nationale, prin care acestia se obliga ca dupa absolvire sa lucreze in MApN pe o perioada de cel putin 10 ani". In cazul in care un student va pleca din cadrul Academiei, el va fi obligat sa restituie toate cheltuielile de intretinere din perioada scolarizarii. Cei care vor fi preluati de la universitatea civila vor executa stagiul militar prevazut de lege, adica un an. Hotarirea de guvern a fost adoptata pe sest Curios este faptul ca aceasta hotarire de guvern a fost adoptata in mare secret, desi figura pe ordinea de zi suplimentara a sedintei care, potrivit regulamentului, nu include acte normative cu caracter secret sau militar. Insa, asa cum s-a intimplat si in cazul controversatei Ordonante 95/2000, care reglementa compensarea datoriilor unor societati de stat prin produse si servicii, la sedinta de luni nu a participat premierul Mugur Isarescu, aceasta fiind prezidata de Mircea Ciumara. Numai in momentul in care presa a aflat de existenta deciziei de comasare prin absorbtie a celor doua universitati de marina, oficialii de la Palatul Victoria au inceput sa dea informatii. Dupa ce, initial, s-a vehiculat ideea ca HG1412 este un act normativ cu caracter secret militar, autoritatile au revenit si au declarat ca neinformarea presei asupra acestei noutati s-a datorat pur si simplu orei tirzii la care s-a terminat sedinta de guvern. Rectorul Universitatii Maritime din Constanta vrea sa dea in judecata guvernul In ciuda caracterului public al actului normativ, nici macar cei direct interesati nu au aflat despre existenta noii hotariri de guvern. Rectorul Universitatii Maritime din Constanta, prof. Dumitru Dinu, ne-a declarat: "Am cerut sa mi se spuna despre ce este vorba, sa stim si noi ce se intimpla. Nu am reusit sa aflu nimic de la ministrul educatiei, Andrei Marga, astfel ca am luat legatura cu secretarul de stat din MEN, Josef Koto, cel care a participat la sedinta de guvern de luni. Acesta mi-a spus ca nu poate sa-mi dea nici o informatie, ca primise ordin de la ministrul Marga sa sustina aceasta initiativa si atit. La cererea mea de a primi o copie a hotaririi am fost refuzat. In orice caz, noi sintem decisi sa actionam guvernul in judecata si sa contestam constitutionalitatea acestei decizii. Studentii mei nu vor incepe anul universitar urmator in cazarma". Din punct de vedere procedural, o data aprobat de guvern, actul normativ pleaca spre publicare catre Monitorul Oficial, nu inainte de a obtine o serie de avize in Guvern. Dupa ce, timp de trei zile, Hotarirea de guvern 1412 a stat "pitita" in Palatul Victoria, ieri ea a fost trimisa direct la Monitor, urmind a intra in vigoare imediat dupa publicare. Studentii spun: "Noi nu acceptam militarizarea acestei institutii de invatamint superior" In acest interval insa prin Palatul Victoria a inceput sa circule un zvon potrivit caruia Partidul Democrat, al carui membru marcant este ministrul apararii, ar fi interesat sa dea o alta utilitate cladirii care adaposteste universitatea de marina civila: un nou centru regional al Internationalei Socialiste, in care PD este membru cu drepturi depline. Pina la inchiderea editiei, zvonurile nu au primit vreo confirmare oficiala. In schimb, Federatia Organizatiilor si Ligilor Studentesti din Romania ripostase deja printr-un comunicat in care sustinea aceeasi ipoteza asupra viitoarei destinatii a cladirii din Constanta. In comunicat se precizeaza: "Aceasta decizie a avut ca principala ratiune dorinta Internationalei Socialiste de a acapara sediul Universitatii Maritime din Constanta". Contactat telefonic, presedintele organizatiei, Dan Pavel, a declarat ca studentii sint hotariti sa protesteze fata de aplicarea acestei decizii. De altfel, si studentii Universitatii Maritime din Constanta se declara in total dezacord cu decizia executivului. Radu Volcinski, presedintele Ligii Studentilor din universitate, a declarat ca "noi nu acceptam militarizarea acestei institutii de invatamint superior si vom merge pina la greva generala pentru a stopa aplicarea acestei decizii". ROBERTA VORNICU OANA VLASCEANU DAN MIHAESCU PD nu stie nimic despre infiintarea centrului IS la Constanta Secretarul pentru relatii externe al PD, Victor Bostinaru, ne-a declarat ieri ca nu exista discutii cu Internationala Socialista (IS) pentru infiintarea unui centru regional al acestui organism la Constanta. El a precizat ca exista deja un astfel de centru la Timisoara, unde se desfasoara programe ale Internationalei Socialiste pentru opozitia sirba si PD. PD este membru cu drepturi depline al Internationalei Socialiste, alaturi de PSDR, fiind singurele formatiuni politice din Romania afiliate la acest organism. LUCIAN PURCAREANU 