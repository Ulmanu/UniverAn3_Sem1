 Marea teapa a Revelionului 2001 Celebra firma "Publirom" a intrat in mileniul III cu o ultima si gigantica teapa trasa romanilor. Dupa o asemenea performanta, urmatoarea halta a patronilor fostei "Publirom", actuala "Evita", ar trebui sa fie prin aresturile patriei. "Marele Concurs al Revelionului 2001", declarat ilegal de autoritati, s-a dovedit cea mai mare sarlatanie din istoria tombolelor. Premiile, in valoare totala de 30 de miliarde de lei, nu exista. Extragerea cistigatorilor nu a avut loc si nici nu avea cum sa se desfasoare, intrucit cartile postale trimise de dumneavoastra zac in Oficiul Postal nr. 83 din cauza datoriilor de peste doua miliarde de lei pe care "Publirom" le are fata de Compania Nationala Posta Romana. Iar lista publicata in ziarul "Romania libera" de ieri este un fals grosolan pentru ca, in cea mai probabila varianta, multe din seriile publicate nici macar nu au fost tiparite. Asadar, avem de-a face cu o megaescrocherie purtind dulcea dedicatie a vedetei de la TVR care-si revarsa generos sinii pe cartile postale "Publirom" "Cu drag, Andreea". Trecutele patanii ale "Publirom" au lasat multi "cistigatori" cu buza umflata, dar nu au avut repercusiuni asupra firmei. In mod miraculos, patronii au scapat cu fata curata de cite ori au ajuns in fata instantei. Dosarele, atitea cite mai exista, s-au pierdut prin sertarele diferitilor ofiteri de politie, asteptind o rezolvare ce va veni probabil dupa prescrierea faptelor. Comisia formata din reprezentanti ai Ministerului de Interne si ai Directiilor de Monopol si Jocuri de noroc ale Ministerului Finantelor au declarat "actiunea promotionala", cum o considera organizatorii, joc de noroc. Sentinta intervenea intr-un moment cind cartile postale se vindeau deja pe strazi. Joc de noroc fiind, societatea avea nevoie de o autorizatie pentru desfasurarea concursului, autorizatie care nici macar nu a fost solicitata de "Publirom". L-am intrebat pe colonelul Dragomiroiu, din IGP, membru al comisiei de autorizare a jocurilor de noroc, daca a participat la vreo extragere: "Cum sa particip daca este ilegal? Noi ii cercetam penal pentru desfasurare de joc de noroc fara autorizatie, ceea ce este infractiune, si daca vom avea plingeri, le deschidem si dosare de inselaciune. Numai sa vina pagubitii la noi". Toate taloanele zac in saci, la O.P. 83 Regulamentul tiparit pe bucata din mijlocul cartii postale precizeaza limpede ca fericitii cistigatori "vor fi desemnati, prin tragere la sorti, in noaptea de Revelion in fata publicului, intr-un show televizat" si "lista completa a cistigatorilor va fi publicata in ziarul «Romania libera» din data de 4 Ianuarie 2001". Lista a aparut ieri, dar extragerea televizata, nici vorba. Nici nu aveau cum sa-si tina promisiunea. Taloanele de participare sint sechestrate pina cind firma va plati Companiei Nationale Posta Romana (CNPR) datoria de peste doua miliarde de lei, reprezentind plata la destinatie pentru serviciile companiei. La Oficiul Postal 83, pe adresa casutei postale nr.7 s-au adunat aproape 100 saci de carti postale care vor lua probabil drumul reciclarii. Conducerea Postei este linistita insa, deoarece contractul semnat de ei este beton. "Nu vom avea nici un leu pierderi. Noi am facut si vinzari pentru Publirom, asa incit retin sumele de acolo. Dar ar fi trebuit sa primim banii prin ordin de plata. In plus, ne-am luat si alte masuri asiguratorii deoarece nu ne lasam pacaliti de nimeni. In contract am prevazut o clauza speciala prin care sint obligati sa ne dea 50.000 de dolari in cazul in care ne vor fi afectate reputatia si imaginea", spun reprezentantii CNPR. Cu alte cuvinte, singurele pierderi le suporta cetateanul care a participat la concursul-fantoma. "Cu drag, Andreea" Nici TVR nu este in relatii mai bune cu "Publirom". Intre firma si agentia de publicitate a TVR, ARBO Media, a existat un contract de difuzare a clipurilor promotionale pentru marea tombola, dar nu si pentru televizarea extragerii. Vazind insa ca "Publirom" cultiva in forta confuzia gazduirii tombolei de catre postul national, TVR a intrerupt difuzarea clipurilor. Cu toate ca povestea "confuziei" intentionate a fost creata prin aparitia Andreei Marin pe taloane, care semneaza "cu drag, Andreea" starul TVR-ului nu va suporta nici o consecinta, pentru simplul motiv ca nu are contract cu televiziunea si, probabil, este si prea cunoscuta ca sa se impiedice cineva de un asemenea amanunt. Culmea, daca Posta Romana s-a gindit la pastrarea reputatiei, televiziunea nu impune starurilor sale clauze de acest gen, considerate de bun simt in afara. Cit va costa TVR-ul aceasta gafa, numai rata audientei ne va lamuri. Seriile cistigatoare nu exista Cu listele publicate in "Romania libera" este alta poveste. Cel mai sigur, cartile postale cu seriile extrase nu au fost tiparite niciodata. Dovada, faptul ca marea majoritate a seriilor date cistigatoare in ziarul de ieri incep cu numarul 3 milioane, desi in circulatie au fost puse serii mai mari, inclusiv cu numar de peste 9 milioane. Contractul dintre "Publirom" si societatea care s-a ocupat cu tiparirea taloanelor, "Eurografica", este in asa fel facut incit sa ingreuneze operatiunea de verificare. In forma initiala, partile conveneau sa fie scoase pe piata 4.000.000 de bucati, dintre care 3.500.000 sa fie tiparite in Italia si 500.000 in Romania. De ce au ales acest procedeu cind preturile autohtone sint mult inferioare, este limpede. Mai mult, desi ne-a dat asigurari ca s-au tiparit mari premii pe taloanele razuibile, directorul economic Popeanga, de la "Eurografica", ne spune ca la dorinta expresa a "Publirom", nu s-a pornit de la seria 0 ci de la una de citeva milioane. "Probabil, mai aveau de anul trecut, nu stiu, intrebati-i pe ei". Lucru pe care ne-am straduit zadarnic sa-l facem intrucit la cele patru numere de telefon pe care le detinem noi nu raspunde nici macar robotul. De altfel, nici nu ne asteptam la prea multe lamuriri, intrucit ultima discutie cu Nicolae Cristea, avuta la initiativa lui si dupa publicarea articolului ce avertiza oamenii ca au de-a face cu o mare teapa, patronul "Publirom" n-a gasit de cuviinta decit sa injure birjareste pret de minute bune, desi stia ca este o convorbire inregistrata -"Imi bag .... nu ma mai ameninta ca inregistrati convorbirile ca nu-mi pasa". De la fostul administrator Cristea (mai nou l-a numit in locul sau pe un individ cu doar citeva clase si care, cel mai probabil, va fi denuntat ca singurul responsabil pentru inselaciuni), ne asteptam sa auzim cum a fost schimbat regulamentul in ultimul moment si toate premiile au fost inscrise in talonul razuibil. Pe 18 decembrie 2000, contractul cu "Eurografica" era schimbat, sotia lui Cristea (coasociat), scriind cu minuta ei ca premiile (trei Mercedesuri, 30 de Dacia Nova si toate celelalte momeli) vor fi trecute sub talonul razuibil instant. Interesant, dar asta se intimpla cind cartile postale se tiparisera de mult si erau deja pe strazi. MARIANA BECHIR 70 de hoti de minereu, prinsi in flagrant la Baia Sprie Politistii si jandarmii din Baia Mare au prins miercuri, in flagrant, aproximativ 70 de hoti care au sustras, de la Uzina de Preparare Flotatia Centrala din Baia Sprie, peste 150 de tone de reziduuri de minereuri neferoase, in valoare de aproximativ 1,1 miliarde de lei. Pornind de la sesizarile conducerii uzinei care a observat ca, in ultimul timp, furturile luasera amploare, politistii si jandarmii au organizat o operatiune ampla pentru depistarea infractorilor. Dupa actiuni specifice de filaj, politistii, insotiti de un pluton de interventie de la Comandamentul Judetean de Jandarmi Maramures, au depistat grupul de infractori. In prezent, politistii actioneaza pentru depistarea intregii retele. Minereurile extrase din minele maramuresene sint supuse unui proces de separare iar dupa finalizarea procesului reziduurile sint depozitate linga sediul unitatii de productie. Pentru ca si acestea contin mici cantitati de metale neferoase, rromii din Baia Mare si din localitatile limitrofe au decis sa le fure pentru a le valorifica, ulterior, la diferite centre de achizitii a materialelor recuperabile. In momentul in care au fost prinsi, ei reusisera sa fure peste 150 de tone de reziduuri, pe care le-au transportat cu sapte carute. Prejudiciul a fost recuperat in intregime, iar autorii sint cercetati in stare de libertate pentru furt din avut public si instigare la furt. Pina in prezent au fost audiate aproximativ 60 de persoane. ALINA GRIGORE Mariana Badalik si-a ucis tatal cu un pumn Un batrin in virsta de 75 ani, din Arad, a murit in urma unei lovituri primite de la fiica lui. Povestea violentelor la care batrinul Filaret Nazar isi supunea familia este veche. Omul obisnuia, in accesele sale de furie, sa se razbune pe sotia sa, bolnava, si pe fiica. In 2 ianuarie, pe fondul vechilor nemultumiri, el si-a lovit sotia pina i-a rupt mina. Mariana Badalik, 43 de ani, fiica batrinului, a fost si ea lovita, necesitind, conform unui certificat medico-legal, peste sase zile de ingrijiri medicale. Scandalul a continuat si in seara de 3 ianuarie. Suparat ca Mariana a lasat usa de la camera deschisa, batr"nul a lovit-o in cap cu un borcan cu muraturi si apoi cu un baston. Incercind sa se apere, femeia i-a dat un pumn batrinului, care a cazut pe scara si s-a lovit la cap. Filaret Nazar a fost internat in spital, unde a decedat in noaptea de 3/4 ianuarie. Cunoscutii spun ca Filaret era un om extrem de violent. El a incercat sa se spinzure, cu citeva luni in urma, fiind salvat in ultimul moment de ginerele sau, sotul Marianei. Filaret a stat internat o vreme intr-o clinica de psihiatrie. SORIN TROCAN Nicusor Boncan a fost accidentat mortal de un politist Plutonierul Stefan Stanciu, in virsta de 47 de ani, ajutorul sefului de post din comuna Pietrari-Vilcea, l-a accidentat mortal, miercuri, pe Nicusor Boncan, 43 de ani, din Bujoreni. Politistul se afla la volanul masinii personale, o Dacie 1310, si nu l-a observat la timp pe barbatul - beat crita - care a incercat sa traverseze drumul, minind o capra. Politistul se afla in afara orelor de program. MIRELA MANU Italianul Toniut declara, din Romania, razboi mafiei ruse Ivo Toniut, 39 de ani, om de afaceri italian, a facut ieri declaratii incendiare in cadrul unei conferinte de presa organizata la Hotelul Marriott din Bucuresti. Toniut a facut afaceri in Rusia timp de 13 ani, pina in 1999, cind a intrat in conflict cu retelele mafiote din Moscova si a fost, spune el, expulzat din Rusia la comanda mafiotilor. Italianul a fost nevoit sa-si lase sotia si fetita in virsta de 4 ani la Moscova, pentru a se refugia in Romania, de unde intentioneaza sa continue batalia judiciara. "Mafia rusa a devenit foarte periculoasa de cind la Primaria Moscovei s-a instalat Iuri Luskov. Sub protectia acestui personaj, mafia spala bani negri din toata lumea, prin investitii in domeniul constructiilor. Acum, la Moscova este imposibil sa faci afaceri fara sa fii afiliat retelelor mafiote. Daca indrazneam sa organizez o conferinta de presa pe aceasta tema la Moscova, as fi fost lichidat imediat", a declarat Ivo Toniut. La intilnirea cu ziaristii romani, italianul a fost pazit de un bodyguard inarmat. In Rusia, Toniut a lucrat in constructii, cu o firma americana, Sawyer&Co, condusa de Cameron Sawyer, care a investit 45 de milioane de dolari in construirea unui oras al celor bogati, linga Moscova. Pentru un proiect facut pentru americanii de la Sawyer, italianul avea de incasat 30.000 de dolari. Fiind aminat de la plata, Toniut a apelat la justitie pentru recuperarea banilor, in acest fel incepind conflictul cu mafia rusa. Americanul era o veriga din lantul mafiot moscovit. Asa ca, in loc sa-si primeasca banii, italianul s-a trezit anchetat de politia economica pentru evaziune fiscala, prima masura impotriva lui fiind confiscarea pasaportului. Pentru opt luni, Toniut a avut domiciliu fortat, fiind pus in imposibilitatea de a circula sau de a-si vedea sotia si fetita. Intre timp, i-a expirat si viza de sedere in Rusia. Politia i-a facut atunci o oferta: retragerea plingerii impotriva omului de afaceri american, in schimbul redobindirii pasaportului si a dreptului de sedere. Refuzind tirgul, Toniut a fost arestat, condus la aeroport si expulzat, pe motivul incalcarii legilor cu privire la sederea strainilor in Rusia. S-a refugiat in Romania, unde a deschis o firma, Romerton SRL. "Pentru ca sint in Romania, am vrut sa atrag atentia oamenilor de afaceri romani care-si orienteaza investitiile sau actiunile spre Moscova, asupra riscurilor si pericolelor la care se expun". Pina la inchiderea editiei, Ambasada Rusiei la Bucuresti n-a facut nici un comentariu in legatura cu afirmatiile lui Ivo Toniut. SORIN CEHAN Doi turci si un roman, arestati pentru uciderea egipteanului Khalil Abu Ismail Turcul Mehmet Okeli, asasinul egipteanului Khalil Abu Ismail (gasit, miercuri, ingropat pe un cimp din apropierea comunei Frumusani, judetul Calarasi), a fost arestat ieri dupa-amiaza. Procurorii au mai emis mandate de arestare pentru un alt turc, Osman Oguz, si un bucurestean, Marin Danut Raducanu, in virsta de 29 de ani, zis "Danezul". Cei doi sint acuzati de favorizarea infractorului. Anchetatorii au stabilit ca egipteanul a fost omorit in seara de 5 noiembrie, de catre Mehmet Okeli, un cetatean turc stabilit in Bucuresti. Victima ii datora lui Okeli 3.000 de dolari. In seara crimei, turcul s-a dus la domiciliul lui Ismail sa ii ceara banii. Cei doi au inceput sa se certe. Potrivit declaratiei lui Mehmet Okeli, Ismail l-ar fi amenintat cu un cablu de acceleratie. Okeli sustine ca, incercind sa se apere, l-ar fi omorit accidental pe egiptean. Declaratia lui este contrazisa de rezultatul autopsiei, din care reiese ca victima a fost torturata inainte de a muri, iar decesul a fost provocat prin strangulare cu un cablu de acceleratie. Dupa ce l-a omorit pe Ismail, turcul a dus cadavrul in portbagajul masinii sale si s-a intilnit cu Marin Danut Raducanu, zis "Danezul", un narcoman care se ocupa cu vinzarea drogurilor aduse de Okeli in Bucuresti. "Danezul" s-a oferit sa il ajute pe Okeli sa scape de cadavru. Cei doi s-au dus pe un cimp din apropierea localitatii Frumusani, judetul Calarasi, si au ingropat cadavrul. La scurt timp, Okeli a dus autoturismul la un atelier de dezmembrari din comuna Otopeni. Politistii au descoperit intimplator, miercuri, acest asasinat: Mehmet Okeli si Osman Oguz (tot cetatean turc) au fost arestati la inceputul lunii decembrie a anului trecut, pentru trafic de droguri si detinere ilegala de armament. Miercuri, in timpul unei anchete, unul dintre suspecti a marturisit politiei si aceasta "fapta". Cazul este cercetat de politie si de procurorii criminalisti Dragos Nestor, Eduard Serbu si Tomita Neagu. DANIEL NEAMU CHRISTIAN LEVANT Casuta postala Eurocolumna da frig la tot cartierul Amonil SA Slobozia nu justifica gaz metan subventionat in valoare de peste doua milioane de dolari Venirea iernii inseamna pentru mai bine de jumatate din locuitorii municipiului Slobozia un cosmar. Mai bine de 8.000 de apartamente din oras, racordate la reteaua de termoficare alimentata cu agent termic de la SC Amonil SA Slobozia, nu vor avea caldura. Ca in fiecare iarna de citiva ani incoace, producatorul de energie termica invoca lipsa gazului metan si datoriile mari pe care le are de incasat de la SC Urban SA. Razboiul surd dintre Amonil si Urban (fosta regie comunala) a dat la iveala un scandal de proportii. Primaria Sloboziei si Urban acuza Amonil ca nu justifica 48,6 milioane metri cubi de gaz metan achizitionat la pret pentru populatie care nu a mai ajuns in caloriferele oamenilor. Valoarea prejudiciului creat astfel slobozenilor si statului de catre societatea grupului Eurocolumna se ridica, in numai patru ani si jumatate, la peste doua milioane de dolari. Lungul drum al gazului catre calorifere Pina acum doi ani, societatile de gospodarire comunala solicitau Inspectoratului National de Gaze cota necesara pentru incalzirea pe timp de iarna. Acolo unde agentul termic este produs de combinate sau alti agenti economici, gazul metan este livrat direct acestora, urmind ca respectivele cantitati folosite pentru producerea agentului termic sa fie facturate de Distrigaz la pret special pentru populatie. Producatorul achita contravaloarea si isi incasa pretul pe gigacaloria livrata de la societatile de gospodarire comunala. La sfirsitul anului trecut, procedura s-a modificat. Producatorii de agent termic isi cereau cota de gaz metan, inclusiv cantitatea necesara pentru incalzirea locuintelor populatiei. Societatile de gospodarire comunala contabilizau cantitatea de energie termica primita si confirmau societatii Distrigaz cantitatile de gaz folosite de producatori pentru acest scop, cantitati ce urmau sa fie facturate la pret pentru populatie. De mentionat este faptul ca in cazul cotelor de gaz folosite pentru populatie Distrigaz nu percepe plati anticipate, asa cum se intimpla pentru cotele agentilor economici. Momentul adevarului La data de 5 mai 2000, in urma unor negocieri intre Urban, Amonil si Distrigaz Sud Bucuresti, se gaseste o solutie pentru compensarea datoriilor mari care se inregistrau la plata gazului metan. Amonil avea de achitat catre Distrigaz suma de 92,2 miliarde si avea de incasat de la Urban 29,8 miliarde. S-a stabilit astfel ca Urban sa isi asume fata de Distrigaz plata sumei datorate catre Amonil, astfel incit producatorul sa isi poata diminua restantele si sa poata primi gazul necesar procesului de productie. Cele doua societati incheie acorduri separate de reesalonare a datoriilor restante si penalitatilor, luindu-si angajamentul sa achite facturile curente. Lucrurile intra cit de cit in normal pina in luna septembrie cind, din cauza unor neintelegeri intre Amonil si Urban, Slobozia ramine aproape doua saptamini fara apa calda. Cum incidentul se petrece in plina campanie electorala, se ajunge in cele din urma la o solutie de compromis. Numai ca tensiunile reapar in luna noiembrie, cind Urban SA si Primaria Slobozia refuza sa achite contravaloarea energiei termice livrate orasului de Amonil, invocind lipsa parametrilor ceruti de consumatori pentru sezonul rece. In loc sa asigure 30-31 Gcal/ora, Amonil a livrat populatiei numai 10-11 Gcal/ora, cantitate insuficienta pentru incalzire. Amonil sustine ca nu a putut livra mai mult din cauza lipsei gazului metan, acuzind Urban ca nu si-a respectat angajamentele de plata catre Distrigaz, fapt ce a condus la nealocarea cotei de gaz pentru populatie. Primaria Slobozia si Urban sustin ca, dimpotriva, datoriile sint achitate, dar ca Amonil nu are inca un grafic de plata a penalitatilor de peste 115 miliarde de lei catre Distrigaz. Municipalitatea spune ca, la data de 16.11.2000, Distrigaz a aprobat cota de 4,5 milioane metri cubi de gaz pentru incalzirea locuintelor. Doua milioane de dolari evaporate din conductele AMONIL In urma unor calcule facute de specialistii din cadrul SC Urban SA, s-a ajuns la concluzia ca Amonil nu poate justifica o cantitate mare de gaz sebventionat facturata, chipurile, pentru producerea de energie termica ce nu a ajuns in caloriferele cetatenilor. Calculul a avut la baza faptul ca pentru producerea unei Gcal. sint necesari 140 metri cubi de gaz conform normelor aprobate de Oficiul Concurentei. In perioada iulie 1995 - decembrie 1999, Amonil a facturat un consum de gaz pentru incalzire de 137.873.000 metri cubi. Pentru energia termica livrata efectiv populatiei s-au consumat doar 89.217.840 metri cubi de gaz. Asa cum rezulta din acest calcul, o cantitate de 48.655.160 metri cubi de gaz subventionat a fost facturata in plus. Luindu-se in considerare ca diferenta de pret dintre gazul pentru industrie si gazul pentru populatie este de aproape 50 USD la 1.000 metri cubi, rezulta ca, in perioada luata ca referinta, bugetul de stat a fost prejudiciat cu circa 2,4 milioane de dolari. Specialistii sustin ca la aceasta situatie s-a ajuns pentru ca in aceasta perioada nu s-au facut niciodata verificari cu privire la cantitatea de gaz folosita efectiv pentru incalzire de catre producatori, care au raportat consumuri de gaz umflate. Circul abia incepe Primaria Slobozia si Urban SA spun ca lucrurile nu se vor opri aici si ca vor fi sesizate organele de cercetare penala. Primarul municipiului, Ioan Pinter, sustine ca atitudinea Amonil reprezinta o incercare de solutionare a unui conflict mai vechi. In anul 1990, prin hotarire de guvern, Amonil a fost obligata sa cedeze gratuit catre primarie utilajele unei instalatii de alimentare cu apa. Conducerea Amonil, prin directorul tehnic Vergu Stefan, sustine ca societatea a subventionat ani buni Urban si nu poate continua sa o faca. Conducerea Urban afirma ca si-a onorat platile catre Distrigaz. MIHAI ENCIU Directorul Sanatoriului din Slanic Moldova - sechestrat de angajati O revolta de o violenta rara a izbucnit la Sanatoriul din Slanic Moldova, singura institutie de balneo-fizio-terapie din statiune. Cei 50 de angajati i-au sechestrat miercuri, 3 noiembrie, timp de mai multe ore, pe directorul sanatoriului, dr. Gh. Palaloga si pe sotia acestuia, asistenta- sefa, Dorina Marcu. Razvratitii nu i-au eliberat pe cei doi nici la interventia politiei, ci numai dupa ce doctorului Palaloga, bolnav de inima, i s-a facut rau si a trebuit sa fie luat cu Salvarea. Pricina de revolta Sanatoriul a fost initial o unitate apartinind de Spitalul orasului Tirgu-Ocna, iar dupa inceperea reformei sanitare a trecut in subordinea Institutului National de Balneo-Fizio-Terapie Bucuresti. Salariatii de aici erau bugetari si fie ca aveau pacienti, fie ca nu, isi primeau salariile. Incepind cu 1 iulie 2000, sanatoriul s-a desprins de institut si a incheiat un contract de prestari servicii medicale direct cu Casa Judeteana de Asigurari de Sanatate Bacau (CJAS). Timp de doua luni, banii de la Casa, in jur de 300 de milioane de lei, au venit fara probleme, dar de patru luni, in contul Sanatoriului nu mai este virat nici un leu. Casa a reziliat contractul cu Sanatoriul pe motiv ca acesta nu-si justifica fondurile primite. Tot de atunci nu au mai fost nici bani pentru salarii. Intrind in regim de auto-finantare, sanatoriul, in care s-au investit milioane bune pentru infiintarea a 40 de locuri de cazare, cu televizoare si frigidere in camere, s-a dovedit nerentabil. Directorul Palaloga sustine ca investitiile erau necesare pentru ca sanatoriul sa poata oferi conditii de cazare, masa si tratament competitive atit cu alte institutii de profil din tara, cit si vizavi de hotelurile si restaurantele din Slanic. Ancheta Dupa ce si-au petrecut Sarbatorile intr-o saracie lucie, angajatii sanatoriului l-au sechestrat, miercuri, pe director si pe asistenta-sefa, acuzindu-i ca au sustras banii de salarii. Oamenii au refuzat sa creada ca CJAS a incetat platile catre sanatoriu. Directorul Palaloga mai este acuzat ca a condus prost unitatea si ca a facut investitii nesabuite. "Abia dupa ce ne-am interesat am aflat ca, de fapt, directorul nostru este cel care nu a vrut sa ne dea salariile. Nu Casa de Asigurari este de vina", sustine asistenta Olga Purice. Directorul Palaloga si asistenta-sefa Marcu neaga toate acuzatiile si afirma ca pot justifica orice ban cheltuit. Ieri, Gheorghe Nuluta, seful Comisiei de sanatate din Consiliul Judetean Bacau si membru in CA, al CJAS, s-a dus la Slanic Moldova pentru a stabili a cui este vina. Astazi, de la ora 8.30, in fata Comisiei de sanatate se vor prezenta seful Directiei de Sanatate Publica, sefa CJAS, directorul sanatoriului si liderii Sanitas. Dr. Palaloga a demisionat in urma cu o luna din functia de director al sanatoriului, dar nimeni nu s-a grabit sa-l inlocuiasca. Surse din Directia de sanatate Publica ne-au declarat, sub protectia anonimatului, ca situatia de criza de la Sanatoriu a fost provocata, in mod constient, pentru ca astfel sa se ajunga la privatizarea unitatii. Beneficiarii ar urma sa fie medici cu functii de mare responsabilitate in sistemul sanitar bacauan. CLAUDIU TARZIU O retea internationala de prostituate de lux care actioneaza in Capitala isi agata clientii prin Internet "Paradisul dorintelor" "Paradisul dorintelor", creat pentru a satisface orice fantezie Reteaua am descoperit-o absolut intimplator: "Navigind" pe Internet am ajuns la o adresa care promitea, in schimbul unor sume consistente in valuta, un asa-zis "Paradis al dorintelor". Pagina este incitanta: apare mai intii fotografia unei tipe sexy, iar in partea dreapta a imaginii esti avertizat ca, daca parcurgi acest site, "iti poti crea propriul paradis". Curiozitatea m-a determinat sa vad cum anume se poate ajunge in "Rai". Dupa ce am apasat tasta "enter", misterul s-a lamurit. Site-ul era, de fapt, o oferta a unei retele de prostitutie de lux din Bucuresti, impartita in trei categorii, in functie de posibilitatile financiare ale clientului: fete de "aur", "platina" si "dublu platina". "Fetitele" de aur sint cele mai ieftine, costa 450 de dolari pe zi bucata in cursul saptaminii si 500 de dolari in weekend. Cele de platina - 600 de dolari pe zi. Pentru oamenii cu bani, exista si o versiune de super-lux: "Dublu platina", adica doua fete "de platina". Care costa 900 de dolari pentru 12 ore de "companie". Timp in care orice fantezie poate fi satisfacuta: "Stabilit in Bucuresti, Romania, «Paradisul dorintelor» a fost creat pentru satisfacerea oricarei fantezii. Am fost infiintati de un grup international de oameni de afaceri, ca dumneavoastra sa puteti gusta din cele mai fine lucruri ale vietii. Sintem mindri sa va putem oferi servicii exceptionale, create pentru dorintele dumneavoastra. De aceea, fiecare experienta in Paradis, prin compania oferita de noi, este unica. Va vom crea un loc in care visele pot deveni realitate - un paradis doar pentru dvs. Discretia este completa - intelegem nevoia dvs. de o confidentialitate absoluta. Nimic nu ne deranjeaza. Daca aveti dorinte speciale (nu are importanta care sint acestea), «Paradisul dorintelor» va face orice doriti". "Compania" poate fi contactata printr-un singur mod: prin e-mail. Clientul trebuie sa trimita un "formular" tip la adresa guide@deiresparadise.com, urmind sa fie contactat ulterior de catre "companie". Contra unor costuri suplimentare, "firma" poate asigura si alte servicii: rezervari la hoteluri de lux din Bucuresti, bodyguarzi sau inchirierea unor limuzine. "Fetitele" au studii superioare si vorbesc curent doua limbi de circulatie internationala Din prezentarea pe Internet am constatat ca fiecare prostituata are educatie superioara si vorbeste fluent citeva limbi straine. De exemplu "Eve" (o blonda languroasa ), una dintre fetele "de aur", este o tinara in virsta de 26 de ani, are 1,76 m inaltime, si este de profesie asistent marketing. Vorbeste curent engleza si italiana. Fumeaza. La rubrica "fete de platina", capul de afis este "Isabel" - o bruneta cu ochii albastri, de profesie fotomodel. Cuplul "Tammy&Mandy", format din doua brunete senzuale, reprezinta cea mai scumpa oferta a "Paradisului dorintelor": dublu platina. Ambele "dame de companie" au virsta de 20 de ani, vorbesc engleza si au terminat un liceu de filologie. "Matroana" pare sa fie o tinara din Sibiu Cu ajutorul unui program specializat, am reusit sa identificam persoana care apare ca titular al acestui site. Nu mica ne-a fost mirarea cind am constatat cine apare ca fiind "creierul" afacerii: Laura Dobrovolschi, o tinara din Sibiu, in virsta de 27 de ani, licentiata in jurnalistica. Potrivit datelor furnizate, site-ul a fost creat in Marea Britanie, iar domeniul (desireparadise.com) a fost cumparat in luna aprilie 2000. Am plecat imediat la Sibiu, la adresa indicata de provider (firma care furnizeaza serviciile Internet) si am constatat ca domiciliul corespunde - Laura Dobrovolschi locuia, intr-adevar, in apartamentul indicat. Insa nu era acasa. Plecase in vacanta in Italia, impreuna cu prietenul ei, un cetatean englez. Am discutat cu fratele ei, Stefan Dobrovolschi, un inginer electronist in virsta de 25 de ani. I-am spus ce am descoperit pe Internet: ca in Bucuresti exista o filiera de prostituate de lux, iar pagina care prezinta "fetitele" este inregistrata pe numele surorii lui. Vizibil surprins, tinarul ne-a declarat ca habar nu are de aceste lucruri: "Ma mir. Daca Laura este bagata in asa ceva, ar fi trebuit sa aiba bani multi, ori eu nu am vazut sa-si fi cumparat lucruri scumpe sau sa stea bine cu «finantele». Are un prieten in Anglia, a si stat o perioada acolo, insa nu cred ca s-a apucat de asa ceva. Trebuie sa fie o greseala", ne-a spus el. Din pacate, nu am putut sa o contactam pe Laura Dobrovolschi pentru ca, dupa cum ne-au spus rudele, acolo unde se afla acum nu are telefon. DANIEL NEAMU 