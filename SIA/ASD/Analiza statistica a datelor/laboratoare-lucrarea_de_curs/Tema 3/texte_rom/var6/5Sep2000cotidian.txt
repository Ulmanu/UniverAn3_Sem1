 La festivalul Humorror, 13.500 de dolari pentru cei mai inspaimintatori artisti romani Pina pe 10 septembrie, Teatrul Odeon gazduieste a treia editie a festivalului de arta si umor negru, Humorror - organizat de Connex - singura manifestare de acest gen din sud-estul Europei. Tema de acest an: "A fi sau a nu fi... hands-free". Ca si in editiile trecute, competitia este impartita pe doua sectiuni - teatru (LeThalia) si caricatura (Schizographia) - iar cistigatorii vor primi premii in valoare de 13.500 de dolari. Pentru sectiunea teatru juriul este format din Alexandru Dabija, Alice Georgescu, Oana Pellea si Dragos Buhagiar, iar la caricatura vor desemna invingatorii Ion Barbu, Tudor Octavian, Octav Mardale, Albert Poch, Marcel Chirnoaga si Tudor Jebeleanu. Presedintele juriului Humorror este - pentru a treia oara - Horia Roman Patapievici. Toate lucrarile din concurs (si multe alte surprize horror) va asteapta in foaierul Teatrului Odeon, iar accesul la spectacole este gratuit. OTILIA MIHAILOV Arta culinara fara limite: Bucatarul Graur, "sculptor" in legume si fructe La etajul localului "Trident" se afla singurul sexy-club din Neptun In fiecare dintre statiunile de pe litoral, punctele de atractie "pentru cunoscatori" se pot numara pe degetele unei singure miini. In Neptun, un astfel de loc de vis "pentru initiati" este restaurantul "Trident", unde am avut surpriza sa descoperim ca intreg concertul de arome culinare se desfasoara sub bagheta celebrului maestru bucatar Ion Gh. Graur, care si-a inceput cariera in É 1957! La 57 de ani, el se considera "cel mai plimbaret bucatar din Romania" si se poate spune, pe drept cuvint, ca a creat o scoala in gastronomia romaneasca dupa ce a deschis (in sensul ca a condus echipa inaugurala) multe restaurante de prestigiu din Capitala, precum Athen?e Palace, Intercontinental, Lido, Ambasador, Casa Vernescu, Tezaal. Un palmares cu adevarat impresionant, dublat de faptul ca Ion Gh. Graur este o deviza temerara: "Arta culinara fara limite". Pentru a intregi portretul, se cuvine sa adaugam ca maestrul a exersat temeinic vreme de cinci ani pentru a deprinde la perfectie arta sculpturii in fructe si legume, fiind acum capabil sa realizeze adevarate opere de arta din pepeni, dovlecei etc. in numai 25 de minute. Ambianta rafinata si amplasarea discreta (in paduricea din spatele bazarului Neptun) fac din "Trident" un loc excelent pentru a savura creatiile maestrului Graur, care e capabil sa satisfaca orice fantezie culinara. Dar asta nu-i totul: putina lume stie ca la etaj, deasupra terasei, se afla singurul sexy-club din Neptun. Aici, patru fete cu forme superbe se unduiesc pe ritmuri lascive, executind tulburatoare dansuri erotice, de la clasicul dans arabesc din buric pina la complicate acrobatii la bara. Tragem linie si adunam: rasfaturile culinare, ambianta discreta, erotismul de la mansarda - iata cele trei virfuri ale "Trident"-ului aruncat de Neptun catre amatorii de rafinamente. ( A.M. ) Mama - tortionara Acuzindu-l ca a furat 100.000 de lei, invatatoarea Magdalena Knopf si-a tinut fiul inchis, vreme de patru zile, in boxa din subsolul blocului Armin Knopf, din Hunedoara, in virsta de 13 ani, a fost sechestrat, de catre mama sa, timp de patru zile, in beciul blocului unde locuia. Motivul invocat de aceasta: Armin a furat 100.000 de lei. Locatarii blocului 1 de pe Strada 1848 din Hunedoara au auzit, in seara de 26 august, zgomote ciudate in beci. Coborind, l-au gasit pe Armin, fiul vecinei lor, Magdalena Knopf, inchis intr-o boxa ferecata cu lanturi si lacat. Baiatul a fost eliberat dupa ce vecinii au vazut ca gluma se ingroasa si au chemat politia. Timp de patru zile, vecinii au fost cei care i-au dat copilului mincare si apa prin despicatura usii. Mama copilului spune ca nu ea l-a inchis acolo. "L-am certat pentru ca a furat banii si i-am spus ca nu mai are ce cauta in casa pina nu-mi spune ce a facut cu ei. Atunci, el s-a dus in beci si s-a inchis. Cind am vazut asta, i-am schimbat lacatul". Magdalena Knopf spune ca nu i-a mai dat copilului mincare pentru ca a gasit ambalaje de dulciuri in cosul de gunoi, si este convinsa ca fiul ei a cheltuit banii furati pe acestea. Armin mai are un frate mai mare, care a fost dat afara din casa acum citiva ani pentru ca, de asemenea, i-a furat bani mamei sale. Contrazicindu-si mama, Armin spune ca nu a furat nici un leu, dar aceasta nu-si mai aminteste pentru ca a baut toti banii cu o vecina. Beata fiind, l-a dat afara din casa si el s-a dus sa doarma in beci, unde aveau o canapea veche. "Cind a vazut ca am unde sa dorm, m-a incuiat si m-a lasat acolo", spune baiatul. Fiul cel mare, Arthur, confirma spusele fratelui sau, afirmind ca mama sa este alcoolica, motiv pentru care a fost pensionata mai devreme de la scoala unde era... invatatoare. El spune ca in urma cu doi ani, acuzat fiind de acelasi lucru, a fost dat afara din casa. In ciuda faptului ca mama lui Armin a fost invatatoare, ea nu a fost de acord ca Armin sa mearga la scoala. LUCIAN STANCIU Absolventii de liceu din Timisoara vor sa faca politica Inscrierile la facultati, incheiate in acest weekend, au rasturnat toate statisticile de pina acum. Daca pina anii trecuti, bataia cea mai mare se dadea pentru medicina sau stiinte economice, cele doua facultati au palit in acest an lasind loc vedetei sezonului: Facultatea de Stiinte Politice. Ultima zi de inscrieri a aratat ca pentru politica se vor bate in acest an sapte candidati pe loc. La Universitatea de Vest se inregistreaza 5 candidati pe loc la jurnalistica, 4 la engleza, 3 la istorie si Facultatea de Litere, 2 la filosofie si teologie. Cea mai slaba concurenta se inregistreaza la Facultatea de Matematica, unde numarul de candidati nu a reusit sa acopere locurile scoase la concurs. AMIRA DAMIAN Geambasii din Buzau vind vaci umflate cu apa Pentru ca pretul de achizitie este considerat mic in raport cu cheltuielile pentru cresterea animalelor, unii producatori sau "geambasi" buzoieni au apelat la o metoda ingenioasa, "pompind" in burtile vacilor, inainte de a le duce la sacrificat, cite 5-6 galeti cu apa, relateaza Rompres. Recent, mai multi "negustori'", care asteptau sa intre la cintar cu animalele la unul dintre abatoarele din localitatea Pogoanele, se amuzau povestind ca vor vinde cel putin 50-60 kg de apa la pretul de achizitie al carnii. Vacile aratau bine, ingrasate, dar nu datorita faptului ca fusesera bine hranite, ci pentru ca, doar cu o ora mai inainte, printr-un furtun introdus pe git, li se pompasera in burti cite 5-6 galeti cu apa. Proprietarii abatoarelor au sesizat artificiul, si cauta acum metoda pentru a contracara ingenioasa gaselnita prin care erau pacaliti. Smeu pedofil Marian Smeu, din satul Valea Nucului, comuna buzoiana Berca, in virsta de 16 ani, a fost retinut preventiv duminica, 3 septembrie, de catre Parchetul Buzau, relateaza Rompres. Marian Smeu l-a violat intr-o ripa de pe drumul riului Buzau pe Bogdan C., un baietel de cinci ani. El l-a atras pe micut si l-a supus la perversiuni sexuale, orale si anale. Copilul a relatat mamei sale ceea ce i s-a intimplat. Parintii au reclamat fapta la politia din comuna Berca. Examenul medico-legal a stabilit agresiunea, constatind inclusiv o fisura anala. Stareta-vrajitoare de la Adamesti a parasit manastirea In urma articolului "Stareta-vrajitoare la Manastirea Adamesti", publicat de cotidianul nostru, in editia din 2-3 septembrie, maica Atanasia a parasit manastirea. Preotul Nicolae Bonas, duhovnicul Manastirii Adamesti, ne-a declarat telefonic: "Am avut o discutie particulara cu maica Atanasia. Nu mi-a raspuns la nici o intrebare. La finalul discutiei a spus: «Parinte, decit sa va fac probleme, mai bine plec la casa mea». Si-a facut bagajul si a plecat fara nici o alta explicatie". Dupa 60 de ani de calugarie, maica Atanasia s-a intors la casa pe care a mostenit-o de la parinti. MIHAELA ION Eleva Diana Suciu, la Liceul de Arte Administratia Liceului "Octavian Goga" din Sibiu a acceptat, luni, semnarea transferului elevei Diana Suciu la Liceul de Arte Sibiu, dupa ce eleva a intrat in greva foamei pentru a obtine acest transfer, transmite Mediafax. Eliberarea transferului catre Liceul de Arte din Sibiu a fost posibila la interventia inspectorului scolar general interimar, Mircea Daraban, care a analizat personal situatia elevei Diana Suciu. Diana, eleva in clasa a X-a Ia Liceul "Octavian Goga", a intrat, vineri, in greva foamei, impreuna cu tatal ei, ca urmare a refuzului formulat de directorul liceului de a accepta transferul la Liceul de Arte. Motivul invocat de directorul liceului, Livia Mutiu, a fost acela ca, prin plecarea elevei, grupa de franceza din clasa a X-a risca sa fie desfiintata din cauza reducerii numarului de elevi. Sufocate de datorii, Spitalele din tara nu mai primesc medicamente In scurt timp, spitalele din Cluj, Timis, Tirgu-Mures, Bacau, Galati si Rimnicu-Vilcea vor ramine fara medicamente. "Inca de pe 1 septembrie am hotarit oprirea livrarii medicamentelor in aceste judete deoarece au acumulat datorii uriase", a declarat Ovidiu Buluc, presedintele Asociatiei Distribuitorilor de Medicamente. Valoarea datoriilor acumulate de spitalele din intreaga tara este de aproximativ doua miliarde de lei. Ovidiu Buluc sustine ca s-a ajuns la aceasta solutie extrema pentru ca nu exista nici o perspectiva pentru recuperarea banilor. Directorii de spitale spun ca n-au primit bani de la Casele de Asigurari de Sanatate. "Dupa parerea mea, foarte multi directori deturneaza fondurile pentru ca nimeni nu ii controleaza", este de parere Ovidiu Buluc. Reprezentantii Casei Nationale de Asigurari de Sanatate sustin ca nu sint resposabili pentru situatia creata. "Contractele pentru achizitionarea de medicamente se incheie intre spitale si distribuitori. Casele judetene au trimis banii, insa directorii nu au platit datoriile", ne-a declarat vicepresedintele Casei Nationale de Asigurari de Sanatate, Cristel Cretu. Distribuitorii de medicamente sustin ca isi vor relua activitatea in judetele rau-platnice doar dupa ce vor fi incasate integral sumele datorate pe anul 1999 si in prima jumatate a acestui an. GETA ROMAN Premiera nationala Au fost prelevate toate organele vitale ale unui copil in virsta de 12 ani Un eveniment medical de exceptie a avut loc ieri la Tirgu-Mures, la Clinica Chirurgie III, din cadrul Spitalului Judetean, unde o echipa mixta de medici a prelevat toate organele vitale de la un donator de doar 12 ani. Medicii sustin ca aceasta este o premiera nationala deoarece in tara noastra nu este cunoscut nici un donator atit de tinar. Copilul a fost accidentat grav in noaptea de joi spre vineri, suferind un traumatism cranio-cerebral grav. Parintii au consimtit sa doneze toate organele copilului. La Tirgu-Mures a sosit luni o echipa de medici din Hanovra,pentru a prelua cordul care urmeaza a fi donat prin programul Eurotransplant. Inima baietelului din Romania va bate in pieptul unui copil din Germania Echipa de medici care a prelevat ficatul a fost condusa de prof. dr. Irinel Popescu, seful Clinicii de Chirurgie de la Spitalul Fundeni din Bucuresti, iar echipa care a efectuat prelevarea de rinichi a fost coordonata de prof. dr. Ion Sinescu si de prof. dr. Mihai Lucan, de la Clinica de Urologie din Cluj-Napoca, unde a plecat unul dintre rinichi, ne-a declarat Victor Zota, coordonator de transplant. Celalalt rinichi si ficatul au fost aduse la Spitalul Clinic Fundeni. Inima micutului aflat in moarte cerebrala va bate in pieptul unui copil german. O echipa de medici din Germania era asteptata ieri dupa-amiaza la Spitalul Clinic Judetean Tirgu-Mures pentru a participa la prelevarea cordului. Deoarece in Romania nu s-a gasit nici un primitor compatibil ca grupa de singe (A II negativ), Societatea Internationala Eurotransplant a gasit un receptor neamt. "La inceput, pentru ca nu exista nici un primitor pentru inima, se stabilise sa se faca numai recolta de vase de singe pentru tesuturi, a mai spus Victor Zota. Pina la urma, Eurotransplant a gasit un copil compatibil, de aceeasi virsta cu cel de la care au fost prelevate organele". TATIANA DABIJA CORA MUNTEAN Pentru ca nu exista acte de proprietate, Nici o scoala nu a intrat pina acum in patrimoniul primariilor Anul scolar 2000-2001 reprezinta intervalul in care Ministerul Educatiei Nationale trebuie sa predea autoritatilor locale patrimoniul invatamintului preuniversitar. Ordonanta de Urgenta 30/2000 prevede ca, in cel mai scurt timp, primariile sa primeasca, pe baza unor protocoale semnate cu inspectoratele scolare si fiecare scoala in parte, cladirile care adapostesc gradinite, scoli sau licee. Cu toate acestea, pina la ora actuala, nici o unitate de invatamint nu a fost preluata de primarii si, dupa cum decurg lucrurile, transferul pare ca va fi aminat la nesfirsit. Fiecare scoala va suporta din bugetul propriu eliberarea titlului de proprietate Conducerea Inspectoratului Scolar al Municipiului Bucuresti a anuntat ieri ca nici una dintre unitatile de invatamint preuniversitar nu a fost trecuta in patrimoniul primariilor. Potrivit juristilor ISMB, 98 la suta din scolile construite intre anii 1958-1990 nu au acte de proprietate pe baza carora sa se poata face predarea cladirilor. In ceea ce priveste scolile mai vechi, directorii trebuie sa alerge de la un birou la altul pentru a obtine nu numai vechile acte de proprietate, numarul cadastral, intabularea, dar si ordinul judecatoresc prin care se recunoaste dreptul la proprietate. Directorii scolilor construite pe vremea comunistilor au si mai multe probleme. Din cauza faptului ca in "epoca de aur" singurul proprietar era statul, acum fiecare director in parte trebuie sa umble cu jalba in protap pentru a obtine proiectul constructiei, actele de predare-primire si alte citeva zeci de hirtii pentru a-si completa dosarul prin care va obtine titlul de proprietate. Fiecare act costa, iar banii vor fi dati de fiecare scoala in parte din bugetul propriu. Asa incit parintii vor fi nevoiti sa scoata din nou portofelul si sa-l goleasca in folosul scolii. Ministerul Educatiei Nationale s-a spalat pe miini, pasind toata responsabilitatea scolilor, cu toate ca pina la aparitia ordonantei de urgenta el era singurul proprietar al tuturor unitatilor de invatamint preuniversitar. Directoarea Liceului "A.D. Xenopol" scotoceste prin arhive dupa documente vechi de peste un secol Grupul Scolar Economic "A.D. Xenopol" functioneaza de 105 ani ca unitate de invatamint. Directoarea liceului, prof. Anca Ionescu, alearga de trei ani pentru a putea completa dosarul de patrimoniu. Singurul act pe care l-a gasit este un document prin care, in 1893, Primaria Bucuresti dona un teren pe care urma sa fie construita scoala. Cu toate ca prof. Ionescu a cautat si in arhivele ministerului, ale primariei sau la Arhivele Statului documente prin care sa poata obtine actul de proprietate, nu a mai gasit decit o corespondenta purtata intre scoala si primarie pe perioada in care se faceau lucrarile de constructii, prin care conducerea de pe atunci a scolii cerea o serie de aprobari de la autoritatea locala. Cazul Grupului Scolar "Xenopol" este totusi unul fericit deoarece cladirea a avut intotdeauna destinatia de educatie, insa numai in Bucuresti sint pe rol 20 de dosare prin care vechii proprietari revendica o serie de cladiri sau terenuri care acum adapostesc gradinite sau cluburi scolare de sector. Aceste procese vor fi preluate, o data cu patrimoniul, de catre primarii. Primariile si consiliile locale refuza sa preia scolile speciale O alta problema o reprezinta scolile speciale, care trec cu mare greutate din patrimoniul MEN in cel al autoritatilor locale. In ciuda faptului ca, din punct de vedere legal, primariile si consiliile locale sint obligate sa preia aceste scoli, majoritatea refuza motivind ca nu au banii necesari mentinerii in scoli a copiilor handicapati sau cu nevoi speciale. Chiar in aceste zile, Consiliul Judetean Suceava se judeca in instanta cu Inspectoratul Scolar, consiliul refuzind sa preia scolile speciale din judet. Conducerile scolilor au, asadar, inca o problema de rezolvat. Pe linga acoperisuri sparte, cladiri care stau sa cada, grupuri sanitare transformate fara voie in adevarate focare de infectie, directorii se vad acum in postura de a face slalom prin birocratia tipic romaneasca pentru a obtine niste hirtii, obligati de o ordonanta de urgenta care nu face decit sa mai ia de pe umerii MEN inca o sarcina. ROBERTA VORNICU Gusturi mortale Impins la sinucidere de manele Locatarii unui bloc din cartierul iesean Pacurari au fost surprinsi duminica de motivul invocat de un vecin de-al lor pentru a-si pune capat zilelor. Costel Mardinca (25 de ani) a inghitit 80 de somnifere, deranjat de muzica data la maximum de cumnatul sau. Dupa spusele mamei sale, Costel se afla intr-un conflict deschis cu cumnatul sau de mai mult timp, din pricina preferintelor muzicale divergente. Fire linistita, Costel prefera melodii lente si de calitate, iar cumnatul, ca majoritatea vecinilor din cartier, prefera manelele si muzica tiganeasca. Elena Mardinca, mama victimei, povesteste: "Noi locuim in acelasi apartament cu totii - eu, Costel, sora lui si sotul ei, precum si cei doi copii ai ei. Costelus i-a zis sa dea muzica mai incet, dar cum nu s-a intimplat nimic, el s-a inchis in camera sa si a inghitit Fenobarbital si Diazepam". Costel este, in prezent, internat in spital, in stare critica. CATALIN DUMITRESCU Din lac in put Adio bingo, bun gasit dimineti la Antena 1! Brenciu, in locul lui Teo si Mircea Incepind de duminica viitoare, "National TV Bingo Liberty" va avea un nou prezentator. Cine? Asta da intrebare! Titus Munteanu, directorul Canalului Romania 1, ar da chiar un regat pentru un raspuns. Singura certitudine a acestei ecuatii este demisia lui Horia Brenciu, la fel de intempestiva precum ii e si prestatia pe micul ecran. Satul probabil sa anunte cum zeci de miliarde iau calea diverselor buzunare, mai putin a celor personale, vedeta televiziunii nationale a "dezertat" la Antena 1. Si, ca sa nu plece cu mina goala, a luat-o cu el si pe producatoarea Alina Nicolae. Surse autorizate sustin ca Horia va fi amfitrionul matinalului, care in momentul de fata este sublim, dar lipseste cu desavirsire. Cum Radu Moraru urmeaza sa plece, iar Liana Stanciu nu a oferit mari satisfactii, sefii Antenei 1 joaca totul pe aceasta carte. In momentul de fata, Brenciu isi negociaza contractul (unele surse sustin chiar ca l-ar fi semnat) si, dupa toate probabilitatile, va aparea pe sticla pe data de 25 septembrie. In ciuda faptului ca e unul singur, intre "Mr. Bingo" si cei doi diferenta este ca si inexistenta. V.D. TOTH Final asteptat Marian Ionescu divorteaza, ca s-o ia pe Catinca Roman de nevasta Marian Ionescu (Directia 5) si Catinca Roman sint pe cale de a-si oficializa relatia. Peste tot, Marian o prezinta pe Catinca drept viitoarea lui sotie. Intentia celor doi de a se casatori ne-a fost, de altfel, confirmata de liderul formatiei Directia 5. "Avem de gind sa ne casatorim, dar nu am stabilit inca data'', ne-a declarat Marian Ionescu. Pentru a se putea casatori cu noua sa prietena, Marian va trebui mai intii sa divorteze de actuala sotie. Chiar daca sint separati de mai multi ani, oficial, ei sint inca sot si sotie. "Un avocat se ocupa de procedura de divort, iar prin intelegere cu fosta mea sotie, probabil ca lucrurile o sa mearga foarte repede''. Atit Marian, cit si Catinca au, fiecare, din legaturile anterioare, cite un copil: el - un baiat de 14 ani, ea - o fetita in virsta de un an. CLAUDIA VOICU 