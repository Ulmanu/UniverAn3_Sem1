 Americanii isi trag fata de star la Fabrica de Michael Jacksoni O noua manie ii cuprinde pe americanii cu bani, care, dupa ce au dat mii de dolari ca sa isi imbunatateasca aspectul fizic prin operatii estetice, acum vor sa arate aidoma vedetelor preferate. In Beverly Hills exista un doctor care le poate indeplini visul si care efectueaza adevarate "sculpturi" ale oaselor faciale pentru a-si transforma clientii, dupa plac, in Michael Jackson, Mariah Carey, Marilyn Monroe sau Elvis, transmite Reuters. Colegii de breasla ai doctorului Nicholas Chugay, care il considera pe acesta un sarlatan si se pling ca strica imaginea profesiei de doctor estetician, afirma ca "nu mai este vorba de un facelift sau de o remodelare a nasului. Restructurarea oaselor si repozitionarea trasaturilor sint rareori incununate de succes, chiar si la cei mai buni profesionisti". Chugay insa a "sculptat" pina acum 20 de fete pentru a le face sa semene izbitor cu cele ale unor celebritati si afirma ca genetica nu conteaza: "Am avut o pacienta care voia sa semene cu Cher. Un altul voia sa semene cu Julio Iglesias. Se pune mai mult accent pe celebritati acum - este ca un atelier de creat sosii de vedete". Pentru sume de 20.000 de dolari si chiar mai mult, Chugay modifica oasele si muschii, adauga implanturi faciale de silicon, creind noi barbii, pometi si arcade. Daca pacientul vrea sa semene si la corp cu vedeta preferata, exista si pentru asta lipoabsorbtii, liftinguri si implanturi de silicon - la fese, sini, brate. Aceste operatii sint preferate, pe linga fanii infocati, si de prostituatele de lux, care cistiga mai multi bani daca promit clientului clipe de vis cu Madonna, Julia Roberts sau Pamela Anderson. ISABELLA ALEXANDRESCU Grandoare americana pe 4 iulie Distractie, de la Atlantic la Pacific, de Ziua Independentei Teritoriul Statelor Unite a fost ieri transformat in scena uriasa a unor festivitati de o anvergura fara precedent, organizate pentru sarbatorirea Zilei Independentei, festivitati care le-au intrecut pina si pe cele organizate cu ocazia intrarii in anul 2000. De pe coastele Atlanticului pina pe cele ale Pacificului, americanii, cu mic cu mare, au profitat din plin de Ziua de 4 iulie, mergind in marile orase pentru a asista la parade si la spectaculoase focuri de artificii, sau petrecind acasa, la piscina sau la iarba verde, cu rudele si prietenii, transmit agentiile internationale de presa. Aproape 38 de milioane de americani au calatorit ieri de-a lungul si de-a latul Statelor Unite, mergind pentru a sarbatori 224 de ani de la crearea tarii lor, pentru a se bucura de cadrul rural idilic, ori pentru a merge la plaja, la ocean, sau in marile orase. Cei care au preferat ca destinatie Washingtonul au urmarit festivitatile traditionale pe National Mall si au putut admira Monumentul lui Washington, proaspat renovat in cinstea Zilei Independentei, deasupra caruia cerul noptii a fost luminat de artificii. Pe treptele Arhivelor Nationale a fost citita Declaratia de Independenta, eveniment urmat de o megaparada, la care au participat care alegorice, orcheste si tancuri din cel de-al doilea razboi mondial. Cea mai mare parada navala din istorie Presedintele american nu a fost prezent in capitala, ci s-a deplasat la New York, unde, in port si de-a lungul riului Hudson, in prezenta a cinci milioane de spectatori, a avut loc cea mai mare parada navala din toate timpurile, "Opsail 2000", la care au participat vase venite din toate colturile lumii. Spectacolul naval, a carui pregatire a durat doi ani si la care au lucrat mai mult de 1500 de persoane, a atras la New York 2.800 de marinari din 50 de tari si a adus orasului, din turism, uriasa suma de un miliard de dolari. 150 de nave cu pinze, 40 de nave de razboi din 25 de tari si 70.000 de ambarcatiuni de placere au invadat portul New York, unul dintre cele mai celebre din lume. La bordul crucisatorului USS Hue City, Bill Clinton a trecut in revista aceasta incredibila armada, iar cei 5.200 de invitati de seama au fost primiti la bordul a trei nave, dintre care ultramodernul portavion JF Kennedy. La caderea noptii, a inceput cel mai mare spectacol pirotehnic care a avut loc vreodata in Statele Unite, cu mai mult de 60.000 de rachete (150 de tone de explozibil) lansate de pe patru barje ancorate in port. Imensitatea locului a necesitat un dispozitiv de securitate pe masura: 28.000 de politisti inarmati pina in dinti, 2.500 de membri ai pazei de coasta in stare de alerta, echipaje de agenti federali, venite de pe intreg teritoriul tarii. Governor Island, insula situata in fata cartierului Manhattan, a fost transformata in cartier general antiterorist. Nici o ambarcatiune nu a avut voie sa se apropie la mai putin de 450 de metri de nava la bordul careia se afla presedintele Bill Clinton. La tarm, spectatorii au putut asista la o parada la care au participat clovni, grupuri muzicale si trupe de dans. Texanii au sarbatorit cu placite si potcoave In inima Statelor Unite, la Chicago, Ziua de 4 iulie a fost sarbatorita cu focuri de artificii care au luminat oglinda lacului Michigan, iar in Texas, la Dallas si Forth Worth, festivitatile au fost tipic americane: alergare in sac, aruncare de potcoave si concurs de mincat placinte. La Monticello, locul natal al presedintelui Thomas Jefferson, autorul Declaratiei de Independenta, in mod simbolic pentru nasterea Statelor Unite, 80 de persoane din 27 de tari au depus juramintul, devenind cetateni americani, in prezenta secretarului de stat Madeleine Albright. Turnul de la Gettysburg a cazut in cinstea Independentei La Gettysburg, celebrul loc unde a avut loc lupta decisiva a Razboiului Civil, in 1863, a fost reconstituita cu lux de amanunte scena bataliei in care trupele confederate au fost invinse de fortele unioniste. Turnul de observatie inalt de o suta de metri, construit in 1974 pentru a oferi o vedere panoramica turistilor si criticat ca strica privelistea, a fost darimat cu o explozie controlata. Secretarul american de interne, Bruce Babbitt, a ordonat unitatilor de artilerie si soldatilor imbracati in uniforme confederate si unioniste sa se "infrunte" cu gloante oarbe, spre incintarea spectatorilor, care au avut impresia ca au facut un salt de 137 de ani in trecut. ISABELLA ALEXANDRESCU Palestinienii nu cred ca 13 aduce ghinion Palestinienii si-au anuntat luni seara intentia de a proclama un stat independent, cu Ierusalimul de Est drept capitala, la data de 13 septembrie a acestui an, chiar si cu riscul unor confruntari violente cu Israelul, transmit agentiie internationale de presa. Statele Unite au reactionat imediat la acest anunt, afirmind ca se opun unei proclamari unilaterale a unui stat palestinian, asa cum se opun oricaror initiative unilaterale din partea oricareia dintre cele doua parti, israeliana sau palestiniana. Presedintele american Bill Clinton a purtat convorbiri telefonice, in cursul serii, cu premierul israelian Ehud Barak si cu presedintele palestinian, Yasser Arafat, referitoare la relansarea procesului de pace, dar nu a luat nici o decizie privind o eventuala convocare a unui summit trilateral in Statele Unite. Dupa doua zile de dezbateri desfasurate la Gaza, Consiliul Central al OEP, format din 129 de membri, a adoptat o declaratie finala anuntind "stabilirea unui stat palestinian la 13 septembrie, la incheierea perioadei interimare" stabilite de Israel si Autoritatea Palestiniana, in scopul ajungerii la o reglementare de pace finala. Consiliul Central, organism de legatura intre Consiliul National Palestinian (CNP- Parlamentul OEP) si Comitetul Executiv (CEOEP - Guvernul OEP) a cerut Israelului sa se retraga de pe teritoriile ocupate din 1967 si sa desfiinteze toate coloniile evreiesti. "In virtutea dreptului istoric al poporului palestinian de a-si stabili un stat si conform rezolutiilor internationale, in principal 242, 338 si 181, Consiliul Central al OEP isi anunta intentia de a concretiza anuntarea independentei palestiniene facute in 1988, stabilind data de 13 septembrie 2000, la incheierea perioadei interimare, pentru proclamarea unui stat avind drept capitala Ierusalimul, pe teritoriile ocupate la 4 iunie 1967 de Israel", se arata in documentul emis de CEOEP. Nimic fara acordul Israelului Israelul a amenintat palestinienii cu confruntari violente in cazul unei declarari unilaterale a independentei, iar premierul Ehud Barak a afirmat ca tara sa va replica prin anexarea teritoriilor palestiniene aflate inca sub control israelian. Ministrul israelian al justitiei, Yossi Beilin, a declarat ieri ca un asemenea stat proclamat unilateral, chiar daca este recunoscut de intreaga lume, nu va fi independent pina nu va fi recunoscut de catre Israel. "Daca palestinienii proclama unilateral un stat, pot sa indraznesc sa spun inca de pe-acum ca acest stat va ramine pe hirtie, cum a fost cazul celui proclamat in 1988, la Alger. Nu vreu sa trec la amenintari, insa e suficient ca noi sa nu fim de acord cu acest lucru pentru ca palestinienii sa nu aiba acces la restul lumii, nici statut international, nici posibilitatea unei legaturi directe intre Cisiordania si Gaza, prin teritoriul israelian", a adaugat ministrul israelian al justitiei. Pe de alta parte, un oficial israelian care a tinut sa-si pastreze aninomatul a declarat postului national de radio ca, prin aceste tergiversari, palestinienii si israelienii risca sa piarda avantajele prezentate de dinamismul negocierilor de pace, precum si sustinerea financiara din partea Congresului american. LIVIA CIMPOERU Cercetatorii britanici au inventat Fiola pentru depistarea schizofrenicilor Un simplu test al respiratiei, foarte asemanator celui folosit de politisti pentru a depista daca un sofer a consumat sau nu o cantitate periculoasa de alcool, ar putea fi folosit la diagnosticarea schizofreniei, boala care afecteaza 1 la suta din populatie. Potrivit BBC, un studiu care urmeaza a fi prezentat in Colegiul Regal al Psihiatrilor din Marea Britanie arata ca persoanele care sufera de schizofrenie elimina prin respiratie un anumit amestec de gaze care este absent la oamenii care nu au aceasta maladie. Printre gazele exhalate de schizofrenici se numara disulfatul de carbon, pentanul, etanul si butanul, care se formeaza probabil din felul specific in care organismul lor elimina grasimile. Din cele 400 de elemente chimice prezente in respiratia omului, nivelurile anormale ale unora pot fi masurate si folosite la diagnosticarea mai multor maladii. Potrivit specialistilor britanici, testarea respiratiei se poate dovedi adesea mai precisa, mai sigura si mai simpla decit alte mijloace de analiza folosite in prezent, iar progresul tehnologic va permite curind folosirea de catre medicii curanti a acestui mijloc in consultarea si monitorizarea pacientilor. VLADIMIR BALABAN Ochiul electronic, o raza de lumina pentru orbi Trei americani care isi pierdusera vazul aproape complet au beneficiat de o operatie in urma careia li s-au implantat retine artificiale, din siliciu, in cadrul primei interventii de acest gen din istoria medicinei, scrie "The Daily Telegraph". Toti cei trei pacienti - doi barbati si o femeie - au fost externati a doua zi dupa operatie, dar pentru ca oftalmologii sa poata stabili daca si-au recapatat sau nu vederea trebuie sa mai treaca doua saptamini si jumatate. Profesorul Jose Pulido, parte a echipei de chirurgi oftalmologi ai Universitatii Illinois, din Chicago, unde s-a realizat interventia, a declarat ca operatia a reprezentat "primul pas catre refacerea vederii orbilor", in general. Toti cei trei bolnavi, de virste cuprinse intre 45 si 75 de ani, isi pierdusera vederea din cauza aceleiasi maladii, "retinitis pigmentosa" (retinita pigmentara). Retina artificiala este in fapt un "microcip" de silicon, un patrat cu latura de 2 milimetri si o grosime de circa 500 de microni, adica este mai subtire decit firul de par. Acest patrat contine aproximativ 3.500 de celule microscopice care convertesc lumina in impulsuri electrice. Dispozitivul este alimentat exclusiv de lumina ambientala si este atit de fiabila incit nu necesita intretinere. CONSTANTIN VLAD Orfelinatele bulgare, raiul pedofililor Cutiile postale din Plovdiv, cel de-al doilea oras ca marime din Bulgaria, nu mai fac fata avalansei de scrisori, anunturi si pliante prin care sint oferite tot felul de servicii sexuale cu copii de la orfelinat, la preturi minime. Mii de cetateni au primit astfel de oferte, cuprinzind detalii intime si tarife in functie de durata si de preferinta sexuala a potentialului client. Un minut de sex costa 0,8 leva (8400 de lei), iar jumatate de ora, zece leva. Fiecare a zecea sedinta este gratuita, fiind facute si reduceri pentru clientii fideli. Autorii textelor explica faptul ca astfel incearca sa reduca mizeria in care se zbat orfelinatele din zona. Directorii institutiilor respective au respins categoric posibilitatea ca aceasta oferta sa provina din partea copiilor pe care ii au in grija. Surse anonime insa, citate de cotidianul "Standart", afirma ca in fata orfelinatelor parcheaza des automobile de lux. "Fiecare se salveaza cum poate. Aceia dintre noi care reusesc sa devina parteneri ai unor homosexuali bogati sint considerati norocosi. Daca nu te prostituezi, trebuie sa furi sau sa cersesti pentru ca, atunci cind implinesti 18 ani, esti dat afara din orfelinat", spune un orfan care, ajuns la virsta majoratului, s-a angajat ca dansator intr-un club de homosexuali din oras. PETIO PETKOV (Sofia) Joschka Fischer a gasit solutia pentru Caucaz: Pactul de Stabilitate va avea curind un frate Ministrul german de externe, Joschka Fischer, a sprijinit ieri ideea realizarii unui pact de stabilitate pentru framintata regiune a Caucazului, similar pactului adoptat anul trecut pentru reconstructia Balcanilor, relateaza Reuters. "Este nevoie sa punem toate interesele la masa negocierilor, astfel incit inamicii sa devina parteneri. Nu cred ca solutia militara va putea rezolva actuala criza", a declarat Fischer in cursul unei conferinte organizate la Berlin pentru a marca un an de la semnarea Pactului de Stabilitate pentru Balcani. Declaratiile sefului diplomatiei germane coincid cu cresterea tensiunilor in Cecenia, republica din Caucazul de nord, ca urmare a seriei de atentate sinucigase puse la cale de combatantii ceceni impotriva trupelor ruse desfasurate in regiune. Centrul pentru Studii Europene din Bruxelles, care a contribuit la realizarea Pactului de Stabilitate pentru Balcani, a facut public luna trecuta un proiect privind crearea unui pact de stabilitate pentru Caucaz, urmind o propunere facuta de presedintele turc Suleyman Demirel. Centrul a propus formarea unui "G8 in Caucaz", care sa includa Uniunea Europeana, Rusia, SUA, Iran, Turcia, Armenia, Azerbaidjan si Georgia, acesta urmind sa dezbata probleme legate de securitate si rezolvare a conflictelor. ( L.C. ) Guvernul Kostov reduce impozitele inainte de alegeri In urma ultimei runde de convorbiri cu delegatia FMI, premierul Ivan Kostov a anuntat o reducere a principalelor taxe, pe care bulgarii o asteptau cu nerabdare. Incepind de pe 1 ianuarie anul viitor, taxa pe profit va scadea cu cinci la suta. Firmele mici vor plati 15 la suta, iar cele cu afaceri care depasesc 50.000 de leva (550 de milioane de lei pe an) - 20 la suta. Taxa pe venitul global va scadea cu trei la suta, ca si contributiile la fondul asigurarilor sociale. Incepind de pe 1 octombrie acest an, salariile in sectorul de stat vor creste cu zece la suta. Pretul energiei electrice va fi majorat cu patru la suta, insa cel al energiei termice va ramine neschimbat in aceasta iarna. Reprezentantul FMI pentru Bulgaria, Iuha Kakonen, a apreciat in termeni pozitivi perspectivele economiei bulgare care va marca o crestere de peste patru la suta pina la sfirsitul anului, cu o inflatie de numai sase la suta si deficit bugetar sub 1,5 la suta. O crestere cu peste 25 la suta au inregistrat, in primele cinci luni ale acestui an, exporturile. PETIO PETKOV (Sofia) Flash Bulgaria, in galop spre UE Fondul Monetar International (FMI) prognozeaza o crestere cu 4,5 la suta a Produsului Intern Brut al Bulgariei pe anul in curs si de 5 la suta pentru anul 2001, a declarat ieri Juha Kakonen, seful misiunii FMI, aflat in vizita la Sofia. "Bulgaria are bune perspective macro-economice pentru acest an si pentru anul viitor", a declarat Kakonen, estimind ca, in conditiile in care politica economica a Bulgariei urmeaza aceeasi cale, cresterea pe anul viitor va fi si mai mare, inflatia va ramine moderata, iar deficitul balantei de conturi curente va scadea. Pentru anul in curs, Sofia a convenit cu FMI sa atinga o crestere de 4,5 la suta, sa opreasca deficitul bugetar la valoarea de 1,5 la suta din PIB, iar inflatia, la 6 la suta. Pentru ca redresarea economica a Bulgariei sa continue si sa devina ireversibila, este foarte importanta continuarea reformelor economice, a estimat reprezentantul FMI. ( L.C. ) Sofia pune somerii pe sine Bulgaria intentioneaza sa investeasca 340 de milioane de dolari in crearea de noi locuri de munca prin inceperea, anul viitor, a modernizarilor la sistemul de cale ferata care face legatura intre vestul si estul Europei, a anuntat ieri directorul societatii nationale de cale ferata, Vladimir Duncev, citat de Reuters. Potrivit acestuia, 156 de kilometri de cale ferata, parte a coridorului international de transport care leaga vestul si centrul Europei cu Turcia via Romania si Bulgaria, urmeaza sa fie modernizati pina in 2005. Drumul leaga orasul Plovdiv, al doilea ca marime din Bulgaria, cu orasul Svilengrad, din sudul tarii. Un alt proiect, care prevede modernizarea legaturii dintre orasul Dupnita de punctul de frontiera Kulata, de la granita cu Grecia, va fi finalizat la sfirsitul anului 2001. ( L.C. ) Franta a inceput ancheta asupra Echelon Justitia franceza a deschis, la finele lunii mai, o ancheta preliminara asupra sistemului anglo-saxon de interceptare a comunicatiilor electronice "Echelon", investigatiile fiind atribuite Directiei de Supraveghere a Teritoriului (DST, serviciul de informatii al Frantei) sub conducerea procurorului Jean-Pierre Dintilhac. Creat in toiul razboiului rece de Statele Unite, Marea Britanie si Canada, Echelon a servit si poate continua sa serveasca la interceptarea mesajelor transmise prin fax, telefon, telex sau calculator, Washingtonul fiind acuzat de mai multi parlamentari si demnitari europeni ca a folosit Echelon in scopul spionajului economic. Investigatia, care ar putea provoca o disputa diplomatica intre Franta si Statele Unite, "nu va conduce neaparat la o actiune legala", a precizat un purtator de cuvint al procurorului Dintilhac. ( C.V. ) Rechinii americani se iau de pustoaice Citiva rechini au atacat si ranit doua tinere americance, in cadrul a doua incidente separate, petrecute in apele din dreptul plajei New Smyrna, de linga Daytona Beach, Florida, Statele Unite. Danielle Shidemantle, 19 ani, a fost muscata de picior de un rechin a carui lungime a fost apreciata la un metru. Fata a fost spitalizata doar pentru a fi cusuta si pansata. La doua ore dupa acest incident s-a produs unul mai grav, in care Amber Benningfield, 13 ani, a fost muscata de pulpa, rana deschisa provocindu-i pierderi serioase de singe. Expertii au apreciat ca nici unul dintre rechinii atacatori nu fac parte din specii care ataca oameni deliberat si ca fetele au fost muscate intimplator, fiind "confundate" cu prada obisnuita a rechinilor. ( T.S. ) Societatile sirbe ies de sub embargo Comisia Europeana a anuntat ieri, la Bruxelles, o prima lista cu 190 de societati sirbe care vor fi scutite de sanctiunile financiare impuse de Uniunea Europeana Iugoslaviei deoarece ele nu au legaturi cu regimul presedintelui iugoslav Slobodan Milosevici. Potrivit unui comunicat al executivului Uniunii Europene, aproximativ 300 de societati sirbe au cerut sa beneficieze de acest statut. O prima lista cu 190 de intreprinderi urmeaza sa fie completata cu alte 50, in cursul lunii iulie. Pot face cerere de scoatere de sub regimul sanctiunilor si alte intreprinderi, urmind ca ele sa faca dovada ca au tranzactii cu UE, (de pina la 100.000 de euro pe luna), si ca nu au interese in sectoarele sensibile, respectiv finante, energie, material militar, transport, petrochimie, siderurgie, domenii dominate de guvernul de la Belgrad. ( R.P. ) Bomba impotriva sefilor Un atentat cu bomba asupra primariei unui orasel din sud-vestul Chinei, comis de un functionar banuit de coruptie, s-a soldat cu moartea a sase persoane si ranirea altor sapte, transmite AFP. Deflagratia produsa pe 26 iunie a distrus cladirea primariei din localitatea Qilugu, din provincia Sichuan. In urma exploziei si-au pierdut viata primarul orasului, adjunctul sau, secretarul adjunct al Partidului Comunist Chinez (PCC) si alte trei persoane. Autorul atentatului, Yin Kaihua, un functionar in cadrul primariei responsabil cu cresterea viermilor de matase, nu a fost inca prins, dupa patru zile de la comiterea atacului. Yin, 50 de ani, banuit de responsabilii primariei de coruptie si deturnare de fonduri, a primit ordin, in ajunul atentatului, sa-i prezinte primarului evidenta contabila. Nemultumit de aceasta masura, Yin si-a luat o zi libera pentru a pregati bomba pe care a programat-o sa explodeze in timpul noptii, provocind moartea responsabililor primariei care dormeau in cladire. ( L.C. ) Obuchi se intoarce in parlamentul japonez Yuko Obuchi, fiica de 26 de ani a defunctului premier Keizo Obuchi, a provocat rumoare printre ziaristii si fotoreporterii aflati pe culoarele parlamentului nipon, care au imortalizat cu aparatele de fotografiat prima zi de munca a frumoasei japoneze. "Obuchi Sensei!", au soptit reporterii, utilizind termenul onorific acordat celor in virsta, dar si politicienilor sau membrilor elitei nipone. Tinara Obuchi, purtind un stralucitor taior alb, cu bratara ceasului atirnind lejer pe incheietura delicata a miinii, a calcat si la propriu, si la figurat pe urmele tatalui ei. "Faptul ca urc pe aceste scari imi aduce aminte de tatal meu", a spus Yuko la intrarea in sediul Camerei inferioare a parlamentului. In urma cu 37 de ani, Keizo Obuchi, care avea la acea vreme tot 26 de ani, a solicitat locul tatalui din parlament. Fostul premier nipon a murit in mai dupa ce, la inceputul lunii aprilie, a suferit un atac de inima fatal. ( L.C. ) 