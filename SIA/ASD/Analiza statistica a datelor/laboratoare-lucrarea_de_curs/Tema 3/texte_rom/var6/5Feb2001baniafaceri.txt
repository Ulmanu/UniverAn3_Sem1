 Piata casetelor video se sprijina pe Unchiul Oscar Explozia canalelor de televiziune si dependenta de telenovele, difuzate din belsug, au micsorat, aparent, nevoia oamenilor de a viziona casete video. Totusi, in Romania exista aproximativ trei milioane de aparate video. Adica 12 la suta din locuitori, potrivit statisticilor companiei specializate TransGlobal Media. O "infrastructura" relativ mare, pe care se poate aseza o piata a casetelor video. Pe de alta parte, marile companii de distributie de filme au impus un circuit modern si rapid, specific pietelor occidentale. Filmele noi fac turul salilor de cinema, intr-un timp limitat, apoi apar casete video la vinzare sau in centrele de inchiriere. Hologramele sugruma pirateria In timp, piata inchirierilor de casete video s-a conturat datorita nevoii oamenilor de a vedea acasa propriul "program TV". Conform ultimelor reglementari, filmele sint subtitrate, au simbolurile care arata cui ii este adresat filmul si, in urmatoarele luni, vor avea imprimata o holograma. "Practic este vorba despre o imagine in relief, cu serie, un timbru care certifica originalitatea produselor", a spus Doru Bortea, director executiv al companiei Media Pro Video. "Va fi probabil nevoie de un interval de citeva saptamini pina ce toata lumea se va pune la punct, dar, ulterior, centrele de inchiriere care vor oferi casete-pirat vor fi sever penalizate", a adaugat Bortea. Licentele se obtin de la marile case de filme Piata este dominata aproape autoritar de TransGlobal Media, care detine licenta pentru mai mult de o mie de titluri de film, pe care a obtinut-o de la marile companii de distributie 20th Century Fox, Warner Brothers, Columbia Tristar Picture, Paramount Picture, Universal si de la case de film independente. Media Pro Vision are licente de la Playboy Entertainment, Kushner Locke Company, Majestic Films, Canal Plus. TransGlobal Media lucreaza cu o peste 950 de centre de inchiriere si are o retea proprie de magazine specializate, Hollywood Music & Films. Media Pro Vision distribuie casete video pentru 400 de centre de inchiriere raspindite in toata tara, din care o cincime sint in Bucuresti. Ambele companii pastreaza secretul in jurul cifrei de afaceri sau al tirajelor. "Tirajele variaza in functie de titlu, dar in medie, un tiraj la un film care iese la inchiriere si la vinzare in acelasi timp este de 1.500-2.000 bucati", ne-a declarat Adina Chirila, director de marketing la TransGlobal Media. Romanii prefera filmele de actiune si comediile In topul preferintelor sint filmele de actiune, comediile, dramele psihologice, filmele de groaza si cele cu tenta sexy. "La un centru ca al nostru, deschis sapte zile pe saptamina, cu mare aflux de clienti, cererea este foarte diversa. Am observat ca in weekend oamenii prefera distractiile ieftine, comedii sau filme de actiune", ne-a spus George Dumitru, care lucreaza la centrul de inchiriere din Hollywood M&F, deschis in Mall. "Cererea este atit de diversa, vin oamenii si cauta filme de arta, altii vor filme europene sau clasice, ca Soimul Maltez sau Casablanca", a observat Dumitru. In cartiere oamenii prefera filme noi, comedii, filme de actiune, dar si sexy. "Este ceva cerere pentru filmele sexy, dar ele nu domina piata, cererea mare e pentru filme de actiune si comedii", a spus Adrian Gherasim. Multi clienti vor sa inchirieze filme de desene animate pentru copii, dar oferta nu e, in acest moment, foarte generoasa pentru ca nici una dintre casele de distributie nu are inca un contract cu Disney Corporation. Ronin, cel mai vizionat film al anului 2000 In clasamentul alcatuit pentru anul 2000 de cei de la TransGlobal Media, pe primul loc in preferintele clientilor centrelor de inchiriere s-a plasat Ronin, filmul de actiune cu Robert de Niro, a carui intriga se desfasoara in Paris, urmat de Matrix, cu Keanu Reeves, Mary cea cu vino'ncoa, Masca lui Zorro, Orasul ingerilor, Nume de cod Mercurry, Intilnire cu Joe Black, Ochi pentru ochi, Preanevinovatul, seria 007, multe dintre ele nominalizate sau chiar cistigatoare a numeroase premii Oscar. Intrat mai tirziu in circuitul inchirierilor, Titanic, superincarcatul cu premii Oscar, a spulberat orice concurenta la vinzari si se profileaza o cerere masiva si la inchirieri. In acest an, numai Transglobal Media va aduce lunar, in medie, 15-20 de filme noi. Centrele de inchiriere au dever in functie de vad Tendinta de a viziona in intimitate filme noi sustine insa si afaceri mici, dar profitabile. Andrei Gherasim, de exemplu, al carui centru de inchiriere este infiintat avind ca suport o asociatie familiala, inchiriaza zilnic in medie 30-40 de filme, cu 10.000-15.000 lei pe zi. El semneaza anual un contract cu cele doua companii care detin licentele, iar o caseta pe care are dreptul de inchiriere il costa intre 200.000 si 500.000 lei, in functie de film. In Bulevardul Metalurgiei, un centru cu vad are in medie o suta de clienti pe zi si, la acest dever, are un sistem de abonament, cu legitimatii pentru clienti, valabile 12 luni, care costa 25.000 lei. Tariful de inchiriere pe caseta este de 25.000 lei pe zi. In reteaua Hollywood M&F un abonament anual costa 60.000 lei, tariful pentru o caseta este 25.000 lei pe zi, dar firma are si o oferta "de weekend": trei casete pentru 48 de ore cu 100.000 lei. Deocamdata, desi ar exista cerere, singurul film romanesc pe care cinefilii il pot viziona pe caseta video este "Asfalt Tango", in regia lui Nae Caranfil. LIDIA MOISE Balon de oxigen la Brasov Tractorul si Roman, sustinute prin comenzi de stat Ministrul industriei si resurselor, Dan Ioan Popesc, a declarat ca va incerca sa sprijine uzinele brasovene Tractorul si Roman prin comenzi de tractoare in valoare de 300 de miliarde de lei pentru Ministerul Agriculturii, respectiv, prin contractarea a 1.000 de autocamioane pentru dotarea Jandarmeriei, a Pompierilor si a altor companii nationale. Dan Ioan Popescu a precizat ca mai exista posibilitatea ca Tractorul sa livreze buldozere si tractoare industriei miniere. De asemenea, el a adaugat ca in acest an va incepe un amplu program de construire a unor autostrazi in Romania, iar cererea de tractoare si autocamioane va creste. In legatura cu privatizarea celor doua societati, ministrul industriei a declarat ca exista citeva oferte dar "vom fi foarte atenti pentru ca sa nu se intimple ca la Otelu Rosu, caz care poate intra lejer in istoria documentelor de proasta privatizare. Important este sa asiguram locuri de munca, pentru ca nu intotdeauna privatizarea a insemnat si eficientizarea societatii". NICOLETA BURTAN Despagubiri pentru conservele din U.E. Agentii economici care au importat legal conserve din carne de vita din tarile Uniunii Europene, conserve care au fost confiscate pentru preintimpinarea aparitiei bolii vacii nebune, vor fi despagubiti. Afirmatia a fost facuta simbata, la Suceava, de catre directorul Agentiei Nationale Sanitar-Veterinare (ANSV), Dragos Corlateanu. "Am intocmit un raport, iar marti va ajunge pe masa guvernului, care va stabili ce se intimpla cu aceste conserve. Este normal ca acele conserve ce provin din zone contaminate sa fie confiscate, iar firmele importatoare sa fie despagubite de catre stat", a declarat Corlateanu. TIBERIU AVRAM In luna ianuarie, Preturile au crescut mai mult decit cursul de schimb Specialistii estimeaza ca deprecierea monedei nationale din luna ianuarie (2,26%) s-ar putea corobora cu o inflatie de 2,5-3%. De aici rezulta ca in prima luna a anului 2001 preturile au crescut mai mult decit cursul. Analistii atrag atentia ca situatia actuala este favorabila importurilor, si nu exporturilor, si considera ca rolul pe care il detine pretul constant al energiei in sustinerea exporturilor ar trebui sa fie preluat de reforma structurala. Pina cind acest lucru se va si intimpla, putem consemna doar ca, la nivelul lunii ianuarie, cererea de valuta a clientilor bancilor a depasit oferta cu 50 milioane dolari, deficit care lasa sa se vada ca in afara puterii de cumparare limitate nu exista alti inhibitori ai importurilor. Pentru luna februarie, specialistii previzioneaza o depreciere a leului similara cu cea din ianuarie, care sa conduca la un curs de 27.050-27.150 lei/dolar. Desi nu se cunosc inca toate datele care sa permita o imagine suficient de clara asupra politicii economice abordate, reperele existente semnaleaza ca politicile salariala, fiscala si monetara tintesc in acelasi punct, facind din reducerea inflatiei principala miza a anului 2001. Obstacolele realizarii acestui obiectiv s-ar putea numi salarii necorelate cu productivitatea, deficit bugetar inflationist si arierate. Ce influenta are deprecierea, in continuare lenta, a leului? Face ca plasamentele in lei sa fie preferate celor in valuta, permitind statului sa se imprumute fluent si la dobinzi acceptabile. IONUT BALAN Evolutia comparata a cursului si inflatiei: ianuarie 2000 - ianuarie 2001 Perioada Rata de schimb Dinamica Inflatie ian. 2000 18.465 1,15 4,3 feb. 2000 18.892 2,31 2,2 mar. 2000 19.480 3,11 1,8 apr. 2000 20.076 3,06 4,8 mai 2000 20.697 3,09 1,8 iunie 2000 21.358 3,19 2,8 iulie 2000 21.890 2,49 4,3 aug. 2000 22.973 4,95 1,8 sep. 2000 24.169 5,21 2,8 oct. 2000 24.850 2,82 2,8 nov. 2000 25.364 2,07 2,8 dec. 2000 25.926 2,21 2,5 ian. 2001 26.513 2,26 2,5-3 (estimare) Modul de privatizare a IAS-urilor va fi modificat Ministerul Agriculturii, Alimentatiei si Padurilor lucreaza in prezent la un proiect de act normativ de modificare a Ordonantei de Urgenta privind privatizarea fostelor IAS-uri, a declarat ministrul de resort, Ilie Sirbu. "Noi vom continua privatizarea, dar vom schimba modul in care s-au facut privatizarile pina acum. Trebuie sa facem precizari care sa nu duca la abandonarea acestor societati dupa cumparare sau la transformarea lor in depozite de whisky", a sustinut Sirbu. Anul trecut s-au privatizat mai putin de un sfert din cele 737 de foste IAS-uri aflate in portofoliul Agentiei Domeniilor Statului. "Suprafata de teren concesionata in anul 2000 de catre ADS a fost de 253.000 de hectare", potrivit oficialilor ADS. Din suma totala de 1663 de miliarde de lei reprezentind redevente in urma concesionarii terenurilor fostelor IAS-uri in 2000 si 2001, Ministerul Agriculturii a incasat doar 40 de miliarde de lei. NICOLETA BURTAN 