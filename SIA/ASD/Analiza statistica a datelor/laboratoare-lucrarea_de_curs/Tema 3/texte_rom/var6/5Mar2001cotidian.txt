 La 24 de ani de la tragicul cutremur, 4 martie zgiltiie din nou Seismul de ieri a avut o intensitate in epicentru de 5 grade pe scara Mercalli Un cutremur de magnitudine 5,2 grade pe scara Richter a avut loc ieri la 24 de ani de la devastatorul seism care a zguduit Romania in anul 1977. Miscarea seismica s-a produs la ora 17.39 si a avut intensitatea in epicentru de 5 grade pe scara Mercalli. Adincimea la care s-a produs cutremurul este de 140 de kilometri, a informat Statia de Seismologie "Vrincioaia" din judetul Vrancea. In Bucuresti, cutremurul a avut o intensitate de 4 grade pe scara Mercalli. Nu s-au inregistrat pagube, iar specialistii apreciaza ca nu vor fi replici. Seismul de ieri se inscrie in categoria cutremurelor de magnitudine medie. Corespondenta de la Gabriel Basarabescu Desi organizatorii au incercat sa-l faca relaxat si atractiv, San Remo 2001 a trecut neobservat Celebrul, de odinioara, Festival de muzica de la San Remo si-a incheiat, simbata, cea de-a 51-a editie intr-o nota inedita care l-a scos din apatia anilor precedenti. S-a incercat o schimbare de mentalitate in desfasurarea festivalului care ajunsese in ultimii ani ca un fel de «cintare a Romaniei». Organizatorii au incercat sa-l faca mai relaxat, dar, probabil din acest motiv, festivalul a fost incarcat de gafe. Din cauza unei alegeri neinspirate a echipei de prezentatori, formata din Raffaella Carra si doi comici cu gust indoielnic, s-a ajuns la tensiuni care au scazut dramatic audienta festivalului. Nici prezenta frumoasei Megan Gale (fotomodel australian) nu a reusit sa estompeze sincopele din desfasurarea festivalului. Ce i-a deranjat cel mai mult pe organizatori a fost ca Megan Gale a mincat intruna cind credea ca nu este observata. "Megan zimbeste si maninca pe banii nostri. In rest, nu face nimic, nimic artistic pentru show-ul propriu-zis", se comenta in culise. Chiar si aducerea lui Eminem ca "bomba" a festivalului a fost un semiesec, deoarece controversatul cistigator al premiilor Grammy s-a comportat bizar. A refuzat orice dialog, pina si cu organizatorii, a stat tot timpul inconjurat de bodyguarzi, iar pe scena, la un minim ramas bun rostit de Raffaella Carra, a preferat sa faca ochii mari si sa fuga de pe scena. Si Banderas s-a plasat pe aceeasi linie. Dupa ce, la repetitie, a cintat excelent doua piese de mare respiratie, pe scena a improvizat la pian un fel de cintecel romantic si asta a fost tot. In fine, a venit si ziua decernarii premiilor care n-au stirnit nici o contestatie. Cistigatoarea editiei de anul acesta a fost desemnata Eliza, o tinara de 23 de ani. Revenita recent in Italia, Eliza s-a lansat, de fapt, in Europa si chiar America, cu un album in engleza, in care cinta o muzica occidentala cu influente etno-balcanice. Zucchero, compozitorul piesei cistigatoare, a realizat o performanta unica in istoria festivalului, el fiind autorul pieselor clasate pe locurile 1 si 2. Sa mai spunem ca premiul doi a fost atribuit interpretei Giorgio, si cu asta s-a pus punct Festivalului San Remo 2001. (Sponsorizarea acestei transmisii a fost asigurata de OLTCHIM) Soprana Roxana Briban - triumf in Franta Avalanse de aplauze saluta in teatrele franceze triumful sopranei Roxana Briban in opera "La Traviata", cu ocazia comemorarii Anului Verdi. In virsta de 30 de ani, Roxana a studiat vioara de la 6 ani, a cintat in peste 300 de concerte, in tara si strainatate, ca solista a Corului de copii a Radiodifuziunii si a absolvit anul trecut Conservatorul din Bucuresti. Laureata a Premiului Special la Concursul International de Canto "Hariclea Darcl?e", Roxana Briban este solista a Operei Nationale Romane. Succesul primelor sale reprezentatii pe tarim francez i-a adus propunerea pentru rolul Elisabetha de Valois din opera "Don Carlos", in acelasi context comemorativ. OTILIA MIHAILOV Azi, de la ora 20.00, Cristi Tabara reintra in grila PRO TV Prima editie a emisiunii "De la om la om" (PRO TV), a carei gazda este Cristian Tabara, va fi difuzata astazi, imediat dupa "Stiri". Invitatii din aceasta seara sint Sergiu Toader, director al Departamentului de stiri PRO TV, Alfred Bulai, sociolog, Olimpiu Gheorghiu, jurnalist la APTN, si Antoaneta Tanasescu, membru CNA, iar subiectul care urmeaza a fi dezbatut este legat de violenta in Romania. Fenomenul va fi studiat in toate formele lui, de la violenta in familie si violenta pe strada, pina la violenta reflectata in ziare si mai ales in timpul jurnalelor de stiri: "Am ales acest subiect pentru ca ne framinta pe noi toti, inclusiv pe membrii CNA, si cred ca merita sa discutam despre asta", a declarat Cristi. In cea de a doua parte a emisiunii vor fi prezentate trei cazuri ale unor oameni care au reusit sa iasa la "liman" din situatii-limita.(S.E.) Expozitie cu un singur tablou V-ati gindit vreodata cum puteti explica artistic si neconventional 659 de ore? Iar ideea pusa in practica sa se desfasoare sub sloganul restrictiv: "Vede cine vrea, intelege cine poate?"... Ca sa n-o mai lungim, vernisajul inedit de pictura al Mirelei Traistaru, de la World Trade Center, de vineri seara, se cheama "659 de ore". De ce? "Aceasta este suma de ore pe care am petrecut-o anul trecut in Italia si Egipt, tari pe care le-am vizitat pentru prima oara si care m-au vrajit si inspirat", spune artista. Avind strinse legaturi si cu lumea teatrului - Mirela e si scenografa - la vernisaj au fost prezente multe nume cunoscute din lumea Thaliei: Bebe Cotimanis, Medeea Marinescu, Radu Gheorghe, Felix Alexa, Tania Popa, Florin Piersic jr., Monica Davidescu, Cristina Deleanu, Eugen Cristea s.a. Dar sufletul acestei manifestari artistice a fost regizoarea si scriitoarea Chris Simion, care a transformat totul intr-un happening. Invitatii, convocati la ora 20.00, au avut numeroase surprize chiar de la inceput. In loc de tablouri, au fost intimpinati de un film, care o prezenta pe Mirela pictind. Lucrarile, nicaieri. Apoi, timp de 20 de minute, a fost un veritabil show de teatru, poezie, lumina si muzica. Monica Davidescu - maestra de ceremonie - a fost si cea care, pe un text original al lui Chris Simion, a invitat asistenta sa fie martora unui act artistic din care lipsesc discursul unui critic, banalitatea, monotonia si prejudecatile. "Si atunci, unde sint tablourile, totusi?", s-au intrebat multi. Misterul s-a dezvaluit cind a cazut pinza pe care se proiectase filmul; o pictura de 4 metri inaltime si 5,60 metri latime, compusa din 16 panouri de 1m/1,40 m. Viata clocotitoare, Luna, Soare, mult galben, faraoni, suvoaie de culori vii. "Asta-i jurnalul meu de calatorie, cele 659 de ore fiind reprezentate de acest tablou. Nu-mi amintesc nici cit au costat vopselele, nici in cit timp le-am adunat, dar sper c-a meritat". "Mi-ar placea sa-l cumpar", a spus Bebe Cotimanis - desi ne-ndoim ca a gasit "Pretul corect" - "dar, nu-mi incape in casa". Apoi, a urmat cocktail-ul, ca o urmare a calatoriei in jurul lumii. Chelnerii au servit sampanie si dulciuri in ritmuri sud-americane, dansind si antrenindu-i in joc si pe cei mai posaci participanti. A fost o serbare si o reusita a tinerei artiste, care are multe de spus, venind din urma, in forta. CLAUDIA DABOVEANU Mihaela si Steaua norocoasa de la Kremlin Nu se stie la sugestia cui, PRO TV-ul i-a daruit presedintelui, de ziua sa, un interviu, de o umilinta desantata, luat in genunchi. Un interviu in fata caruia toate stelele palesc. Realizatoarea interviului a fost Mihaela Radulescu, care a dat-o in bara in loc sa o stringa in brate. Chiar de la inceput, ea a spus avind ochi galesi si umezi, ca multa lume ar dori sa il cunoasca pe Ion Iliescu "asa, pe viu". Interviul, din care a fost prezentat un fragment si in jurnalul de stiri, a dorit sa ni-l prezinte pe "barbatul" Iliescu, romanticul. Usor stingherit si imbujorat ca o fata mare, presedintele a povestit cum s-a indragostit la cinci ani de o colega de la gradinita, pe care o conducea acasa, si mai apoi de o profesoara de muzica. "Apoi, am intilnit-o pe sotia mea". Mihaela Radulescu, care nu a inteles ca talentul nu ti-l da Dumnezeu prin siliconare, a oprit intrebarile "iscoditoare" aici, desi abia acum urma partea interesanta. Plimbarile prin Moscova, cu Nina la brat, intilnirile de linga mumia lui Lenin, fericirea de a fi indragostit si de a studia in Uniunea Sovietica, sub semnul stelei rosii de la Kremlin. Ancorat in realitate, Ion Iliescu a iubit cu patima sub comunism, desi gindul ii era la social-democratie. Stirea despre ziua presedintelui a fost salvata, in final, de un copil de scoala primara venit in vizita la Cotroceni: "Da, il iubesc pe domnul Iliescu. Sa fie presedinte inca 8 ani. Am venit aici cu clasa. Am fost la Antipa, iar de aici mergem la circ", a tras pustiul concluzia. FLORIAN BICHIR Seism la Antena 1 si Jurnalul de Cluj Decizia noii conduceri a Antenei 1 de a numi la studioul teritorial din Cluj pe Lucian Danciu director in locul lui Cosmin Gusa (secretar general al PDSR si fost presedinte al companiei "Jurnalul" si fost director executiv al studioului local Antena1), a provocat reactii vehemente ale vechii conduceri, care si-a inaintat demisia in bloc. Au renuntat la functii in sedinta furtunoasa de vineri, Tiberiu Rostas, director, Mircea Tatar, director editorial si Sergiu Constantinescu, director de publicitate. Lucian Danciu a lucrat in presa din 1995 la postul local NCN, dupa ce a renuntat la Directia Vamala. Vechea echipa spune ca nu a fost consultata, si ca rezultatele financiare bune nu justifica reorganizarea dotita de centru, actinea fiind pusa pe seama unor razbinari personale ale conducerii din Bucuresti pe apropiatii lui Cosmin Gusa. Lucian Danciu respinge acuzatiile colegilor sai, sustinind ca numirea sa a avut la baza un concurs de proiecte. Tensiunea de la Cluj este maxima datorita zvonului ca si editia de Cluj a Jurnalului National s-ar putea suspenda, lucru dezmintit de proaspatul director, Lucian Danciu, care sustine ca nu va face modificari semnificative in structura de programe. MIHAI BACALU Ca sa poata candida la postul de secretar general al MApN, Generalul Degeratu a trecut in rezerva Generalul de armata Constantin Degeratu, secretarul general al MApN, a solicitat recent trecerea in rezerva. Cererea i-a fost aprobata de presedintele tarii, la 1 martie, in baza Articolului 85 din Legea privind statutul cadrelor militare. Potrivit acestei legi, ofiterii pot fi trecuti in rezerva in urma reorganizarii unor unitati si a reducerii unor functii din statele de organizare si nu sint posibilitati pentru a fi incadrati in alte functii sau unitati. Gen. Degeratu a trecut in rezerva in baza ordonantei care prevede si acordarea de plati compensatorii. Surse din MApN sustin insa ca scopul nu a fost acela de a parasi armata, ci de a a intruni conditiile pentru a candida pentru postul pe care l-a ocupat pina de curind, si anume acela de secretar general, care va fi scos la concurs pe 9 martie. In urma cu ceva timp, ministrul apararii, Ioan Mircea Pascu, a anuntat ca secretar general al MApN va fi gen. (r) Nicolae Schiopu. Pentru ca functia este una civila, gen. Degeratu se poate inscrie acum la concurs si are toate sansele sa-l ia, desi favoritul ministrului este gen. Schiopu.(A.G.) Un oltean si-a dat foc la politie In virsta de 51 ani, Aurel Padeanu, din Craiova, se zbate acum intre viata si moarte pe patul Spitalului Judetean Dolj. El a fost adus simbata dimineata cu arsuri de gradul III si IV pe fata si mina stinga. Padeanu s-a certat cu cei doi copii ai sai si, pentru ca acestia nu erau de acord sa vinda apartamentul, luindu-l chiar la bataie, s-a stropit cu benzina si a iesit din casa amenintindu-i. In jurul orei 22.00, el a intrat in sediul sectiei de politie din cartierul Craiovita Noua, cerindu-le unor politisti tigari si bani. La ora 24.00, sub privirile politistilor, Padeanu a scos din buzunar o bricheta si si-a dat foc, transformindu-se intr-o torta vie. Cei prezenti au reusit sa stinga flacarile si l-au dus pe sinucigas la spital. Din primele investigatii rezulta faptul ca Padeanu a mai incercat de trei ori sa se autoincendieze.(I.S.) Elvetienii revolutioneaza sistemul de urgenta medicala In cadrul cooperarii cu Romania, Elvetia a intervenit in scopul imbunatatirii asistentei medicale de urgenta cu un ajutor nerambursabil de 9,5 milioane de franci elvetieni. Acest program de colaborare, numit Remssy, a avut drept obiectiv crearea, cu ajutorul firmei Corporate Dynamics SA, de sisteme regionale de urgenta in sase judete: Cluj, Constanta, Dolj, Iasi, Mures, Timis. In prezenta secretarului de stat in Ministerul Sanatatii: Cezar Macarie, si a ambasadorului Elvetiei la Bucuresti, dl Jean-Claude Joseph, proiectul a fost prezentat presei la Casa Elvetiana din Bucuresti. Dr. Adrian Barbu, directorul companiei elvetiene Corporate Dynamics, si Andrei Serbanescu, directorul biroului din Bucuresti, au explicat ca Remssy "este un program care are misiunea sa protejeze pacientul impotriva oricarei incercari de aventura intr-un domeniu in care sint puse in joc viata si moartea."(D.V.) Topirea zapezilor a provocat inundatii in nord-vestul tarii S-a pornit viitura! Comisia Centrala de Aparare impotriva Inundatiilor (CCAI) a anuntat ieri ca, din cauza cresterii nivelurilor riurilor Tisa si Iza, in nordul si vestul tarii s-au produs inundatii. Meteorologii avertizeaza ca debitele apelor riurilor vor continua sa creasca in urmatoarele 24 de ore, ca urmare a temperaturilor ridicate. Vremea va fi deosebit de calda, cu valori cuprinse intre 10 si 20 de grade Celsius, ceea ce va conduce la topirea masiva a zapezii cazute saptamina trecuta. Cu toate acestea, Lucia Ceuca, purtatorul de cuvint al Ministerului Apelor si Protectiei Mediului, a declarat ca "inundatiile vor fi de scurta durata. Din cauza deficitul de apa la nivel national, nu se vor produce pagube mari. Apa va fi imediat absorbita de pamint, pe fondul secetei prelungite de pina acum". Conform CCAI, ieri dimineata, la ora 6.00, nivelurile apelor in sectoarele mijlocii ale cursurilor de apa din nord-vestul tarii depasisera cotele de pericol, provocind inundatii. In acelasi timp, Compania Nationala Apele Romane a anuntat ca, in perioada urmatoare, topirea zapezilor si ploile care vor cadea vor duce la depasirea cu 20 pina la 50 de centimetri a cotelor de aparare de pe riurile Lapus, Viseu, Iza, Tur, Somesul Mare, Somesul Mic, Somes, Crasna, Barcau, Crisuri si Aries. ROBERTA VORNICU Inundatii in zona de munte a Sucevei Topirea brusca a zapezii si ploile cazute in ultimele zile au dus la cresterea debitelor cursurilor de apa din zona de munte a Sucevei. Revarsarea riului Dorna a izolat 20 de gospodarii din Dorna -Candreni, iar una a fost inundata, bunurile fiind evacuate cu ajutorul politei si jandarmilor. Tot aici au fost inundate doua gatere. In localitatea Argestru, o gospodarie a fost inudata, iar pe riul Bistrita s-a format, prin acumularea gheturilor, un pod de patru-cinci kilometri lungime si 40 de centimetri grosime care a fost dinamitat ieri de specialistii de la protectia civila. Nu s-au inregistrat victime, iar valoare pagubelor nu a fost inca estimata. TIBERIU AVRAM Maramuresul, sub teroarea inundatiilor In urma inundatiilor, la sediul Prefecturii Maramures, ieri s-a intrunit Comisia Judeteana impotriva Dezastrelor. Primarii din localitatile afectate au facut planuri pentru evacuarea populatiei si a animalelor, s-au luat masuri de aprovizionare cu apa minerala si alimente pentru gospodariile izolate. S-au luat masuri si pentru deblocarea drumurilor. In Baia Mare, 11 gospodarii, 14 anexe gospodaresti si doua strazi au fost inundate. DJ 183 Baia-Mare - Izvoare este partial blocat din cauza alunecarii unui versant si se circula pe jumatate de fir. In Baia-Sprie, DN18 este blocat pe o portiune de 400 m in dreptul minei Baia-Sprie. In localitatile Giulesti, Berbesti, Feresti, Vadu zeci de gospodarii au fost inundate. (A.R.) Case inundate la Cluj In judetul Cluj, cotele de inundatie ale riului Somes au fost depasite in apropierea localitatilor Caseiu, Ciucea si Valea Draganului cu 12 centimetri. Directorul Apelor Romane Somes-Tisa, Ioan Rosu, a declarat ca in comuna Sacuieu riul care trece prin localitate s-a revarsat si a inundat 12 case si terenurile agricole. De asemenea, drumul judetean 108 C a fost inundat circulatia derulindu-se cu dificultate. MIHAI SOICA Cartierul inundat Apa le-a luat locuitorilor din cartierul Ferneziu, din Baia-Mare, tot ce aveau in beciuri, pivnite sau in curti. Cu lopeti si maturi, oamenii incearca sa inlature apa din preajma caselor si din interiorul acestora. Ei isi construiesc baraje improvizate la porti si la intrarea in case. "Apa a intrat peste noi" Familia lui Arpad Stentel, din Ferneziu, locuieste in casa cu numarul 69. "Am vrut sa ies din casa, dar mi-am dat seama ca apa a intrat peste noi. Abia am putut deschide usa", spune sotia lui Arpad. Ioan Ilcu, de pe strada 8 Martie, este unul dintre cei mai afectati de inundatie. Gradina este acoperita de ape in proportie de 90%. Beciul este plin de apa. "Am vrut sa intru si sa-mi salvez sacii cu faina si cu cartofi. Nu am putut pentru ca apa imi ajunge pina la git. Noroc ca a venit o vecina si m-a anuntat. Am reusit sa-mi scot una dintre masini afara din garaj. Cealalta a ramas ingropata acolo", ne-a declarat Ioan Ilcu. In perimetrul cartierului Ferneziu, calea ferata pe care se face transportul minereului dintre SC Romplumb si Uzina de minereu neferos nu mai este functionala. Apa a adus aici butuci, pamint si resturi industriale facind-o impracticabila. ADRIAN RUSU [27][pl.dll?rid=expresro] 