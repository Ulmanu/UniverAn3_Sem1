 Irina Loghin se plinge ca "folclorul romanesc a ajuns de badjocura", desi toata viata a cintat melodii fara perdea Porno-cintareata ajunsa deputat PRM In timpul audierii noului ministru al culturii, Razvan Theodorescu, deputatul PRM Irina Loghin s-a lansat intr-o adevarata pledoarie impotriva folclorului de prost gust. Considerindu-se singura aparatoare a muzicii populare, ea a apreciat ca " folclorul romanesc a ajuns de badjocura", precizind ca exista casete care au " un continut rusinos". "As dori ca acest folclor sa pastreze asa cum a fost inainte", afirma acum o saptamina Irina Loghin. Cei mai tineri or fi luat de bune afirmatiile proaspetei deputate PRM, dar probabil ca, macar o parte dintre iubitorii genului popular, trecuti de 30 de ani, au avut suficiente motive sa rida la auzul pledoariei sustinute de Irina in Comisia de cultura a Camerei Deputatilor. Asta fiindca, pe vremea lui Ceausescu, Irinei i se "dusese buhul" printre iubitorii muzicii populare despre predilectia sa pentru melodii "fara perdea". Cintece cu versuri vulgare sau care dadeau "de inteles", lansate cu nesat la petreceri banoase, acolo unde puteau sa curga in voie dedicatii scumpe si aplauze de consolat valoarea. Ba, unii mai in floarea virstei vorbesc si despre presupuse betii ale Irinei, care ar fi incitat-o uneori sa cinte chiar la bustul gol pe la nunti si botezuri. Acestea, spun gurile rele, ar fi fost si motivele pentru care regimul Ceausescu a interzis-o in ultima vreme de pe piata pe solista noastra. Multumita cititorilor nostri am reusit sa intram in posesia unor inregistrari "cu cintec" ale Irinei Loghin pe care partial vi le redam in continuare. Nu neaga nimeni dreptul doamnei deputat PRM de a se zbate pentru un folclor mai curat. Consideram insa ca nu ea este cea mai potrivita persoana pentru un astfel de demers, avind in vedere antecedentele sale folclorice. Nu de alta, dar, zau, chiar ne vine greu sa credem ca Irina Loghin este intr-adevar sincera in apelurile sale catre decenta lansate prin salile parlamentului. Va veti da cu usurinta seama de asta, citind spicuirile urmatoare. "Toata vara te-ai distrat C-o pustoaica de la strand Sa-i pui mina pe picior Trebuia sa-i dai un pol Pentr-o mica sarutare Ii dadusi vreo cinci sutare" "Bun e laptele de oaie, noaptea Toate venele se-nmoaie, noaptea Numai una se-ntareste, noaptea Care place la neveste, noaptea" Una dintre melodiile-vedeta la astfel de petreceri este "Tanta". O femeie careia ii intra barbatu' in puscarie pe nedrept si care isi umple timpul cum poate. Doamna folclorului se opreste din cintat dupa ce o face pe Tanta " vagaboanda" si explica celor prezenti la nunta:" Sa vedeti ce l-a asteptat Tanta ( sa iasa din puscarie), ca de cuminte ce-a fost, a scapat in echipa de fotbal": "Tanto esti o bagaboanda Ai umblat in lumea toata Din Arges la Severin Te-ai iubit si cu Dobrin, Tantooooo Tanto, Dobrin te fenteaza Pina golu' isi marcheaza Si te da afar' din casa Cum suteaza mingea-n plasa Tanto tot tu esti de vina Pe Dudu l-ai dus de mina Nu mai da nu capu-n minge Sare si n-o mai atinge Tanto-al dracu' e tiganu' Ai fugit cu Raducanu Tanto pe unde l-ai dus C-a luat goluri multe-n plus" Dupa ce isi mai trage sufletul "oleaca", Irina Loghin trece la alte subiecte picante si le spune barbatilor prezenti, scurt si cuprinzator: "Sam sam sam sam sam samurai Sa dai bani ca sa mai ai" Si probabil ca nimeni n-a dat bani ca mai departe se vaita: "Foaie verde si-o aluna, mai, mai Zice lumea ca nu-s buna, mai, mai Cum dracu' sa mai fiu buna Ca-s iubita la o luna Nici atunci cu voie buna" Cintecele in care Irina Loghin promoveaza o imagine clasica a femeii romane, curg "girla": "Fir-ar lume-afurisita Ca zice ca nu-s cinstita Dar eu nu ma stiu patata Numai cu sefu' o data S-o data c-un presedinte Ca sa-mi puna zile multe Si cu nea Ilie-n vie Cu altii nu se mai stie". Cit despre barbatii despre care cinta Irina Loghin ce sa mai vorbim. Pe linga soferi la "imeseu" si golani, toti sufera de virilitate in exces: "Intr-o seara pe racoare Te-ntilnii c-o fata mare Si simteai ca-ti vine-n vene 70 de cai putere" Mai spre batrinete insa, virilitatea scade: "Aoleo ce-al dracu' esti Cind se-nmoaie sculele Ti se-nmoaie sculele Si tu neica n-ai cu ceeee" Iata dovezi mai mult decit suficiente pentru ca doamna deputat sa se interzica singura pe piata. Nu de alta, dar a facut "folclorul romanesc de badjocura", iar melodiile sale si nu altele au "continut rusinos". LAURA LICA Valeriu Stoica gaseste circumstante atenuante pentru suspendarea ordonantelor Isarescu Cabinetul Nastase vrea sa demonstreze ca s-a apucat serios de treaba imediat dupa ce s-a instalat: parlamentarii nu au fost lasati in motaiala obisnuita a vacantelor de iarna si, in plus, au si "materia de studiu" gata pusa pe pupitre. Parlamentul va avea de analizat cele 18 ordonante de urgenta suspendate de cabinetul Nastase in chiar prima sedinta tinuta la Palatul Victoria. Despre prima masura a guvernului Nastase am incercat sa stam de vorba cu Valeriu Stoica, Decebal Traian Remes si Mircea Ciumara - in calitate de fosti ministri de stat ai precedentului executiv. Pe Decebal Traian Remes nu l-am putut gasi la telefon. Cu Mircea Ciumara, si el fost ministru al finantelor si sef al defunctului Consiliu Economic al Guvernului, "discutia" a decurs mai rapid, din simplul motiv ca reprezentantul crestin-democratilor nu mai este interesat de soarta tarii. Cel putin asa rezulta din declaratia pe care ne-a acordat-o ieri, dupa doua zile de insistenta. "Abia m-am intors de la munte. Acum sint la Academie. N-am citit ziarele, ca nu mai am pentru ce, nu mai sint personalitate publica...". Singura declaratie coerenta a fost a lui Valeriu Stoica. "Nu este de bun augur faptul ca actualul guvern si-a inceput activitatea tot cu o ordonanta de urgenta care, este drept, se refera tot la alte ordonanta de urgenta - ceea ce poate constitui un argument de circumstanta atenuanta. Unul dintre punctele programului de guvernare a PDSR se refera la restabilirea autoritatii parlamentului si, intre altele, la reducerea numarului de ordonante de urgenta. Dar noul guvern tot cu ordonante de urgenta a inceput. Pentru prevederile de ordin bugetar ar putea exista o justificare, pentru celelalte insa, nu. De exemplu, nu este acceptabila modificarea, prin ordonanta de urgenta, a structurii institutionale a privatizarilor. Aceasta trebuie discutata in parlament". Dupa acest prim pas al PDSR, unele surse sustin ca noul guvern ar putea decide si modificarea altor ordonante date de fostele guvernari. CRISTINA SOFRONIE Pentru organizarea congresului, Taranistii scot din pusculita partidului o jumatate de miliard de lei Biroul Interimar de Conducere al PNTCD a decis prelungirea termenului de depunere a candidaturilor pentru ca, desi ieri era ultima zi in care doritorii de functii inalte in partid se puteau inscrie pentru a fi alesi la congres, nu fusese depusa nici o candidatura pentru presedintia partidului. Nici organizatiile judetene nu comunicasera pina ieri listele complete ale delegatilor. Astfel, s-a decis ca termenul limita pina la care candidatii se pot inscrie sa fie prelungit pina astazi pentru functiile de presedinte al partidului, de secretar general si de prim-vicepresedinte, iar pina pe data de 8 ianuarie sa fie transmise listele cu delegati. Pina la aceasta ora, au declarat ca vor candida "cu siguranta" pentru sefia PNTCD Constantin Dudu Ionescu si Ioan Muresan. Cit priveste controversata candidatura a lui Andrei Marga, Dudu Ionescu a declarat ca daca Marga va dori sa intre in competitia pentru presedintia partidului, "se poate imagina o solutie tranzitorie pentru aceasta situatie", avind in vedere ca Marga nu indeplineste conditiile de vechime impuse de actualul statut taranist. In cazul in care Marga nu-si va depune candidatura, Vasile Lupu a declarat ca isi va depune el candidatura. Tot ieri, Radu Sirbu si-a depus candidatura pentru functia de vicepresedinte al partidului, functie pe care a detinut-o si in perioada in care Ion Diaconescu era presedintele PNTCD. Cind se uita in oglinda, Dorin Marian vede un tap ispasitor Unul dintre cei care nu numai ca nu vor candida pentru vreo functie in partid, dar nu va participa nici macar la congres este Dorin Marian. Cu citeva saptamini in urma, filiala Cluj, cea din care face parte fostul director tehnic al campaniei CDR, a anuntat ca nici nu se pune problema sa-l propuna pe Dorin Marian pentru vreo functie sau ca delegat la congres, ba chiar se aratau hotariti sa-l traga la raspundere pentru esecul din campanie. Dorin Marian ne-a declarat ca el a fost cel care a refuzat sa participe la reuniune: "Ma voi duce doar daca ma invita sa prezint un raport cu privire la campanie. Cineva trebuia sa fie tapul ispasitor si daca nu l-au gasit pe altul mai bun, m-au gasit pe mine". Un alt "persecutat" este fostul prim-vicepresedinte taranist Ioan Muresan, care ne-a declarat ca nu va mai candida la presedintia partidului. "Sint suparat, nu mai vreau sa fac nimic". Cu toate acestea, Muresan s-a prezentat ieri la sediul central al partidului, unde a discutat cu principalul sau sustinator, ex-liderul Ion Diaconescu. De asemenea, fostul prim-vicepresedinte s-a intilnit si cu conducerea interimara a partidului. Dudu Ionescu a pus la lucru "guvernul-fantoma" Referitor la schimbarea actualei denumiri a partidului, liderul interimar taranist, Constantin Dudu Ionescu, a declarat ca fiecare comitet judetean a fost rugat sa prezinte pozitia respectivei organizatii fata de aceasta masura, decizia urmind a fi luata de viitoarea conducere a PNTCD. Dudu Ionescu a mai adaugat ca partea financiara a organizarii congresului se ridica la peste o jumatate de miliard de lei, cheltuielile urmind a fi suportate din fondurile partidului. Anterior acestei decizii, mai existase o propunere ca participantii la Congres sa-si plateasca doar cazarea "nicidecum n-a fost vorba de o taxa de participare la congres", aceasta propunere fiind insa respinsa. Si pentru ca au promis ca vor monitoriza activitatea actualului guvern, fostii ministri si secretari de stat au primit deja prima sarcina de la conducere interimara taranista: sa prezinte un document scris in care sa-si exprime parerea fata de primele masuri ale guvernului Nastase, in speta anularea unor hotariri guvernamentale luate de fostul cabinet de coalitie. MIHAELA CONSTANTINESCU Catalin Harnagea a demisionat din fruntea SIE Pina la numirea noului director, Serviciul de Informatii Externe este condus de generalul Rotaru Directorul Serviciului de Informatii Externe, Catalin Harnagea, i-a inminat lui Ion Iliescu demisia sa din aceasta functie in cadrul unei intilniri de taina cu actualul sef al statului. Respectiva intrevedere a avut loc, conform unor surse din serviciile secrete, pe 30 decembrie - la doua zile dupa prima sedinta a CSAT de dupa alegeri, care s-a desfasurat in lipsa sefilor SRI si SIE. La intrevederea cu Ion Iliescu a participat si directorul SRI, Costin Georgescu, care insa nu a urmat exemplul colegului sau de la SIE. Harnagea nu si-a motivat demisia, desi unele voci spun ca aceasta a fost ceruta de catre actualul presedinte, Ion Iliescu. Dupa ce s-a despartit de SIE, Catalin Harnagea a plecat sa-si petreaca Sarbatorile. Pina la numirea unui nou director, destinele SIE sint conduse de catre actualul prim-adjunct, Gheorghe Rotaru, care a primit recent inca o stea pe epoletii de general. TEODORA GEORGESCU CRISTIAN OPREA Ortacii asteapta ca Iliescu sa-si tina promisiunea Constantin Cretan, consilier judetean PRM, cere eliberarea lui Cozma Eliberarea din inchisoare a lui Miron Cozma este asteptata de ortaci, dupa cum a declarat pentru Mediafax unul dintre liderii minerilor din Oltenia, Constantin Cretan, actual consilier judetean din partea PRM. Acesta a specificat ca minerii asteapta ca Ion Iliescu sa-si mentina promisiunea privind eliberarea lui Cozma. Cretan, care a participat alaturi de Cozma la mineriadele din 1999, este acuzat de subminarea puterii de stat. El a afirmat ca are dovezi in privinta mortii unor mineri la Stoenesti, motiv pentru care, alaturi de alti patru lideri inculpati, va cere "judecarea regimului Constantinescu". In opinia lui Cretan, Constantinescu se face vinovat de gradul mare de saracie din Valea Jiului, din cauza caruia multi mineri s-au sinucis prin spinzurare sau autoincendiere. Consilierul PRM va organiza, in semn de protest, un miting pe traseul Petrosani - Costesti - Manastirea Cozia, participantii urmind sa fie legati intre ei prin lanturi. Actualul presedinte Ion Iliescu nu a promis eliberarea lui Cozma, ci a afirmat, in timpul campaniei electorale, ca va lasa justitia sa-si faca datoria. Actualul ministru al justitiei, Rodica Stanoiu, a precizat ca Miron Cozma nu va fi eliberat. TEODORA GEORGESCU Traian Basescu a dat-o in judecata pe Hildegard Puwak Primarul general al Capitalei, Traian Basescu, a depus ieri o plingere penala prealabila impotriva ministrului integrarii europene, Hildegard Puwak, pentru savirsirea infractiunii de calomnie. In motivatia adresata procurorului general al Parchetului de pe linga Curtea Suprema de Justitie, edilul-sef al Capitalei arata ca se considera calomniat de catre Hildegard Puwak, care a afirmat miercuri, 3 ianuarie, ca banii pentru salariile personalului Unitatilor de Management al Proiectului s-au dus "probabil" catre PD. Basescu a mai aratat ca "latura subiectiva a infractiunii de calomnie este realizata cu intentie directa", urmarind sa i se prejudicieze imaginea publica. El mai cere ca lui Hildegard Puwak sa i se ridice imunitatea parlamentara pentru a fi trimisa in judecata.(C.O.) Guvernul ordona: rebransati-va! Ministrul industriei si resurselor, Dan Ioan Popescu, a facut o informare ieri in sedinta de guvern cu privire la asigurarea agentului termic populatiei, pe perioada iernii. Vasile Dincu, ministrul informatiilor publice, a declarat ca in tara exista circa 100.000 de apartamente debransate de la sistemul de incalzire, din cauza datoriilor acumulate la intretinere, si alte 170.000 de apartamente debransate la cerere. Dincu a mai spus ca in Bucuresti sint debransate 4.000 de apartamente care vor fi rebransate la reteaua de apa calda in 15 zile, urmind sa fie analizata posibilitatea ca si celelalte 100.000 de apartamente din tara, aflate in aceeasi situatie, sa fie rebransate. Guvernul nu a analizat inca costurile aferente rebransarii, dar Vasile Dincu a spus ca sumele necesare vor fi subventionate din fondurile speciale aflate la dispozitia guvernului. Dincu a precizat ca guvernul a stabilit o comisie, constituita din reprezentanti ai ministerelor de finante, industriei si administratiei publice, care va analiza situatia saptamina viitoare. Din Palatul Victoria ies hotariri de guvern pe banda rulanta Primul-ministru, Adrian Nastase, le-a cerut ieri ministrilor cabinetului sau sa demareze urgent activitatea in ministerele pe care le conduc. Astfel, executivul a si adoptat 26 de hotariri de guvern privind infiintarea, organizarea si functionarea fiecarui minister in parte, a prefecturilor, a aparatului de lucru al guvernului, a Regiei Autonome a "Administratiei Patrimoniului Protocolului de Stat" si a Casei Nationale de Pensii Tot ieri, guvernul a avut pe ordinea de zi un proiect de ordonanta de urgenta privind modificarea si completarea Legii nr 47/1994 privind organizarea si functionarea Presedintiei Romaniei Adrian Nastase le-a solicitat ministrilor ca, in cursul saptaminii viitoare, sa analizeze "implicatiile financiare ce decurg din hotaririle de guvern cu caracter secret, si nepublicate, adoptate de precedentul executiv", se arata intr-un comunicat Pina simbata, ministrii urmeaza sa definitiveze si lista cu prioritatile legislative ale fiecarui minister. Lista urmeaza sa fie transmisa Senatului si Camerei Deputatilor care ar trebui sa dezbata proiectele de lege in sesiunea extraordinara ce incepe luni. LUCIAN PURCAREANU Conducta cu ministri se sparge pe postul national de televiziune Incepind de ieri seara, o noua rubrica a fost implementata in programul televiziunii publice. Zilnic, dupa jurnalul de la ora 20.00, telespectatorii vor putea admira cite un ministru care, pret de aproximativ zece minute, le va explica cum devine chestiunea. Nu neaparat chestiunea zilei, ci a guvernului. Emisiunea va fi moderata la inceput, cu titlu provizoriu, de prezentatorul stirilor Cristian Marinescu, urmind ca de saptamina viitoare sa fie gasita o gazda "dedicata". In aceasta seara, pe sticla va fi ministrul industriei si comertului, Dan Ioan Popescu. In ciuda eforturilor noastre, nu am putut afla de la nici una dintre cele doua institutii implicate - SRTV si guvern - a cui a fost initiativa. Surse din televiziune ne-au declarat insa ca se pare ca avem de-a face cu un exces de zel al conducatorilor institutiei din Calea Dorobantilor. Calitatea de parlamentar roman nu-l ajuta cu nimic pe Ilie Ilascu Ilie Ilascu, proaspat cetatean roman, senator PRM, nu are nici o sansa sa fie scos din inchisoarea de la Tiraspol prin interventiile statului roman, afirma senatorul UDMR Gyorgy Frunda, citat de cotidianul de limba maghiara "Kronika". Presedinte al Comisiei pentru drepturile omului si coleg de delegatie cu Ilascu la Consiliul Europei, Frunda este de parere ca numai Parlamentul Republicii Moldova sau guvernul acestei tari poate cere transnistrenilor eliberarea lui Ilascu. Si aceasta deoarece intre Romania si Tiraspol nu exista nici o punte de legatura si nici o intelegere, deci nu se poate solicita in mod legal celor de la Tiraspol eliberarea senatorului PRM. Asa cum au declarat si liderii PRM si asa cum crede si Frunda, Ilascu a fost numit membru in delegatia Romaniei la Adunarea Parlamentara a Consiliului Europei pentru exercitarea de presiuni asupra Moldovei si Transnistriei in vederea eliberarii. Senatorul Gyorgy Frunda sustine ca metoda nu va avea efect deoarece in Republica Moldova parlamentul a fost suspendat si vor urma alegeri anticipate. Este putin probabil ca Transnistria sa ia in considerare o cerere oficiala a statului roman, chiar si in eventualitatea in care aceasta ar fi facuta, in conditiile in care nu a fost bagata in seama cererea Organizatiei pentru Securitate si Cooperare in Europa, de stramutare a procesului Ilascu intr-o capitala europeana. TEODORA GEORGESCU Bref Ciorbea, un crestin-democrat la Berlin Presedintele ANCD, Victor Ciorbea, s-a declarat hotarit sa reorganizeze partidul in fruntea caruia se afla. Astfel, in perioada imediat urmatoare, intre 11 si 13 ianuarie 2001, Ciorbea va participa la Congresul Partidului Popular European, care va avea loc la Berlin. La Congres vor participa partidele crestin-democrate si conservatoare din Europa. Dupa revenirea in tara, liderul ANCD va organiza o adunare generala a partidului, in cadrul careia vor fi luate masuri organizatorice, menite sa imbunatateasca prestatia politica a ANCD. (M.C.) Prefectura Ialomita, sat fara ciini De mai bine de o luna, Prefectura Ialomita a ramas fara sefi. Imediat dupa aflarea rezultatului alegerilor generale, prefectul Ilie Virgilius si subprefectul Gigi Petre si-au strins lucrurile personale din birouri si au parasit cladirea prefecturii. Pe metereze a ramas doar secretarul general al institutiei, Ion Vede, care si-a vazut constiincios de treaba. Nici dupa perioada Sarbatorilor de iarna cei doi n-au venit la slujba, desi salariile si le-au incasat prin intermediari. Prefectul Ilie Virgilius se afla in Germania, de unde se pare ca nu va reveni curind. Activitatea prefecturii este aproape blocata, functionarii asteptind in birouri ordine de la sefi chiar si telefonic. (M.E.) Presedintele PRM Calarasi a trecut cu arme si bagaje la PDSR Adept al ideii ca bine e sa fi acum in PRM, dar mai bine-i la putere, presedintele organizatiei Partidului Romania Mare din Calarasi s-a inscris in PDSR! Florea Iscru ocupa de citiva ani functia de consilier local, acesta fiind si motivul pentru care PDSR a insistat sa-l primeasca in rindurile sale. Fostii colegi din PRM sustin ca trecerea lui Iscru la PDSR i-a costat destul de mult pe oamenii lui Iliescu, dar acestia au avut mare nevoie de votul acestuia pentru a trece citeva hotariri in Consiliul Local Calarasi. (P.T.) Pedeserizare sa fie, dar s-o stim si noi In lipsa altor preocupari, PDSR se agita sa-si impuna apropiatii, fie si macar prin zvonuri, in functii de conducere prin diferite institutii. Televiziunea Romana nu a scapat din acest joc si, dupa unii zvoneri, se pare ca PDSR doreste pentru sine functia de director executiv al acestei institutii. Aceiasi zvoneri il dau drept viitor director executiv al TVR - functie creata anul trecut pentru reprezentantul puterii de atunci, Alexandru Lazescu (un apropiat al ex-presedintelui Emil Constantinescu) - pe Liviu Pojoni. Liviu Pojoni este un foarte apreciat operator de imagine, laureat al mai multor premii de specialitate, in acelasi timp, se spune, foarte bine vazut de PDSR si, in special, de Ion Iliescu. Numai ca, dupa cum afirma Biroul de Presa al TVR, dar si membri ai Consiliului de Administratie, aceasta functie poate fi ocupata doar prin concurs. Or, pina in prezent asa ceva nu s-a organizat. (C.O.) Delegatia Comisiei Europene in Romania face precizari Delegatia Comisiei Europene in Romania si-a reafirmat, in cadrul unui comunicat de presa, aprecierea privind angajamentul proeuropean al noului guvern al Romaniei si sprijinul total in eforturile tarii de accelerare a pregatirii pentru aderarea la UE. In ceea ce priveste programele Uniunii Europene (PHARE, ISPA si SAPARD), regulile relevante prevad ca salariile personalului local care lucreaza in aceste programe sa fie platite de statul beneficiar, in timp ce salariile asistentei tehnice straine sa fie suportate de Uniunea Europeana. Investitorii sint ademeniti cu un cod Ministrul informatiilor publice, Vasile Dincu, a anuntat ca guvernul a inceput ieri discutarea unui proiect de lege privind "Codul pentru atragerea investitorilor straini". Dincu a aratat ca viitorul cod va prevede in special facilitatile pe care investitorii le vor avea la venirea in Romania. Exista o forma a legii care a fost distribuita ministrilor, iar acestia vor veni cu propriile propuneri in doua saptamini, a precizat Vasile Dincu. (L.P.) Propunerile pentru posturile de prefect curg girla Biroul executiv al PDSR Suceava, intrunit ieri, a aprobat in unanimitate propunerile pentru functiile de prefect si subprefect ale judetului, propuneri care ar putea fi sau nu validate de catre conducerea centrala a partidului. Atit pentru postul de prefect, cit si pentru cel de subprefect au fost avansate cite trei nume. In cursa pentru fotoliul de prefect au intrat trei proaspat deputati, respectiv Ioan Bancescu, Ion Stan si Dorel Petru Craciun, in timp ce scaunul de subprefect este vizat de Paul Lesanu, fost sef al Oficiului de Cadastru Agricol, Ioan Cusnir, directorul societatii Famos, si profesorul Mihai Vitcu, deputat in legislatura 1996 - 2000. Dintre candidatii pentru functia de prefect, Ioan Bancescu, presedinte al organizatiei judetene a PDSR, a mai detinut aceasta demnitate si in perioada 1992-1996, atunci renuntind la functia de senator. De altfel, propunerile noului partid de guvernamint pentru posturile de prefecti si subprefecti au inceput sa curga. Astfel, conform Mediafax, Catalin Mardare, referent la SIF Moldova, ar putea fi viitorul prefect al judetului Bacau. Contracandidatii sai sint Dan Stoica, vicepresedintele Casei Judetene de Asigurari de Sanatate, si Gheorghe Romedea, om de afaceri. Pentru postul de subprefect se bat Gheorghe Duca, director in Prefectura, Gabriel Vlase si Mihai Cojocaru. De asemenea, omul de afaceri aradean Gheorghe Medintiu ar putea fi noul prefect al judetului, fiind cotat cu cele mai multe sanse. Contracandidatii sai sint Gheorghe Pele si Pavel Sirbu, toti fosti candidati pe listele parlamentare ale partidului. Cei trei au fost propusi de catre Biroul Executiv al filialei PDSR Arad. Avocatul Toni Mihail Grebla are sanse sa devina prefectul judetului Gorj, iar functia de subprefect ar putea fi ocupata de directorul economic al societatii Amorim SA Tirgu-Jiu, Eugen Vilceanu. Presedintele filialei PDSR Gorj, Nicolae Mischie, a precizat ca Mihail Grebla a mai ocupat functia de prefect in 1990, iar Vilceanu este membru PDSR din 1992. (T.G., T.A.) 