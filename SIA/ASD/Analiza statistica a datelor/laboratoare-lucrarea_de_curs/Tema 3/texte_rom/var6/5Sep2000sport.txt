 Concert cu 11 Sud-Est in Ghencea Amintirile ne chinuiesc, amintirile ne rascolesc Romania a pornit, din punct de vedere strict statistic, cu dreptul in campania de calificare la Mondialele de fotbal din 2002, instalindu-se in fruntea Grupei a VIII-a preliminare. Pentru cei care au vazut evolutia "tricolorilor" duminica seara, lucrurile nu mai sint insa atit de roz. La primul sau meci oficial in calitate de antrenor principal al nationalei, Ladislau Bölöni nu are prea multe motive de satisfactie, in afara celor trei puncte acumulate in clasament. Desi a primit replica unei echipe mediocre - poate chiar cea mai slaba din grupa -, formatia noastra s-a chinuit, iar succesul s-a conturat foarte greu si, in cea mai mare masura, multumita hazardului. Dupa prima intilnire din preliminarii, se poate spune ca Romania arata, intr-adevar, mult schimbata dupa evenimentele care s-au produs de la incheierea Europenelor, dar schimbarea nu este in bine. Era previzibil ca lituanienii - la fel ca toate echipele mici venite in ultimii ani la Bucuresti - se vor inghesui in propriul careu, dar "tricolorii" au parut surprinsi de tactica adversarilor. In cantonamentul de la Saftica s-au exersat diverse scheme tactice toata saptamina dinaintea partidei, dar pe teren nu s-a vazut decit un joc haotic, bezmetic, cu centrari plouate catre micutul Vladoiu, intr-un careu supraaglomerat de fundasi evident mai solizi si mai inalti. Nici asezarea jucatorilor nu s-a dovedit mai fericita. Vineri, in ultima conferinta de presa dinaintea intilnirii, selectionerul spusese ca n-are rost sa mai joace cu trei fundasi centrali, din moment ce adversarul are un singur atacant. Previziunea a fost corecta, lituanienii l-au lasat in avanposturi doar pe Fomenko, dar Bölöni a trimis pe teren o formula cu doi stoperi (Ciobotariu si Filipescu), libero (Belodedici), doi fundasi laterali transformati in mijlocasi de banda (Contra si Chivu), la care s-au adaugat alti doi mijlocasi reprofilati din fundasi laterali (Dan Petrescu si Dorinel Munteanu). A rezultat o echipa de aparatori pusi sa atace. In ansamblu, evolutia Romaniei a fost una mediocra, departe de pretentiile unei formatii de top. Golul marcat de Ganea, atunci cind aproape nimeni nu mai spera, a salvat pe moment aparentele, dar noua campanie de calificare se anunta mai dificila decit cele de pina acum. Atacantul a criticat tactica impusa de selectioner Ganea stia ca va marca Ionel Ganea, omul care a salvat reprezentativa de la o remiza lamentabila in fata Lituaniei, era sigur ca va marca. "Daca joc, dau cel putin un gol", declara echipierul lui VfB Stuttgart, inainte de meci, acompaniat de "veteranul" Viorel Moldovan. "Canarul" nu s-a descurcat insa ca Ganea, desi a jucat titular, la iesirea de pe gazon fiind fluierat copios de spectatorii prezenti la tribuna intii. Ex-rapidistul Ganea a fost poate cel mai relaxat dintre "tricolori". La incalzire, "Ganezul" a fost insotit de cei doi copii ai sai, Ioana si George, cu care a schimbat si citeva pase. In timp ce se pregatea pe marginea terenului pentru a-l inlocui pe Moldovan, Ganea se oprea din cind in cind si acorda autografe jandarmilor. Dupa meci, Ionel Ganea a fost din nou singurul "tricolor" care a avut curajul sa critice tactica impusa de antrenorul Ladislau Bölöni: "Am jucat foarte defensiv. Cu libero si doi fundasi la marcaj, in fata unei echipe despre care se stia ca vine la Bucuresti sa nu ia multe. In plus, lituanienii au jucat numai cu un singur virf. Din cauza asta a mers asa de greu. Daca jucam asa si cu italienii, n-avem nici o sansa". Celalalt atacant, Jean Vladoiu, care a dat randament numai din punct de vedere al angajamentului fizic, a preferat sa nu strice relatia cu selectionerul: "A fost greu, dar pina la urma a iesit bine. Nu prea ne-am descurcat in atac pentru ca lituanienii au jucat agresiv, cu o aparare pe doua linii". Bölöni: "Credeam ca n-o sa cistigam" Selectionerul Bölöni a trait de-a lungul meciului un adevarat cosmar pe banca tehnica. Starea de tensiune in care se afla Loti a iesit la iveala abia in minutul 89, la golul lui Ganea. Antrenorul a avut o explozie de bucurie pe care n-a reusit sa si-o stapineasca minute bune dupa fluierul final. La conferinta de presa, ziaristii au avut in fata, apoi, un om preocupat. "Din cauza aglomerarii din careul lor, a fost greu sa facem ce ne-am propus. Cred ca am exagerat putin cu mingile inalte", a opinat Bölöni. Antrenorul a incercat sa nu-si critice elevii, dar nemultumirea sa a fost cit se poate de evidenta. "As fi dorit sa se vada mai mult aportul tehnic al lui Dan Petrescu. Atacantii nostri au fost dominati din punct de vedere fizic. Nu sint deloc multumit de ritmul de joc. Asteptam o alta viteza de joc de la baieti precum Catalin Munteanu, Mutu, Dorinel Munteanu, Contra sau Chivu", a lasat Bölöni sa-i scape, totusi, citeva ginduri. Tehnicianul a marturisit ca nu s-a gindit nici o clipa la Hagi, dar a presimtit ca Lituania ii va face clipe grele: "Credeam - slava Domnului ca m-am inselat! - ca n-o sa cistigam. Nu pot sa va spun ce m-a facut sa cred asta, dar le am si eu pe ale mele... Acum citeva zile s-a intimplat ceva care mi-a prevestit ca vom avea probleme". Gilca s-a facut foc si para Debutul "tricolorilor" in preliminarii s-a produs in fata unor tribune aproape pustii. Putinii spectatori razletiti pe stadionul "Steaua" si-au incurajat cu adevarat favoritii doar in ultimele 20 de minute, atunci cind in sufletul tuturor se cuibarise teama de un rezultat egal l Inaintea partidei, intrarea de la tribuna oficiala a fost scena unor incidente penibile. Oamenii de ordine s-au certat cu mai toata lumea care incerca sa intre. Daca Mircea Sandu, presedintele FRF, si Mircea Angelescu, fostul presedinte al LPF, au reusit pina la urma sa treaca de baraj dupa indelungi negocieri, in schimb antrenorul rapidist Anghel Iordanescu a esuat, plecind de la fata locului dupa ce a fost apostrofat de o femeie cu banderola. Fostul selectioner a urmarit meciul de la masa presei, impreuna cu un prieten venit din Grecia l Nelipsit de la meciurile echipei nationale, Corneliu Vadim Tudor a preferat de data aceasta sa se aseze la tribuna I. Imbracat cu un tricou rosu al Angliei, senatorul de Butimanu n-a ratat ocazia sa-si exprime optiunile politice si aprecierile despre tactica aleasa de Bölöni: "Nu se poate asa ceva! Ne chinuim cu amaritii astia? Sa vezi ce-o sa-i bata Italia pe unguri! 7-0 o sa le dea!", a strigat la pauza Vadim catre Iordanescu, in timp ce fostul selectioner zimbea minzeste l Dupa fluierul final, la statia de amplificare a stadionului a fost pus "Marsul triumfal" din opera Aida, de Verdi l Lasat pe banca de rezerve de Bölöni, "spaniolul" Costel Gilca s-a suparat si, dupa meci, a refuzat sa faca declaratii. "Sper ca Gilca este un bun profesionist. El trebuie sa inteleaga situatia de la echipa nationala, unde avem foarte mult de construit", a comentat Bölöni. Se pare insa ca jucatorul de la Espaol se gindeste sa renunte la echipa nationala l Stasis Stankus, antrenorul lituanienilor, nu s-a aratat prea suparat de esecul suferit in ultimele minute. "Am primit o lectie in Portugalia, unde am jucat deschis si am pierdut la scor. Azi am jucat cu opt fotbalisti care anul trecut erau la tineret. De la bun inceput ne-am gindit doar la egal", a declarat balticul. ROMANIA-LITUANIA 1-0 (0-0) A marcat : I. GANEA (min. 89) Stadion : "Steaua" Spectatori : 6.000 ROMANIA : Stelea (fara nota, nu a avut ce apara) - Ciobotariu 5,5 (min. 54 Mutu 5), Belodedici 6,5, Filipescu 6 - Contra 5 (min. 58 Fl. Petre 6), Dan Petrescu 5,5, Dorinel Munteanu 6, Catalin Munteanu 5, Chivu 5,5 - V. Moldovan 5 (min. 63 I. Ganea 6,5), Vladoiu 6. Antrenor: Ladislau Bölöni LITUANIA : Padimanskas 6,5 - Kancelskis 5,5, Zutautas 6, Gleveckas 6, Skerla 5,5 - Semberas 5, Maciulevicius 5 (min. 46 Buitkus 5), Danilevicius 6, Preiksaitis 5 (min. 46 Mikalajunas 5), Zvirgzdauskas 5 - Fomenko 4 (min. 78 Radzius). Antrenor: Stasis Stankus Cartonase galbene : Gleveckas, Kancelskis Arbitri : Morgan Norman 7 - Mickael Nilsson 7, Henrik Andren 6,5 (toti din Suedia) Clasamentul grupei a VIII-a 1. ROMANIA 1 1 0 0 1-0 3 p 2. Italia 1 0 1 0 2-2 1 p 3. Ungaria 1 0 1 0 2-2 1 p 4. Lituania 1 0 0 1 0-1 0 p 5. Georgia 0 0 0 0 0-0 0 p Urmatoarele meciuri (7 octombrie): Lituania-Georgia si Italia-Romania Maghiarii si italienii au jucat ingrijorator de bine Nationala de fotbal a Italiei a incheiat la egalitate, 2-2, partida disputata la Budapesta, cu Ungaria, meci contind pentru Grupa a VIII-a de calificare la Campionatul Mondial din 2002. Golurile au fost marcate de Ferenc Horvath (min. 29 si 78), respectiv Filippo Inzaghi (min. 26 si 35). Arbitrul englez Graham Barber a condus ezitant partida, gresind grav in doua rinduri. El a validat al doilea gol al italienilor, desi Inzaghi s-a aflat intr-o flagranta pozitie de ofsaid, dar s-a "revansat", anulind un gol perfect valabil marcat de Delvecchio in ultimul minut de joc. Vicecampionii Europei au avut viata grea cu maghiarii, vecinii nostri evoluind neasteptat de bine. Spre deosebire de partida de la Bucuresti, dintre Romania si Lituania, meciul de la Budapesta a fost unul spectaculos, cu ocazii la ambele porti. Italienii au lasat impresia ca pot cistiga meciul, dar elevii lui Bicskei au revenit pe final, trecind chiar pe linga o victorie. Giovanni Trapattoni, antrenorul "squadrei azzurra", care a debutat la nationala, a pus semiesecul pe seama lipsei de meciuri ale elevilor sai, inceputul campionatului italian fiind programat abia pe 2 octombrie. Ungaria : Kiraly - Sebok, Matyus (min. 46 Peto), Corsos, Feher - Halmai, Hamar (min. 89 Lendvai), Lisztes, Ilies - Horvath, Tokoli (min. 75 Dombi). Antrenor: Birtalan Bicskei. Italia : Toldo - Cannavaro, Nesta, Iuliano - Zambrotta, Fiore (min. 80 Gattuso), Albertini, Maldini - Totti - Del Piero (min. 73 Delvecchio), Inzaghi. Antrenor: Giovanni Trapattoni Flick-flack Slovenii s-au inecat la malul Insulelor Faroe Rezultate inregistrate duminica, in preliminariile CM 2002, zona europeana: Grupa I INSULELE FAROE - SLOVENIA 2-2 (0-1). Au marcat: Uni Arge (min. 87), O. Hansen (min. 90) / Udovic (min. 25), Osterc (min. 85) LUXEMBURG - IUGOSLAVIA 0-2 (0-2). Milosevic (min. 4), Jokanovic (min. 26) Grupa a II-a ESTONIA - PORTUGALIA 1-3 (0-1). Oper (min. 82) / Rui Costa (min. 15), Figo (min. 48), Sa Pinto (min. 56) Grupa a IV-a SLOVACIA - MACEDONIA 2-0 (1-0). Balis (min. 3), Demo (min. 74) Grupa a VII-a ISRAEL - LIECHTENSTEIN 2-0 (1-0). Mizrahi (min. 1), Balili (min. 79) Dennis Serban face furori Elche a dispus de Salamanca cu 2-0 (1-0), in prima etapa a ligii secunde din Spania. La gazde a jucat 81 de minute si Dennis Serban, declarat de marea majoritate a ziarelor iberice drept cel mai bun jucator al partidei. "Romanul a fost un adevarat cosmar pentru echipa adversa si a avut trei mari oportunitati de a marca. Mai ales in partea secunda, cind a facut ce a vrut cu defensiva oaspetilor", nota in numarul de ieri prestigiosul cotidian catalan "Marca". La Salamanca, Lucian Marinescu nu a evoluat deloc, in timp ce Catalin Munteanu si Bogdan Stelea nu au jucat deoarece au fost convocati la echipa nationala. Fara Filipescu, si el la Bucuresti cu prima reprezentativa, Betis a remizat in deplasare, la Compostela, 0-0. ( D.N. ) Romario l-a salvat pe Luxemburgo Revenit in echipa nationala dupa o pauza de doi ani si jumatate, Romario a fost eroul partidei Brazilia-Bolivia 5-0, din preliminariile CM 2002, zona Americii de Sud. Romario a reusit trei goluri prin care a salvat scaunul selectionerului brazilian Wanderely Luxemburgo, supus unor critici vehemente dupa esecul cu Chile. Celelalte goluri ale selectionatei "auri-verde" au fost marcate de Rivaldo si Marques. Argentina a ramas in fruntea clasamentului dupa succesul repurtat in Peru, 2-1. Gazdele au deschis scorul printr-un autogol al lui Samuel, insa "pumele" au punctat decisiv prin Crespo si Veron, ambii de la Lazio. Uruguay a trecut fara probleme, 4-0, de Ecuador, intr-o partida disputata la Montevideo. Golurile "celestilor" au fost marcate de Magallanes, Dario Silva, Olivera si Cedres. Clasament (dupa opt etape): 1. Argentina 19 puncte, 2. Columbia 15 p, 3. Uruguay 14 p, 4. Brazilia 14 p, 5. Paraguay 14 p, 6. Chile 10 p, 7. Ecuador 10 p, 8. Peru 8 p, 9. Bolivia 5 p, 10. Venezuela 3 p. ( S.T. ) Bubau, confundat cu un hot de cai! Viorel Bubau, singurul sportiv roman cu sanse de participare la concursul de echitatie de la Jocurile Olimpice, a fost confundat cu un hot de cai, ratind astfel posibilitatea de a concura la Sydney. Bubau, primar al localitatii Sintana de Mures, a fost oprit in drumul sau spre Germania, unde trebuia sa participe la o competitie preolimpica, de autoritatile vamale de la granita austro-ungara. Pentru calificarea la Olimpiada, el mai avea nevoie de doar sase puncte, pe care nu le-a obtinut, ajungind tirziu in Germania. Interesant este faptul ca, in 1992, Bubau era calificat la Olimpiada de la Barcelona, dar nu a participat deoarece calul sau a fost otravit cu numai citeva zile inainte de competitie. Calaretul din Mures si-ar fi platit singur toate cheltuielile necesare transportului si cazarii la Sydney. ( V.B. ) Mircea Stan - la FC Arges Mircea Stan, fostul fundas al echipei Farul Constanta, a semnat ieri un contract pe trei ani cu FC Arges. Pitestenii vor vira in contul echipei de la malul marii 60.000 de dolari, iar jucatorului ii vor plati un salariu de 20.000 de dolari pe an. Mircea Stan a mai avut o oferta, de la FC Brasov, superioara din punct de vedere financiar, insa a optat pentru Pitesti, orasul sau natal, mai ales ca sotia lui este insarcinata in luna a opta. ( G.M. ) 