 Un caricaturist galatean este preferatul celui mai mare colectionar de profil din lume Florian Doru Crihana s-a transformat in "negustor de caricatura" El a cistigat circa 35.000 de dolari doar din premiile internationale obtinute pentru propriile lucrari Florian Doru Crihana este o figura cunoscuta mai mult in mediile din strainatate decit in Romania. Caricaturist talentat, el a devenit foarte apreciat de catre cunoscatorii din toata lumea. Cariera lui Crihana a devenit cu adevarat exploziva dupa 1990, inainte de aceasta perioada el fiind un simplu inginer navalist. La ora actuala, Doru Crihana este ceea ce unii numesc "negustor de caricatura", el impresariind diversi caricaturisti, colectionind caricaturi. Doru Crihana este, de ani de zile, preferatul celui mai mare colectionar de caricatura din lume, Dieter Burkamp, germanul declarindu-se un "fan Crihana". Colectionarul Burkamp achizitioneaza lunar cite doua-trei lucrari semnate Florian Doru Crihana, platind pentru acestea mii de marci in decursul anilor. De la "Flacara" la via Tenerife Florian Doru Crihana are 43 de ani. A absolvit Facultatea de Nave si "s-a facut inginer" pentru ca "era la moda". Pina in 1990, "a prestat" ca inginer navalist. In 1985, la 27 de ani, si-a facut debutul cu o caricatura in revista "Rebus Flacara". Au urmat apoi si alte reviste, "Urzica", "Moftul roman", pentru ca apoi caricaturile lui sa ajunga in revista "El Dia" din Spania sau in "Die Welt" in Germania. Dupa 1990, caricaturistul galatean, pe atunci un ilustru necunoscut, si-a inceput cariera neavind habar ca ceea ce era o pasiune avea sa se transforme intr-o mare afacere. A avut nenumarate expozitii personale si colective in strainatate, de la Polonia pina la Italia, Tenerife-Spania, Belgia, Germania. A cistigat zeci de premii internationale la concursurile de caricatura, acumulind circa 35.000 de dolari doar din premii. Strainii, adevaratii cunoscatori in domeniu, l-au remarcat repede pe "romanul din Galati", introducindu-l in bazele lor de date. Asa a ajuns Doru Crihana sa fie invitat sa faca parte din jurii internationale, ceea ce a insemnat, o alta sursa de bani. Adevarata cale catre succes a aparut atunci cind cel mai mare colectionar de caricatura din lume, germanul Dieter Burkamp, a pus ochii pe Crihana. Negustor de caricatura Florian Doru Crihana este, fara indoiala, un artist. El nu se supara, insa cind i se spune ca este "negustor de caricatura". "De ce sa nu spunem lucrurilor pe nume. Am inceput sa fac negot cu caricaturi de citeva luni. Cel care m-a determinat sa fac acest lucru a fost tot Dieter Burkamp, un fel de inger pazitor al meu, pentru ca s-a declarat oficial un fan al caricaturilor mele". Crihana s-a remarcat initial in lumea caricaturistilor prin faptul ca a introdus o tehnica noua, caricatura ulei pe carton, care este o tehnica specifica picturii si nu graficii. Burkamp a achizitionat sute de lucrari semnate Crihana, platindu-i acestuia mii de marci in decursul anilor. Crihana a realizat circa 1.000 de caricaturi. Cu citeva luni in urma el a trecut de cealalta parte a baricadei. A inceput sa achizitioneze lucrari ale caricaturistilor din diferite orase ale Romaniei. "Eu sint extrem de corect. Asa am invatat de la neamt. Cu germanul totul e perfect atita timp cit nu gresesti. Eu dau inainte banii pe o lucrare pe care sa o achizitioneze, autorul trimitindu-mi ulterior lucrarea. Le respect dreptul de autor si asta conteaza foarte mult. Totul este cu contract, este, de fapt, impresariere. Eu nu revind lucrarile lor. Le pastrez in colectia mea, care numara acum circa 600 de lucrari originale. Intentionez sa organizez in strainatate expozitii cu lucrarile caricaturistilor romani, si pentru acest lucru voi lua bani. Afacerea e ca din venitul pe care il voi avea de pe urma acestor lucrari, autorul va primi un procent de cite ori lucrarea sa va fi expusa, iar un alt procent imi revine mie". In luna octombrie, in Germania va avea loc expozitia internationala "Ernst ist das Leben aber Heoter die Kunst", mai pe romaneste, "Viata este grea, dar arta o face vesela". Crihana coordoneaza participarea Romaniei la aceasta expozitie realizata numai cu lucrari din colectia "Burkamp". Florian Doru Crihana se va prezenta cu lucrarile a sapte caricaturisti romani luati in "custodie" de el, printre care Constantin Ciosu si Vasile Mandra din Bacau, Leonte Nastase din Constanta, Iulian Pana Pai si Mircea Ignat din Ploiesti, lucrarile acestora urmind sa fie prezentate la cea mai prestigioasa expozitie internationala de caricatura din lume. Negustor de caricatura, o indeletnicire noua in zona meseriilor din Romania, Florian Doru Crihana se considera un aventurier: "Am inceput sa ma ocup de negot cu caricaturi cu citeva luni in urma. Sint, practic, la inceput. Invat din mers, e dificil. Eu insumi sint caricaturist, autor de lucrari. Dar am simtit ca este o afacere buna, din care se poate cistiga bine. Am foarte multe contacte in strainatate, si atunci cind te afli in topul preferintelor marilor colectionari totul e mult mai usor". Florian Doru Crihana a trecut prin toate etapele vietii. A fost student, a fost inginer, si-a vindut primele caricaturi pentru sume mici, pentru ca apoi sa fie platit in valuta, la adevarata sa valoare. El este acum "negustor de caricatura", cum singur isi spune, dar nu a renuntat la "creatie", subiectele sale preferate fiind "comportamentul uman", "satira", operind cu simboluri mult gustate de catre marii colectionari din lume. ALINA COMSA-DURBACA Licitatie de arta contemporana in scop umanitar Un pictor sufera un accident rutier, iar unei poete importante i se descopera un TBC in stare avansata. Intr-o tara ca Romania, aceste intimplari sint un fapt comun. Imprejurarile defavorabile ale unei tari administrate cu responsabilitate pot intoarce istoria in favoarea ei. Administrarea iresponsabila naste o istorie trista si devine calea tragica spre dezastru. In acest moment, Uniunile de Creatie din Romania nu mai pot asigura protectia creatorilor pe care ii reprezinta din cauza unei complexe lipse de preocupare a celor care cirmuiesc aceasta tara. Afirmam ca, daca astazi ar trai Eminescu, soarta lui ar fi aceeasi. Din pacate, conditia creatorului a ajuns perfect sinonima conditiei cersetorului. Poate, dupa modelul organizatiilor pentru protectia animalelor, ar trebui create organizatii pentru protectia creatorului roman. Asta pentru ca salvarea marii poete care este Mariana Marin nu rezolva problema categoriei. Actualii guvernanti ar putea schimba istoria trista a creatorului in aceasta tara in care se dovedeste ca artistul este mare, este important, numai dupa ce moare. VLAD CIOBANU TUDOR JEBELEANU In ziua de miercuri, 9 mai, ora 17.00, in Sala Artexpo din cadrul Teatrului National Bucuresti va avea loc o licitatie in scop umanitar, cu lucrari de arta contemporana. Fondurile obtinute vor fi donate pentru ingrijirea poetei Mariana Marin si a pictorului Luca Mihu. Consecinta lipsei de bani si medicamente Copiii de la "Gulliver", abandonati in bratele SIDA Copiii bolnavi de SIDA din Iasi, internati in Centrul "Gulliver", nu au mai primit medicamente din luna februarie. Cei 50 de copii seropozitivi nu au primit decit promisiuni in ultimele trei luni si doar ajutorul firmelor private din Iasi sau mila unor fundatii si asociatii caritabile. Medicamentele pentru un singur copil costa lunar 20 de milioane de lei. Situatia micutilor nu mai impresioneaza pe nimeni De la 1 ianuarie 2001 si pina in prezent, doi copii de la "Gulliver" au decedat, iar un altul este internat in stare grava la Sectia de Terapie Intensiva a Spitalului de Boli Infectioase Iasi. Presedintele Comisiei pentru Protectia Minorilor din cadrul Consiliului Judetean Iasi, Ioan Serbina, a declarat: "La Centrul "Gulliver", situatia este inca departe de a fi rezolvata sub aspectul resurselor financiare pentru cumpararea medicamentelor vitale pentru acesti copii. Am inteles ca acolo au dece-dat doi copii si va trebui sa vedem care sint cauzele respective, daca acestea sint imputabile noua sau acelora care continua sa dea vorbe in loc sa finanteze centrul respectiv pentru medicamente". Centrul in care sint cazati cei 50 de copii infectati cu virusul HIV apartine Agentiei Judetene pentru Protectia Minorilor Iasi. Directorul institutiei, Pintilie Penciuc, a declarat ca soarta copiilor seropozitivi este extrem de grava si ca, de trei luni, se fac demersuri la CASS pentru a fi acordati macar banii de medicamente pentru copiii care prezinta un stadiu avansat al bolii. "Chestiunea de la "Gulliver" este extrem de grava. In ianuarie, s-au folosit pentru terapie medicamentele ramase de anul trecut. In luna februarie, CASS a trimis prin Spitalul de Boli Infectioase 360 de milioane de lei. De atunci, nimeni nu a mai alocat nici un ban pentru tratamentul copiilor seropozitivi. Acum doua saptamini, presedintele Consiliului de administratie al CJASS Iasi, Adrian Butuca, s-a aratat foarte amabil si impresionat de situatia copiilor si a promis ca va aloca 700 de milioane de lei pentru medicamente. Am facut imediat memoriul necesar, dar pina acum nu am vazut nici un ban", a declarat ieri in conferinta de presa, Pintilie Penciuc. CJASS Iasi arunca pisica la Bucuresti In loc de bani si medicamente, autoritatile raspunzatoare de tragedia copiilor dau vina unii pe altii si paseaza raspunderea la Bucuresti. "Am primit memoriul de la Agentia Judeteana pentru Protectia Minorilor si le-am trimis raspunsul nostru. Banii pentru programul national SIDA vin de la Casa Nationala a Asigurarilor de Sanatate, iar noi nu facem altceva decit sa-i dirijam catre Spitalul de Boli Infectioase care cumpara medicamentele pentru copiii seropozitivi. Din ianuarie si pina in luna martie, am trimis suma prevazuta de 765 de milioane de lei pe luna, micsorata cu 20a din cauza ca bugetul nu a fost aprobat. Am promis atunci, pentru ca m-a impresionat situatia copiilor. Daca legea nu permite alocarea de fonduri de catre CJASS Iasi, atunci voi incerca sa fac presiuni la Bucuresti", a precizat presedintele CJASS Iasi, Adrian Butuca. CATALIN DUMITRESCU Curier medical Spitalul orasenesc din Victoria, Locul unde romancele pot naste sub apa Nasterea sub apa este unul dintre subiectele abordate la seminarul organizat de Asociatia Moaselor din Romania, la Spitalul Universitar Bucuresti. Invitatii au posibilitatea sa vizioneze o caseta cu inregistrari facute in singurul spital din Romania unde femeile pot naste sub apa. Este vorba despre Spitalul orasenesc din Victoria, judetul Brasov. "Asistam nasteri sub apa din 1998. La inceput am avut o cada putin mai mare decit cele obisnuite, iar in urma cu doua luni am primit din partea combinatului "Viromet" o cada jacuzzi", ne-a declarat Claudia Boda, una dintre asistentele de la spitalul din Victoria. La aceasta clinica apeleaza, pentru a naste, femei din toata tara, ele fiind asistate de dr. Cristian Baiulescu, seful Sectiei de ginecologie, initiatorul acestui proiect. "Nasterea sub apa asigura un travaliu mult mai usor, durerile se atenueaza si sint mai usor de suportat", ne-a declarat dr. Baiulescu. "Apa calda stimuleaza contractiile uterine, iar travaliul dureaza mult mai putin. Copiii nascuti prin acest procedeu sint mult mai sanatosi decit cei nascuti normal si sint mai rezistenti la diferite boli". In medie, in fiecare luna nasc in spital in jur de 25-30 de femei, majoritatea sub apa (in cazul in care apar complicatii, se apeleaza la cezariana). Spitalul dispune de 11 rezerve in care mamele stau alaturi de copiii lor si un salon cu doua paturi. La seminarul organizat de Asociatia Moaselor sint prezentate si tehnici de hidromasaj pentru nou-nascuti. GETA ROMAN Mai mult fier, sinonim cu o inteligenta crescuta Metale pretioase pentru creier V-ati gindit vreodata ce legatura poate exista intre nivelul fierului (sideremie) din singe si testele de matematica? Un studiu recent, efectuat de dr. Jill Halterman de la University of Rocesters's Children's Hospital, din New York, a demonstrat ca elevii care au un nivel scazut al fierului din singe au rezultate sub medie la testele de matematica, fata de cei care au un nivel normal al fierului. Studiul a cuprins aproximativ 5.300 de copii, cu virste cuprinse intre 6 si 16 ani. Conform rezultatelor, cele mai afectate de scaderea sideremiei - care duce la aparitia anemiei - sint fetele ajunse la pubertate. In urma studiului, specialistii au ajuns la concluzia ca se poate face o legatura intre dezvoltarea intelectuala intirziata a unor copii si deficitul de fier. Alte cercetari au aratat ca un aport crescut de fier in alimentatie ridica performantele intelectuale. Ce rol are fierul in organism Fierul este unul dintre componentele cele mai importante ale hemoglobinei din globulele rosii, avind un rol major in captarea si transportul oxigenului. De asemenea, are si un rol important in sinteza anumitor enzime din organism (catalaze, citocrom etc). De cit fier avem nevoie? Pierderile zilnice variaza intre 0,4 si 1 mg de fier pe zi. Necesitatile zilnice variaza in functie de virsta si sex: - nou-nascuti: 1 mg pe kilogram/corp - copii intre 1 si 10 ani: 10 mg - adulti: 10 mg - femei insarcinate sau cu menstruatii abundente: 15-20 mg Alimente bogate in fier Ficat de vaca si de porc, carnea de curcan, galbenus de ou, stridii, patrunjel, spanac, cacao, ciocolata. In general, alimentatia normala nu permite un aport suficient, de aceea se recomanda suplimentarea medicamentoasa, insa numai dupa consultul medicului. Citeva situatii asociate cu lipsa fierului - boli infectioase, hemoragii, gastrita sau ulcer gastric, boli parazitare - sarcina si alaptare - paloare, stare de oboseala prelungita, palpitatii, tulburari de memorie. TATIANA DABIJA Respectati ritmul biologic al copiilor Adolescentii au nevoie de mai mult somn De cele mai multe ori, pentru copii si adolescenti scoala este un adevarat calvar, mai ales atunci cind primele cursuri incep la ore matinale. Un grup de cercetatori de la Institutul National de Sanatate si Cercetare Medicala din Franta a efectuat un studiu referitor la legaturile dintre ritmul biologic al copiilor si adolescentilor si posibilitatile adaptarii orelor de curs in functie de nevoia de somn a acestora. Este bine cunoscut faptul ca intregul organism uman are o variatie a functiilor sale fiziologice in functie de ritmul circadian (noapte/zi), lunar sau anual, asemanator celorlalte organisme vii. Variatiile activitatii diverselor organe si sisteme sint reglate de "ceasul biologic" al fiecarui organism in parte. Ritmul fiecaruia dintre noi variaza insa, la rindul lui, de-a lungul vietii, din perioada fetala pina la virsta adulta. Concluzia specialistilor este ca nou-nascutii si copiii mici trebuie sa fie lasati sa doarma ori de cite ori au nevoie. In jurul virstei de 10 ani, copiii trebuie sa doarma in jur de 9 ore pe zi si trebuie sa se culce la ore regulate. Datorita modificarilor care au loc in organism in aceasta perioada, adolescentii au nevoie de mai mult somn decit preadolescentii. S-a stabilit ca, in perioada pubertatii si adolescentei, somnul este mai neregulat si mai superficial, multi tineri avind nevoie de mai mult somn, in special dimineata. Practic, spun specialistii, orele de curs in colegii si licee n-ar trebui sa inceapa mai devreme de ora 9.00. Studiul a mai relevat si faptul ca performantele intelectuale ale copiilor si adolescentilor sint mai bune catre amiaza, ceea ce ar putea imbunatati rezultatele scolare, mai ales in cazul materiilor unde se inregistreaza de regula dificultati. Nou test pentru hepatita C O simpla analiza de singe va putea depista gravitatea si stadiul evolutiv al hepatitei C, inlocuind biopsia hepatica. Metoda a fost prezentata de curind la Praga, in cadrul Congresului European al Asociatiilor pentru Studiul Ficatului. Testul stabileste prezenta in singe a proteinelor care contribuie la aparitia fibrozei hepatice (cirozei) si costa de zece ori mai putin decit o biopsie. El va oferi posibilitatea urmaririi evolutiei bolii in cazul celor afectati de hepatita C. Cariile imbolnavesc plaminii Dintii si gingiile bolnave pot inrautati starea de sanatate a plaminilor, mai ales daca acestia sint afectati deja de boli. Cercetatori de la Universitatea Buffalo, din Statele Unite ale Americii, avertizeaza ca bacteriile dentare (mai ales cele din carii) afecteaza plaminii, asa incit cei care sufera de boli cronice de plamini sint sfatuiti sa-si curete si sa-si ingrijeasca cu mare atentie dantura. Specialistii americani au tinut sub observatie 13.800 de persoane si au descoperit ca exista o strinsa legatura intre bolile aparatului respirator si afectiunile dintilor. (T.D.) Cresa = copii mai rai si mai inteligenti Desi pare incredibil, copiii care merg la cresa de la virste fragede si care petrec mai mult de 30 de ore pe saptamina aici sint mai agresivi, mai turbulenti si mai neascultatori decit cei crescuti acasa. Descoperirea apartine unei echipe conduse de Jay Belsky, de la Birbeck College, din Londra. Acesti copii au tendinta sa se bata, sa reactioneze violent, sa vorbeasca mult si sa fie mai rasfatati decit ceilalti copii. Studiul arata insa ca acesti copii sint mai inteligenti, avind o memorie si un limbaj mult mai dezvoltate. Televizorul face calculii biliari Impatimitii micului ecran care petrec ore intregi "butonind" telecomanda televizorului au de trei ori mai multe sanse sa sufere de litiaza biliara (pietre la vezicula biliara), in comparatie cu cei care nu acorda mai mult de sase ore pe saptamina acestui hobby. Timp de opt ani, dr. Michael Lantzmann, de la Harvard Medical School, a studiat peste 45.000 de barbati, cu virste cuprinse intre 40 si 75 de ani. Analizind obiceiurile cotidiene ale acestora si bolile de care sufereau, Lantzmann a observat ca aceia care petreceau mult timp in fata televizorului au avut de suferit din cauza afectiunilor vezicii biliare, fata de cei care acordau mai mult timp sporturilor si miscarii in aer liber. Columbienii pling dupa Betty cea urita Columbia a primit o grea lovitura in momentul in care realizatorii indragitei telenovele "Betty cea urita" au anuntat ca serialul este pe sfirsite. Ana Maria Orozco, actrita care i-a dat viata insolitei "Betty", a participat zilele trecute la filmarea ultimului episod al povestii, alaturi de partenerul ei, actorul Jorge Enrique Abello. In ultimii doi ani, amatorii de telenovele din Columbia au trait cu intensitate dramele personajelor din acest film, straduindu-se sa ajunga seara de seara in fata televizoarelor pentru a nu pierde vreunul dintre episoade. "Betty cea urita", film pe care telespectatorii din Romania il urmaresc pe postul Acasa TV, a devenit un adevarat fenomen in Columbia, generind pasiuni si controverse in rindurile telespectatorilor. Desi este departe de frumusetea femeilor cu care ne-au obisnuit telenovelele, Betty, un pic negricioasa si cu mustata vizibila, a fost indragita imediat de public, "fanii" sai urmarindu-i cu maxim interes orice miscare. Din pacate, telenovelistii vor fi nevoiti sa-i spuna in curind "la revedere", desi, luind in considerare succesul pe care l-a avut acest film, este posibil sa se inceapa filmarea unei noi serii. Si in Romania acest film a devenit un fenomen. Conform datelor furnizate de institutul CSOP, episodul de joi, 3 mai, al acestei telenovele a inregistrat, la Bucuresti, o audienta care i-a asigurat locul intii in topuri, postul Acasa eclipsind toate celelalte canale de televiziune. Fenomenalul succes al filmului a fost confirmat si de cele 11 distinctii cistigate recent in cadrul editiei de anul acesta a premiilor revistei de specialitate ÔTV Y Novelas. BIANCA BACARDI De Ziua Mondiala a Libertatii Presei, Jurnalistii EVZ au pus "gheara" pe un premiu "vechi" de 12 ani Ziaristii romani au simtit in seara de joi, 3 aprilie, pe pielea lor ce inseamna Ziua Mondiala a Libertatii Presei. Pret de citeva ore, in Clubul Twice, jurnalistii si-au exercitat dreptul la libera alegere si exprimare selectionind grijulii bauturile care au dezlegat limbile celor din presa scrisa si au marit limbarita guralivilor din radio si tv. Festivitatile au ajuns la punctul critic in momentul in care s-a atins latura penala a meseriei de jurnalist. Agentia de Monitorizare a Presei "Academia Catavencu", Asociatia pentru protejarea si promovarea libertatii de exprimare, Centrul pentru Jurnalism Independent si Asociatia pentru transparenta si libertate de expresie au acordat cinci premii unor jurnalisti care au deranjat personaje ale vietii publice romanesti precum Nicu Gheara sau Miron Cozma. Cistigatorii celor cinci premii, inminate de Traian Basescu, Dudu Ionescu sau Mircea Toma, au fost amprentati si fotografiati fata-profil, iar "odioasele" lor fapte au fost recompensate cu diplome si un whisky adevarat, de 12 ani vechime. Una dintre sticle a revenit "Evenimentu-lui zilei". La categoria "Vulturul Al Mare cu Ziaristii'n Gheara", premiul "Gheara pentru 3" a fost obtinut de jurnalistii Paul Cristian Radu, Stefan Candea si Cornel Nistorescu. Toti trei au acum proces pentru un articol publicat vara trecuta, intitulat "Stapinii litoralului", in care au descris structura unor grupari de crima organizata care activeaza in Bucuresti si pe litoral. Articolul l-a deranjat pe Nicu Gheara care a dat "Evenimentul zilei" in judecata. (J.W.) Cea mai tare masina zburatoare Romania participa la construirea celui mai mare dirijabil din lume IAR Ghimbav lucreaza la modulul-cargo al aeronavei Incepind din 2004, o noua generatie de dirijabile va impinzi din nou cerul. In baza proiectului dezvoltat de firma britanica "Advanced Tehnologies Group" (ATG), dirijabilele SkyCat vor fi folosite pentru transportul de marfa, care va fi mai ieftin decit cu avionul si mai rapid decit cu vaporul. Singurul partener est-european in acest proiect, la care mai participa alte noua firme din SUA si Marea Britanie, este IAR Ghimbav, relateaza "Ziarul Financiar", in editia sa de ieri. O echipa de 26 de ingineri de la societatea brasoveana a lucrat la proiectarea modulului-cargo al dirijabilului, asa cum prevede contractul in valoare de 750.000 de dolari, incheiat intre IAR Ghimbav si ATG in iulie 2000. Compartimentul cargo va avea lungimea de 50 de metri, latimea de 7,5 si inaltimea de 5 metri, pe doua niveluri. IAR trebuie sa finalizeze un prim tronson de 10 metri pina in martie 2002. Luna aceasta, inginerii romani vor prezenta partenerilor englezi rezultatele muncii lor. Directorul de marketing al IAR, Stefan Paunescu, este optimist in privinta reusitei proiectului. "Colaborarea noastra se va desfasura in trei etape: cercetare si proiectare, pregatire de fabricatie si fabricarea unui tronson din compartimentul cargo, care va fi transportat si montat in Anglia. Faza de cercetare s-a incheiat la sfirsitul lunii aprilie. In urma analizei pe care o vor face specialistii englezi se va decide continuarea sau nu a fabricatiei. Pina acum, partenerii britanici au fost incintati de ceea ce am realizat. Decizia finala depinde si de progresele pe care le fac ceilalti parteneri", a declarat Paunescu. SkyCat, stadionul zburator SkyCat este o nava-hibrid de transport aerian, care combina o serie de caracteristici specifice unui avion, unui vehicul pe perna de aer si unui catamaran (ambarcatiune cu doua carene paralele), scrie "New Scientist". Primul SkyCat (sky - cer; cat - abreviere de la catamaran) va avea o lungime de doar 12,2 metri si va putea ridica o sarcina utila de maximum 22 de tone, dar el constituie doar o macheta de proba, care prefigureaza viitoarele vehicule ale ATG, ce vor avea dimensiuni gigantice, mai mari decit ale oricarui aparat aerian construit vreodata (proiectul SkyCat 1000 are lungimea de 300 de metri, adica de peste patru ori cea a unui Boeing 747 "Jumbo Jet" - 70,6 metri), dimensiuni care depasesc gabaritul stadionului Wembley, cu tot cu tribune. SkyCat 200 va avea o capacitate de 200 de tone. Dupa lansarea sa, prognozata pentru anul 2004, va urma SkyCat 1000, cu o capacitate de 1.000 de tone. SkyCat 200 va fi inalt de 47 de metri (cit un bloc cu 15 etaje), lung de 185 de metri si lat de 77 de metri. Din cauza dimensiunilor uriase, toate navele SkyCat vor fi asamblate pe o rampa in aer liber pentru ca nicaieri in lume nu exista inca un hangar suficient de mare pentru a adaposti macar unul dintre asemenea giganti. SkyCat zboara in orice punct de pe planeta Vehiculele ATG acopera o gama variata de aplicatii, mergind de la domeniul militar (corpul navei este "transparent din punct de vedere electronic", deci "mai invizibil" decit "avioanele invizibile"), pina la cel umanitar si turistic. Pina in anul 2005, compania spera sa produca 56 de SkyCat anual. Cu carcasa sa dubla, SkyCat arata ca doua aeronave lipite una de cealalta, dar acest design are o functionalitate mai mare decit simpla capacitate sporita de stocare a heliului: stabilitate si o putere de ridicare mai mare decit o singura carcasa de acelasi volum (60 la suta din capacitatea de ridicare este asigurata de volumul de gaz, restul de 40 de procente fiind realizate de aeroportanta). Un atu important al vehiculului este ca poate decola si ateriza aproape oriunde, fara a necesita piste amenajate special, ci doar spatii suficient de deschise incit sa-l cuprinda. Motoarele "Pratt&Whitney", de 6.000 de cai putere, vor asigura o viteza maxima de 200 kilometri pe ora. SkyCat va zbura la 300 de metri inaltime, avind o autonomie de zbor de 40 de ore, respectiv de 6.000 de kilometri. De la aeronave-cargo la dirijabile-satelit In proiect, alaturi de SkyCat 200 - care poate transporta o sarcina utila de 200 de tone - se mai afla sus-mentionatul SkyCat 1000 (capacitate de transport: 1.000 de tone). Cu toate ca majoritatea acestor aeronave se afla inca pe plansa de proiectare, conducerea ATG este convinsa ca nu cumparatorii vor lipsi. Modelul SkyCat 200 ofera o capacitate de transport intreita fata de cel mai mare avion-cargo militar american (C-17), si chiar daca viteza sa de deplasare (maximum 200 de kilometri pe ora) nu este foarte mare, ea o depaseste oricum pe cea a oricarui aparat similar (CargoLifter, fabricat in Germania), si poate ateriza chiar si pe terenuri foarte accidentate, avind si o raza de actiune fara egal. In afara de SkyCat, specialistii de la ATG mai au in derulare un proiect pe termen mai lung, denumit "StratSat". Dirijabilele "StratSat" vor fi confectionate din aliaje speciale si vor zbura la altitudini de 13.000-14.000 de metri. Ele vor avea la bord echipamente de telecomunicatii de tipul celor care se afla in prezent la bordul satelitilor de comunicatii. Pe viitor, "StratSat" va inlocui satelitii de telecomunicatii. Astfel, pozitionarea echipamentelor in stratosfera va deveni mult mai putin costisitoare. Noile dirijabile vor folosi un material ultrarezistent si neinflamabil, utilizat in industria aerospatiala - kevlar, iar balonul aparatului va fi compartimentat si umplut cu heliu, un gaz neinflamabil. ( surse: Mediafax, "New Scientist" ) Bregovic: "Ador sa fur de la romani" Intr-o atmosfera incendiara, joi seara, la Sala Palatului din Capitala, Goran Bregovic si trupa sa le-au cintat romanilor de le-a mers la suflet. Taraful de sapte suflatori si corul alcatuit din trei bulgaroaice au fost dirijate cu patima si expresivitate de acordeonistul, solistul vocal si percutionistul Ognjan Radivojevic, sarea si piperul show-ului. In acest prim spectacol din turneul sau romanesc, Bregovic a cintat mai ales melodii din filmele pentru care a compus. Muzicianul a demonstrat ca e in stare sa ajunga la sufletul spectatorilor chiar fara orchestra simfonica si cor de zeci de persoane. Spectacolul, organizat de Fundatia DaKINO, a inceput cu o intirziere de 30 de minute si a durat aproape doua ore, insa spectatorii l-ar fi ascultat pe Goran pina dimineata, daca era dupa ei. Presedintele si premierul nu au venit Printre VIP-urile prezente in sala s-au numarat Mircea Dinescu, Adrian Paunescu, Cristian Topescu, Iuliana Marciuc, Andi Moisescu, politicieni etc. Organizatorii anuntasera prezenta la concert a presedintelui si premierului tarii, insa acestia s-au lasat asteptati in zadar. Cele mai bune locuri din sala - la mijlocul rindului intii - le-au ocupat baietii de la Spitalul de Urgenta si impresara lor, aflati in extaz maxim. Intregul concert a fost o alternanta de piese vesele si triste, metafore ale vietii si mortii studiate si disecate de artist in muzica sa. Dupa miezul noptii, Bregovic a participat la petrecerea din clubul Twice, unde s-a desfasurat si conferinta de presa. "Apartinem unor culturi care adora sa piarda timpul" Inaintea concertului, Goran Bregovic ne-a acordat, in exclusivitate, un interviu, prin care am putut afla mai multe despre gindurile sale Cum ti se par romancele, in comparatie cu ce ai vazut prin lume? Intotdeauna, cind ma gindesc la frumusetea romancelor, imi vine in minte numele Nadiei Comaneci. Ea e un fel de etalon. Am intilnit aici Ale noastre sint mai frumoase decit ale lor? Nu neaparat. Peste tot vezi femei frumoase. Romancele au insa ceva Ai afirmat in conferinta de presa ca viata ar fi fost mult mai simpla, daca te-ai fi nascut in America. Stim ca ai cistigat la Loteria Vizelor SUA. De ce nu te -ai stabilit in State? Am un frate care e maestru bucatar si a lucrat mult timp in New York. Intr-o zi m-a sunat si mi-a zis ca a vazut un anunt in ziar si ca m-a inscris la Loterie. Asta a fost. M-am trezit ca am Cartea Verde si asa m-am mutat, cu catel, cu purcel, la New York, unde am stat 6 luni. Sotia mea nu s-a acomodat. Si nici eu. Sint prea batrin pentru asa ceva. Trebuie sa fii tinar, ca sa iei America de coarne. Stii, noi apartinem unor culturi care adora sa piarda timpul. Daca n-ai timp de pierdut, degeaba ai bani. Ce rost are sa ai bani acolo, in America, daca nu ai prieteni alaturi de care sa-i cheltuiesti. Acolo toata Parisul e pe sufletul tau? Da. Francezii, latinii in general, au intr-o buna masura acest talent De ce apari pe scena imbracat in culori deschise, mai ales in alb? Culoarea mea preferata este rosul. Ma regasesc in ea aproape organic, e culoarea mea naturala. In alb, ma simt ca un Cappo di Gipsy, ca un La conferinta, ai spus ca esti balcanic, deci si roman... Sint foarte mult roman. Simt ca un roman. Muzica mea e un melanj, in care se simte din plin Romania. Ador sa fur de la Alphonse Daudet spunea ca muzica este o alta planeta. Cum ai descrie Planeta Bregovic? Muzica mea e un loc unde ma odihnesc si in care vreau sa-i fac pe oameni sa se simta bine. Sa inoate, sa stea la soare, sa se destinda sau sa stea de vorba cu prietenii, la un pahar. LIVIU SERBANESCU RADU MEIROSU Dupa ce a cintat la aniversarile lui Ion Iliescu, Gheorghe Turda, numit sef in MI Colonelul Gheorghe Turda este, de ieri, al treilea adjunct al sefului Directiei de Relatii Publice,Traditii, Educatie si Sport din Ministerul de Interne, generalul de corp de armata Nicolae Oprea. Cintaretul de muzica populara revine, astfel, la conducerea Ansamblului "Ciocirlia", de unde a fost debarcat in 1997. I s-a reprosat, atunci, aparitia intr-un videoclip electoral alaturi de Ion Iliescu, desi era membru PNTCD, si incheierea unor contracte dubioase. A existat si un raport al Grupului de Control al ministrului de interne prin care rapsodul era invinuit ca si-ar fi insusit incasarile dintr-o serie de concerte in judetul Calarasi. Turda a mai fost cercetat si in legatura cu accidentul soldat cu mai multe victime in care si-a pierdut viata fostul sef al Directiei Cultura din acea vreme, colonelul Constantinescu. Cintaretul se afla la volanul unei dubite, desi nu avea carnet de conducere corespunzator, iar deplasarea nu era in interes de serviciu. Dupa trei ani de pauza, dovedind fler politic, in martie 2000, Turda si-a amintit de vechea dragoste, cintind din nou la ziua ex-presedintelui PDSR, devenit ulterior presedintele Romaniei. Se vede treaba ca i-a prins bine. Pe linga Ansamblul "Ciocirlia", Gheorghe Turda va coordona activitatile Casei de Cultura a Ministerului de Interne. NICOLETA SAVIN ONDINE GHERGUT Politistii slabi la gramatica au fost schimbati Sefii lor sustineau ca nu aratau nici bine Pentru ca au obtinut calificativul satisfacator la testul de gramatica, conducerea Politiei municipiului Cluj-Napoca a luat hotarirea ca cei 12 politisti de la Biroul Politiei Rutiere Cluj, testati saptamina trecuta, sa fie mutati la Serviciul de Ordine Publica din cadrul IPJ Cluj. In locul lor au fost adusi alti 12 subofiteri, proaspeti absolventi ai Scolii Militare de Subofiteri de la Cimpina. Unii dintre cei mutati au declarat ca unul dintre motivele acestei rocade a fost si aspectul fizic. Acest lucru a fost confirmat si de colonelul Teodor Pop Puscas, comandantul Politiei municipiului, care a declarat ca cei 12 politisti adusi sint tineri si au aspect fizic placut. "Aceasta masura a vizat primenirea, intinerirea si imbunatatirea activitatii Politiei Rutiere. Cind un cetatean strain vine in contact cu un politist acesta este cu certitudine de la circulatie. Si asa putem intra in Europa". In realitate, aceasta schimbare se pare ca s-a vrut a fi o lectie data tuturor politistilor clujeni, mai multi subofiteri avind o activitate slaba si nu respectau ordinele superiorilor. MIHAI SOICA "Ultima cruciada", primul roman al Alinei Mungiu-Pippidi "Ultima cruciada" este unul dintre cele mai comentate evenimente editoriale din ultima vreme. A fost lansat joi, la Libraria Humanitas, in prezentarea criticului literar Alex Stefanescu, care a apreciat lucrarea drept "o carte complicata, dar clara, fara nimic artificial". Cunoscuta ca om de televiziune si, mai ales, ca autor al unor lucrari de psihologie sociala si politologie ("Romanii dupa 89" si "Transilvania subiectiva"), Alina Mungiu-Pippidi a mai publicat fictiune: piesa "Evanghelistii"- premiul UNITER pentru cea mai buna piesa a anului 1993. Monica Lovinescu a considerat ca romanul "nu are corespondent in literatura noastra contemporana", fiind inrudit cu "Numele trandafirului" al lui Umberto Eco. Ancheta psihiatrica si politista, politica, istorie, manuscrise ezoterice... acestea sint citeva din ingredientele combinate intr-un dialog peste secole (evul mediu si perioada interbelica). Nicolae Titulescu este evocat intr-un registru care nu poate sa nu intereseze. Este un roman adevarat, care poate fi citit fara probleme si de primul val al cititorilor acestui gen, cei care au ramas adepti ai realismului, si de initiatii in valul doi (romanul psihologic cu derivatele sale), si de putinii lectori contemporani in spirit cu valul trei (in care poate fi situat Umberto Eco). ALINA PAVEL Fostul instructor de zbor al lui Trutulescu, la 5.000 de metri de Cartea recordurilor Gheorghe Valeanu a scapat cu viata in urma unui salt din avion fara parasuta La cei 65 de ani pe care i-a implinit pe 12 aprilie, profesorul pitestean Gheorghe Valeanu este hotarit sa intre in Cartea recordurilor. El se pregateste intens pentru ca, la sfirsitul acestei luni, sa sara cu parasuta de la o altitudine de 5.000 de metri. Fost instructor de aviatie al celebrului sepepist Gheorghe Trutulescu, Gheorghe Valeanu a primit deja avizul ministrului Ioan Mircea Pascu de a zbura cu un avion militar de la Boteni. Cele 4-5 lansari de antrenament premergatoare saltului final il vor costa pe parasutistul pensionar peste 40 de milioane de lei, bani pe care-i va obtine din sponsorizari. Profesorul Valeanu ne-a declarat ca va fi asistat de arbitrii de la Guiness Book si ca va sari de la 5.000 de metri fara masca de oxigen. Avind in vedere circumstantele, virsta, altitudinea si absenta mastii de oxigen, parasutistul pitestean forteaza un record mondial. Profesorul Gheorghe Valeanu este si culturist, laureat al mai multor concursuri nationale. Pe linga aceste recorduri, Valeanu a reusit incredibila performanta de a scapa cu viata in urma unui salt din avion, fara parasuta: in 1975, in timp ce facea o lansare de la 1.000 de metri, lui Valeanu nu i s-a deschis parasuta. El a cazut cu o viteza de circa 40 de metri pe secunda direct intr-un copac. Crengile au atenuat socul cazaturii, iar profesorul a scapat doar cu citeva fracturi. Pitesteanul sustine ca secretul longevitatii sale sta in alimentatia extrem de echilibrata din care nu lipseste un litru de vin rosu pe zi. GABRIEL MARICA Telegrafice Handicapatii mintal cer sa fie protejati Un grup de reprezentanti ai persoanelor cu handicap mintal au protestat ieri la sediul Secretariatului de Stat pentru Persoane cu Handicap. "Cerem transformarea caminelor spital pentru handicapati in Case Familiale si protejarea persoanele cu handicap din punct de vedere juridic, astfel incit sa nu mai abuzeze nimeni de ele", ne-a declarat Emanuela Leampar, presedintele Ligii Nationale a Asociatiilor pentru Sprijinirea Persoanelor cu Handicap. Ea spune ca se impune o strategie pentru egalizarea sanselor persoanelor cu dizabilitati din tara noastra si adaptarea legislatiei romanesti celei europene. (G.R.) S-a spinzurat in fata Parchetului Dragasani Daniel Stanciu, subofiterul care asigura paza la Parchetul Dragasani, a observat acum doua zile un barbat spinzurat in curtea din fata institutiei. Locuinta respectiva de pe strada Gil Mihaescu apartine Vioricai Stefanescu, iar spinzuratul - Doru Ignat, 32 de ani, din comuna Valeni, judetul Vaslui, era concubinul acesteia. In ziua respectiva, barbatul s-a ridicat brusc de la masa unde statea impreuna cu prietena sa si citeva rude spunind ca merge la WC. In loc sa ajunga acolo, s-a spinzurat cu o sirma de creanga unui copac . (M.M.) Judetul Alba in carantina Daniela Barb, director adjunct al Directiei Sanitar-Veterinare Alba, a declarat, pentru Rompres, ca in 18 localitati din judetul Alba a fost instituita starea de carantina de gradul III, dupa ce 25 de vulpi si o caprioara au fost depistate in localitatile respective ca fiind bolnave de rabie. Incepind de ieri, Directia Sanitar-Veterinara Alba a instituit stare de carantina de gradul II in localitatea Salistea, dupa ce Ileana Jurj a fost atacata si muscata de o vulpe, chiar in propria-i gospodarie. Membrii familiei sale au reusit sa omoare vulpea care, in urma analizelor de laborator, s-a dovedit a fi fost bolnava de rabie. Suspecta de contaminare cu rabie, Ileana Jurj a fost internata la Sectia de Boli Contagioase a Spitalului Judetean Alba unde se afla sub tratament antirabic. (A.R.) Casa Memoriala Mihai Eminescu, la schimb cu o caruta de lemne Casa Memoriala Mihai Eminescu din comuna mureseana Deda se afla in curtea lui Iosif Ciontea, un batrin in virsta de 80 de ani. In Deda se stie ca straunchiul sau a fost prieten cu Mihai Eminescu, intre cei doi existind o intelegere conform careia ori de cite ori poetul calatorea spre Blaj, de la Ipotesti, innopta in casa lor. Bunicii lui Iosif Ciontea povesteau ca Eminescu a poposit in casa lor din Deda, ba, mai mult, chiar s-a indragostit de o matusa de-a lor, el venind astfel destul de des in localitate. Ei sustineau ca Eminescu a compus "Sara pe deal" chiar in acea casa. Inainte de 1989, casa din curtea batrinului era declarata muzeu, Iosif Ciontea primind in schimbul intretinerii acesteia lemne de foc din partea primariei. Cum intelegerea a cazut si, de mai bine de 11 ani, batrinul nu a mai vazut vreo surcea, zilele trecute a amenintat ca va demola sau va incendia cladirea pentru ca are nevoie de pamint pentru gradina. Primaria Deda, care vrea sa introduca casa in patrimoniul cultural romanesc, impreuna cu Consiliul Judetean Mures i-au promis batrinului ca vor muta casa in alta parte numai sa nu se atinga de ea, in schimbul ei urmind sa primeasca o caruta de lemne. Iosif Ciontea a dat un ultimatum autoritatilor locale, anuntindu-le ca au doar o luna la dispozitie pentru a muta casa din curtea lui, in caz contrar amenintind ca o transforma in moloz. DRAGOS BARDOSI [33][pl.dll?rid=expresro] 