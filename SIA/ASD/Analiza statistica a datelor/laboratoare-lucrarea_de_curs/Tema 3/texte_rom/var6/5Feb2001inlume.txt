 Ca sa nu se intinda-n pat de pomana, Lara Flynn Boyle il indoapa pe Jack Nicholson cu Viagra La 63 de ani, craiul Jack Nicholson simte ca nu prea mai face fata solicitarilor mult mai tinerei sale iubite, actrita Lara Flynn Boyle, pe care v-o amintiti, desigur, din serialul "Twin Peaks". Asa ca Jack n-a avut incotro si a cerut ajutor vestitei Viagra, pilula care reda speranta. Actorul se aprovizioneaza lunar de la o farmacie din selectul Bel Air, din Los Angeles. Bineinteles, Nicholson are un om care se ocupa special de suplimentarea stocului de pilule. Se spune ca, uneori, insasi Lara are grija ca ratia iubitului sa nu lipseasca. Intrebata recent cum e Jack in momentele intime, tinara actrita a raspuns ca acesta "e un amorez minunat pentru un tip de virsta lui".(R.M.) Profitind de criza declansata in Europa occidentala, Bulgarii se imbogatesc pe seama vacii nebune Criza declansata de boala vacii nebune s-a dovedit benefica pentru producatorii bulgari de carne, ale caror exporturi au crescut de cinci ori in ultimul an. Dindu-si seama ca nu au mari sanse de a patrunde pe piata occidentala, intreprinzatorii bulgari s-au orientat spre tarile arabe, care tocmai sistasera importurile din tarile vest-europene. Daca in anul 1999, Bulgaria a exportat 7.400 bovine vii, in 2000, cifra a crescut la 39.000 de capete, a anuntat, la sfirsitul saptaminii trecute, Kiril Vatev, presedintele asociatiei bulgare a carnii, citat de France Presse. Anuntul survine la doar o saptamina dupa un raport privind situatia exporturilor de bovine pe intreaga Europa de est, in care se scotea in evidenta faptul ca tarile din aceasta regiune nu au stiut sau nu au putut sa profite de scaderea increderii occidentalilor in produsele autohtone. In materialul respectiv era mentionata si Romania, despre care se spunea ca exporta foarte putina carne de vita, in conditiile in care septelul scade in mod constant, ajungind la 3,14 milioane de capete la sfirsitul anului trecut. Cresterea exponentiala a exporturilor a alimentat insa temerile ca pe piata bulgara se va inregistra o criza de carne de vaca, ceea ce va determina o sporire a importurilor. In plus, pretul carnii pe piata interna a crescut cu 30 la suta in ultimele doua luni. In aceste conditii, presedintele asociatiei bulgare a carnii a atras atentia ca exista riscul ca in Bulgaria sa patrunda si carne infestata sau animale bolnave de encefalopatie spongiforma". Din acest motiv, autoritatile bulgare au decis zilele trecute sa declanseze o campanie de prevenire, urmind sa efectueze sistematic testari in loturile de bovine cu virste de pina la 24 de luni, pentru a depista eventualele animale bolnave, astfel incit acestea sa poata fi exterminate cit mai rapid. Specialistii bulgari vor controla in special bovinele care au fost hranite cu faina de carne. Pina acum, in Bulgaria au fost efectuate deja 100 de teste de depistare a encefalopatiei spongiforme bovine, insa toate investigatiile au avut rezultat negativ. DIANA EVANTIA BARCA Din lac, in put! Un baiat speriat de bombe, gasit in viata la opt zile dupa cutremurul din India Un adolescent de 17 ani dintr-un sat de linga localitatea indiana Bachchau, devastata de cutremurul care a lovit India in urma cu o saptamina, a fost gasit dupa opt zile, viu si nevatamat, intr-o fintina, transmite Reuters. Echipele de interventie l-au depistat pe Arjun Bhai dupa zgomotul pietricelelor pe care baiatul le arunca. In momentul in care a inceput sa i se miste pamintul sub picioare, Bhai a crezut ca e vorba de o bomba si s-a ascuns intr-o magazie, care insa s-a prabusit intr-o fintina. Descoperirea baiatului in viata este un caz exceptional, in conditiile in care fortele armate indiene, care s-au ocupat pina acum de operatiunile de salvare a supravietuitorilor, au renuntat la cautari si au trecut la identificarea copiilor ramasi orfani. ISABELLA ALEXANDRESCU Hillary Clinton, Cenusareasa in mizerie Presa, oamenii politici si televiziunile americane au un nou subiect de comentarii rautacioase si ironii: se pare ca, o data cu plecarea de la Casa Alba, fosta Prima Doamna, devenita senator de New York, si-a pierdut orice interes fata de propria infatisare, parind sleampata si neingrijita, releva "Washington Times". Cunoscuta si admirata pentru aparitiile perfecte si pline de bun gust de pe vremea cind Bill Clinton era presedinte, Hillary Clinton ii socheaza in prezent pe colegii de Senat, venind la sedinte fara manichiura facuta si fara ruj pe buze. Mai mult, cea care beneficia de serviciile unei coafeze 24 de ore din 24, aratind intotdeauna ca "scoasa din cutie", se prezinta acum in Senat cu parul neingrijit si necoafat. Coafeza sa a incercat anemic sa o scuze: "Este aceeasi tunsoare. Numai ca nu si-a uscat parul cu foehn-ul. Merg cind ma cheama, dar este o persoana foarte ocupata, si in unele zile pare mai naturala decit in altele". Unul dintre ziaristii cunoscuti pentru incisivitatea sa spune ca fosta Prima Doamna a ajuns un fel de Cenusareasa in mizerie si a comparat-o cu unele femei aflate in functii inalte si care sint total lipsite de feminitate, cum ar fi fostul procuror general Janet Reno: "Cred ca nu o mai intereseaza decit munca si nu mai este deloc interesata sa aiba un aspect atragator. Si-a dat jos rochia de bal a Cenusaresei si a trecut la salopeta de lucru". Un adept al Partidului Democrat al lui Clinton si-a exprimat parerea: "Toate femeile din Senat arata mai bine decit ea, ceea ce este infricosator pentru unele dintre ele, deoarece nici macar nu pot fi numite femei". Populara vedeta de televiziune Jay Leno a comentat la rindul sau: "Toate ziarele din New York birfesc, birfesc, birfesc. Au un subiect important. Toti spun ca acum, c"nd Hillary Clinton este senator, poate ati vrea sa stiti ca nu se mai fardeaza si nu isi mai face unghiile. Nu se mai duce nici la coafor. Poarta de asemenea haine care nu sint tocmai la moda si elegante. Nu este ingrijorata poate ca sotului ei i-ar putea pieri interesul? Sper ca Bill nu va incepe sa se uite prin alte parti." ISABELLA ALEXANDRESCU Flash Libienii isi baga lama-n git de suparare Trei cetateni libieni si-au taiat beregatele cu lame de ras, in cadrul unei bizare tentative de sinucidere, menite a constitui un protest fata de condamnarea la inchisoare pe viata a spionului Abel Basset al-Megrahi, pentru atentatul cu bomba de la Lockerbie. Cei trei sinucigasi au recurs la dramaticul gest in mijlocul unei multimi de oameni adunati in centrul capitalei libiene Tripoli, in dreptul unei cladiri in care-si are sediul o filiala a Organizatiei Natiunilor Unite. Barbatii au fost spitalizati si se afla in afara oricarui pericol. "Verdictul a fost o decizie politica luata sub presiunea marilor puteri - Statele Unite ale Americii si Marea Britanie", le-a declarat manifestantilor imamul Ahmed al-Balazi, un influent prelat mahomedan.(C.V.) Ruta balcanica a drogurilor a fost reactivata Sfirsitul unui deceniu de conflict in fosta Iugoslavie a reactivat "ruta balcanica" a drogurilor intre Turcia si Uniunea Europeana, prin Bulgaria, Romania si Ungaria, afirma specialistii. "Ruta balcanica este cunoscuta drept o cale de tranzit a peste 80 la suta din heroina confiscata in Europa", se arata intr-un raport al ONU privind problema drogurilor, publicat la Viena. "O data cu sfirsitul razboiului din Balcani, traficantii nu se mai vad obligati sa evite aceasta regiune si numarul arestarilor a crescut, ca si volumul capturilor de droguri", a declarat purtatorul de cuvint al vamei ungare, Janos Sipos. Pe de alta parte, ruta balcanica nu este numai o axa de transport, ci si de depozitare, mari cantitati de droguri provenite din Turcia fiind stocate in Ungaria si Slovacia, inainte de a fi transportate in statele Uniunii Europene, in cantitati mici. Una dintre rute pleaca din Bulgaria spre Romania, apoi Ungaria, cu destinatia Austria, Germania, Olanda si Marea Britanie. O alta trece prin Macedonia si Albania pentru a ajunge in Italia. (C.M.) Imigrantii, momiti cu lire sa plece acasa Marea Britanie si Italia au cazut de acord sa ia masuri urgente pentru a reduce numarul imigrantilor ilegali proveniti din Balcani, intrati in statele Uniunii Europene, transmite Reuters. Una dintre aceste masuri, care va fi, fara indoiala, pe placul celor aflati in situatie ilegala in spatiul Schengen, este alocarea de fonduri pentru imigrantii care vor accepta "sa se repatrieze de bunavoie". Premierul britanic, Tony Blair, si omologul sau italian, Giuliano Amato, au precizat ca vor coopera pentru ca Uniunea Europeana sa sustina imigratia legala, atunci cind aceasta se dovedeste benefica statelor membre. Decisi sa lupte impotriva "ororilor indurate de imigrantii ilegali cazuti in miinile traficantilor de oameni", Blair si Amato sustin trimiterea de echipe de experti si politisti europeni la frontiere si in tarile aflate la vest de Balcani, pentru a contracara acest flagel. (I.A.) Copii imbaiati la minus 13 grade Gerul, zapada si gheata nu par sa-i sperie pe locuitorii capitalei Belarusului, Minsk, care s-au decis sa profite de zilele libere ale sfirsitului de saptamina pentru a se destinde in statiunea Raubichi. Ei au folosit ocazia pentru a-si cali copiii in stilul obisnuit tarilor cu clima aspra. Parintii, doar in costum de baie, si-au dezbracat copiii in pielea goala si au aruncat pe ei galeti cu apa rece, pentru ca micutii sa se caleasca, desi temperatura nu depasea minus 13 grade Celsius. Obisnuiti cu astfel de "ritualuri", copiii s-au distrat de minune. (C.M.) Britanicii, sub teroarea paunilor in calduri Cirduri intregi de pauni salbatici au invadat mai multe localitati din Marea Britanie, in incercarea disperata de a gasi paunite pentru imperechere, relateaza Reuters. Un crescator britanic din localitatea Quinton Spratt spune ca, din cauza faptului ca obisnuiesc sa-si faca cuib pe pamint, paunitele au devenit vulnerabile in fata vulpilor care s-au inmultit foarte mult in ultima vreme. Ramasi fara obiectul dragostei, paunii au coborit in mijlocul comunitatilor rurale, fiind mai tot timpul pe urmele copiilor si distrugind razoarele de legume in cautarea paunitelor. Disparitia acestora e resimtita cu atit mai acut, cu cit fiecare paun are nevoie de cinci femele pentru imperechere.(L.C.) Bush a devenit "Domnul 43" Presedintele american George W. Bush a recunoscut vineri ca unii dintre colaboratorii sai de la Casa Alba l-au poreclit "43", pentru a-l deosebi de tatal sau, George Bush, care a fost al 41-lea presedinte al SUA. "Numele" i se trage si de la faptul ca, vineri seara, la o reuniune a senatorilor si a deputatilor din rindul Partidului Republican, el a spus: "Eu sint 43". Noul presedinte american inca mai are probleme de adaptare la noua sa pozitie, una dintre nemultumirile sale fiind aceea ca nu mai poate face jogging ca pe vremea cind era guvernator de Texas, agentii de paza interzicindu-i sa alerge pe strazi. Totodata, el a spus ca inca nu se simte ca acasa, pentru ca nu si-a adus prea multe obiecte personale, sotia sa fiind plecata in prezent la ferma familiei Bush de la Crawford (Texas) pentru a impacheta si trimite la Washington diverse articole de care noul presedinte nu se poate lipsi.(C.M.) Uruguayenii nu se scumpesc cind e vorba de credinta Pui sacrificati, parfumuri si cercei din aur pentru zeita apelor Mii de uruguayeni, imbracati in straie de sarbatoare, au luat cu asalt in noaptea de vineri spre simbata plajele capitalei Montevideo pentru a aduce ofrande zeitei apelor, Iemanja, relateaza AFP. Ca in fiecare an, pe 2 februarie, la apusul soarelui, mii de credinciosi vin sa incredinteze valurilor ofrandele pentru zeita fecioara Iemanja, mama zeilor in cultul Umbanda, cult nascut in Brazilia printre sclavii africani. Oamenii vin sa se roage la malul marii, cerind zeitei sa-i apere de necazuri si sa le implineasca cele mai fierbinti dorinte. Pe linga luminarile aprinse si puii sacrificati chiar pe malul apei, credinciosii ofera fecioarei orice si-ar putea dori o femeie: de la flori si parfumuri scumpe, pina la bauturi fine, slab alcoolizate, ca pentru o mama, sora, sotie sau fiica. Unele cadouri sint chiar scumpe, oamenii aruncind in valuri cercei si bratari din aur din dorinta de a obtine favorurile zeitei. (L.C.) In Florida a fost lansat "Experimentul Tara Sfinta" Parc de distractii cu mormintul lui Iisus Hristos Primul parc tematic religios din lume isi deschide azi portile, in Florida, in pofida protestelor vehemente ale puternicei comunitati a evreilor americani, care considera ca este un aranjament menit a promova crestinismul pe seama iudaismului. Parcul "Holy Land Experience" ("Experimentul Tarii Sfinte"), creatia lui Marvin Rosenthal - un preot baptist nascut evreu, ofera vizitatorilor sai o sumedenie de reproduceri ale unor locuri (si lucruri) sfinte, cum ar fi "tufisul arzator" (Dumnezeu) cu care a vorbit Moise, numeroase magazine de suveniruri si restaurante cu meniuri "biblice", precum "hamburgerii Goliat". Vizitatorii se pot reculege la intrarea in mormintul Mintuitorului, unde se poate vedea si giulgiul in care a fost infasurat Iisus. Pentru ca atmosfera sa fie cit mai realista, organizatorii au montat in mormint un aparat de aer conditionat, astfel incit turistii sa se infioare la propriu. Sute de actori imbracati in costume de epoca interpreteaza diverse roluri, de la soldati romani la vinzatoare de flori sau cintareti la instrumente antice. De asemenea, aici se pot viziona filme despre Adam si Eva in Rai sau documentare despre ritualurile evreiesti. De dimensiuni mai modeste decit puternicii sai vecini - Studiourile Universal si Disney World, parcul va deveni cu siguranta un punct de atractie pentru cei peste 45 de milioane de turisti care vin anual in Orlando. Arcul a fost construit cu numai 16 milioane de dolari si include o replica la scara redusa a Templului Marelui Rege, o piata tipica Ierusalimului din secolul I si reproducerea pesterilor de la Qumran, in care au fost gasite celebrele Manuscrise de la Marea Moarta, in 1947. VLADIMIR BALABAN Vaduva lui Andreas Papandreu face dezvaluiri scandaloase Francois Mitterrand isi facea de cap cu amantele in Grecia Fostul presedinte al Frantei, Francois Mitterrand, petrecea zile de vis in Grecia cu amantele sale, dezvaluie intr-o noua carte de memorii vaduva presedintelui elen Andreas Papandreu, Dimitra Liani, poreclita Mimi, transmite Reuters. Cartea este dedicata aventurilor si indiscretiilor comise de inalti demnitari straini, pe care blonda stewardesa, devenita Prima Doamna a Greciei, i-a intilnit in anii '80. Dimitra Liani povesteste ca l-a intilnit pe printul Charles cu ocazia funeraliilor cancelarului german Willy Brandt: "Charles era plictisitÉ a inceput sa discute cu mine. Andreas a remarcat, s-a intors spre mine si mi-a soptit «Fii atenta, este cam impertinent. Nu o sa treaca mult si ar putea sa te invite si la o cafea»". Despre Francois Mitterrand, decedat in 1996, vaduva lui Papandreu isi aminteste ca "a vizitat Grecia de multe ori, incognito, cu amanta lui de la acea vreme, iar guvernul grec a avut grija sa se simta bine, la adapost de privirile indiscrete ale presei. Drept multumire pentru ospitalitate si grija, Mitterrand ii trimitea Primei Doamne a Greciei cite un buchet superb, ori de cite ori aceasta se afla la Paris: "Un buchet de flori impresionant. Era mai inalt ca mine". Liani nu pare sa il fi agreat nici pe cancelarul german Helmut Kohl, care era atit de masiv incit avea nevoie de un scaun masura speciala, si care, la cele 130 de kilograme ale sale, l-a calcat atit de rau pe picior pe Papandreu, incit acesta a avut nevoie de ingrijiri medicale. Prima sa carte, intitulata "Zece ani si 54 de zile", a fost dedicata casatoriei cu Papandreui. Liderul socialist a intilnit-o pe stewardesa blonda, care avea jumatatea virstei sale, in timpul deplasarilor in strainatate, si a divortat. De la moartea sotului ei, Dimitra Liani sta retrasa in vila luxoasa pe care el i-a construit-o in zona de nord a Atenei.(I.A.) Muzeul traficantilor de droguri din Mexic, o colectie de smecherii pentru inselat vamesii Femei cu implanturi de cocaina in sini si fese Pistoale incrustate cu diamante, lansatoare de grenade si alte bunuri personale ale celor mai vestiti traficanti de droguri au fost expuse intr-un "narco-muzeu" din capitala mexicana Ciudad de Mexico, folosit in principal pentru a-i instrui pe politisti in legatura cu obiceiurile si trucurile folosite de acesti infractori, relateaza Reuters. Muzeul, deschis la sediul Ministerului mexican de Interne, prezinta toate aspectele traficului cu droguri, cu precadere obiecte banale in care carausii ascund narcoticele pentru a le trece mai usor peste granita in Statele Unite. Printre ele se numara o bicicleta absolut normala la prima vedere, dar cu rotile burdusite cu cocaina, si un fruct de papaya scobit pentru a incapea inauntru o punga plina cu marijuana. In muzeu mai sint expuse o serie de fotografii ale unor femei platite sa-si faca implanturi chirurgicale cu pungi de cocaina si heroina in sini si in fese pentru a insela vigilenta vamesilor. Totodata, o masina echipata in partea din spate cu un lansator de grenade si un dispozitiv de imprastiat ulei pentru a-i opri pe eventualii urmaritori demonstreaza cit de departe sint dispusi traficantii de droguri sa mearga pentru nu fi arestati. (L.C.) Grefa respinsa de mintea pacientului Prima mina transplantata a fost amputata! Primului om din lume caruia, in urma unei proceduri chirurgicale revolutionare, i s-a implantat o mina, a "scapat" prin amputare de membrul care ajunsese sa il tortureze fizic si psihic de aproximativ doi ani. Potrivit BBC, neozeelandezul Clint Hallam, in virsta de 50 de ani, a declarat ca mintea si trupul lui s-au revoltat fata de membrul transplantat, desi mina functionase bine in primele 12 luni dupa operatia suferita in 1998. Hallam a negat acuzele formulate de medicii care l-au operat si care apreciasera ca el nu si-a ingrijit cum trebuie antebratul, prelevat de la un motociclist mort din cauza unui accident de circulatie. Chirurgul australian Earl Owen, un specialist in microchirurgie care a supervizat transplantul lui Hallam, declarase ca mina acestuia a fost respinsa pentru ca pacientul nu mai lua medicamentele prescrise si nu mai facea exercitiile recomandate pentru o buna functionare a miinii. Insa Hallam spune ca a respectat cu strictete regimul cu medicamente imunosupresoare, pe care l-a intrerupt o singura data, din cauza unei gripe rebele, si a facut si exercitiile fizice prescrise, insa in timp a ajuns sa nu mai simta mina transplantata. CONSTANTIN VLAD 