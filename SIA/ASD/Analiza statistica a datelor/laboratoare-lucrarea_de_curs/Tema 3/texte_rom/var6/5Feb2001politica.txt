 Un fost patiser, un general "dalmatian" si un nepot al lui Ion Diaconescu, in competitie deschisa Batalie apriga pentru Oficiul National de Cadastru Putina lume stie ca Oficiul National de Cadastru, Geodezie si Cartografie (ONCGC) este o institutie strategica pentru Romania. Spunem aceasta deoarece, prin sistemul sau unitar si obligatoriu de evidenta, ONCGC realizeaza identificarea, inregistrarea, reprezentarea pe harti si planuri cadastrale a tuturor terenurilor, precum si a celorlalte bunuri imobile de pe intreg teritoriul tarii, indiferent de destinatia lor si de proprietar. Intuind importanta ONCGC, actualul guvern a dat aceasta institutie strategica pe mina lui Octav Cozmanca, actual ministru al administratiei publice. "Catindatii" De la instalarea reprezentantilor PDSR la Palatul Victoria, valul schimbarilor s-a facut simtit in toate institutiile publice. Profitind de faptul ca poate numi presedintele ONCGC, Octav Cozmanca a si inceput sa caute "candidatul ideal". Unul dintre preferatii lui este Gheorghe Naghiu, fost tehnician patiser, care de citiva ani s-a reprofilat in domeniul cadastral. Surse din PDSR spun ca Octav Cozmanca si-ar dori un colaborator cum e Naghiu, insa colegi de-ai sai de partid au alta propunere: gral.(r) Marin Rotaru. Fost angajat al Directiei Topografiei Militare, generalul a fost deseori tinta jurnalistilor deoarece, in perioada cind activa la MApN, a intentionat sa vinda unei firme germane (n.r. - "Geocenter") harti militare cu mentiunea "Strict Secret". Actual pensionar si patron al firmei "Geostar" (n.r. - coincidenta de nume cu firma germana "Geocenter"?), Rotaru a mai intrat sub lupa presei si in perioada cit a fost seful ONCGC. In 1996, imediat dupa numire, Rotaru si-a angajat-o ca sefa de cabinet pe Simona Scafariu, care ulterior i-a devenit o "colaboratoare" extrem de apropiata (n.r. - absolventa a 10 clase si a unei scoli profesionale de finisori-constructori, actualmente vinzatoare la un magazin de parfumuri din incinta "Mall"). Presa a mai relatat ca, in perioada cit Rotaru a fost sef la cadastru, Curtea de Conturi i-a gasit o gaura de peste 40 milioane lei deoarece fostul militar obisnuia sa cheltuiasca mult cu protocolul. Un al treilea personaj care ar dori sa fie propulsat la sefia ONCGC este inginerul geodez Valeriu Manolache, despre care nu se stie decit ca este patron al firmei "Theotop" si vicepresedinte al Asociatiei Patronale de Cadastru si Geodezie. Pe lisa "catindatilor" apare si col. (r) Nicolae Cioanca, fost colaborator al lui Marin Rotaru la Directia Topografiei Armatei. Constient ca nu are sanse sa devina secretar de stat, pensionarul Cioanca s-a angrenat in cursa pentru sefia ONCGC doar in calitate de "iepure" al lui Rotaru. Nici actualul presedinte al ONCGC, ing. Dana Tudor, nu lipseste de pe lista candidatilor. Revolutionar, Tudor a fost avansat la sefia oficiului dupa ce Viorel Lis - fost primar general al Capitalei, l-a dat afara de la Directia Cadastrala a PMB. Si, pentru ca lista sa fie completa, in cursa spre ONCGC se regaseste si ing. Gabriel Popescu, nepot al lui Ion Diaconescu si fost sef al Oficiului in perioada cind PNTCD s-a aflat la guvernare. Popescu s-a remarcat prin faptul ca atunci cind a fost secretar de stat la ONCGC a "incurcat" de sapte ori itele unei licitatii (n.r. - derulata printr-un program al Bancii Mondiale, referitor la zboruri fotogrammetrice), in intentia de a desemna cistigatoare firma israeliana OFEK. OVIDIU ZARA Edilii-sefi din noua mari orase trag un semnal de alarma de la Brasov Presiunile si zaharelul, metodele de pedeserizare a primarilor Primarii, viceprimarii si citiva secretari din noua orase importante ale tarii s-au intilnit, simbata, la Brasov, nemultumiti de faptul ca prin proiectul de modificare a Legii administratiei publice locale li se incalca drepturile. "Proiectul contine grave incalcari ale Constitutiei Romaniei si ale Cartei Europene", a explicat primarul Brasovului, Ioan Ghise. Primarii au intocmit un comunicat in care arata care sint, din punctul lor de vedere, abuzurile si incalcarile aduse Constitutiei. Acest comunicat va fi inaintat presedintiei, parlamentului si guvernului. Funar ameninta cu demisia Primarul Clujului, Gheorghe Funar, a amenintat ca isi da demisia daca guvernantii nu vor tine cont de parerile celor intilniti simbata la Brasov si nu vor modifica proiectul de lege. "Sint decis sa-mi dau demisia daca legea se va pastra in aceasta forma si sint convins ca si alti primari vor face acelasi lucru", a declarat Funar. O alta nemultumire a primarului clujean este cea legata de folosirea de catre autoritatile administratiei publice locale in raporturile cu cetatenii si o limba a minoritatilor. "Solicitam, in acest caz, sa se foloseasca doar limba oficiala a statului, limba romana. Este vorba despre respectarea Constitutiei. Pentru aceasta, eu am cerut si sprijinul UDMR deoarece am vrut sa organizez cursuri gratuite de invatarea limbii romane. Nu am primit nici un raspuns din partea lor, ceea ce ma face sa cred ca stiu sa vorbeasca romaneste si ca nu mai este nevoie de aceste cursuri si nici de introducerea unei alte limbi, decit cea oficiala, in raporturile dintre cetateni si autoritatile publice locale", a tinut sa explice Gheorghe Funar. El a mai adaugat ca se incearca inlocuirea democratiei cu dictatura: "Vrem sa oprim pedeserizarea in masa a primarilor". Funar a specificat ca este posibil ca Partidul Romania Mare sa initieze o motiune de cenzura care va duce la caderea guvernului. Ghise denunta "teroarea" la care sint supusi functionarii publici Primarul Iasiului, Constantin Simirad, crede si el ca proiectul de modificare a Legii administratiei publice locale, in forma actuala, va duce la o aliniere politica fortata a primarilor. "Presiunea si zaharelul vor fi cele doua motive care vor face ca primarii sa abandoneze partidele lor in favoarea altor partide", a declarat Simirad. Majoritatea primarilor si viceprimarilor au sustinut ideea ca aplicarea Legii administratiei publice locale va duce la pedeserizarea institutiilor statului. "Intreaga structura a administratiilor centrale si locale este politizata in mod excesiv. La Brasov exista exemple concrete de functionari publici care sint terorizati de faptul ca vor fi chemati la sediul PDSR, unde o echipa politica ii analizeaza pentru a-i mentine sau nu in functiile pe care le detin acum. Astfel, ceilalti functionari publici inteleg ca viitorul lor depinde numai de partidul de la guvernare, iar in acest fel se politizeaza toate institutiile", a afirmat si primarul Brasovului, Ioan Ghise. Participantii au mai afirmat ca printre principalele lor nemultumiri este aceea ca actul normativ, in forma actuala, creeaza posibilitatea prefectului sa suspende primarul ales de cetateni doar la simpla deschidere a unei actiuni penale impotriva lui, fara a se proba vinovatia acestuia printr-o hotarire definitiva si irevocabila in justitie. Dupa parerea semnatarilor comunicatului, primarul trebuie sa se bucure de prezumtia de nevinovatie la fel ca oricare alt cetatean. La intilnirea de la Brasov au participat primarii oraselor Iasi, Cluj-Napoca, Brasov, Pitesti, Oradea, Sibiu, Timisoara si Deva si viceprimarul orasului Timisoara. Desi initiativa organizarii acestei intruniri i-a apartinut lui Traian Basescu, primarul Bucurestiului, acesta nu a fost ieri prezent la Brasov, anuntind abia in ultimul moment ca nu mai poate participa. CAMELIA CSIKI Ministrul integrarii considera "neesentiale" ierarhizarile UE "Prima impresie" a Comisiei Europene referitoare la chestionarul privind vizele la care a raspuns Romania va fi transmisa astazi tarii noastre. Documentul final, in care se va spune daca Romania va fi scoasa sau nu de pe lista neagra a vizelor, va fi dat publicitatii pe 30 iunie 2001. In raportul care va fi inminat astazi Romaniei, Comisia Europeana va explica daca este de acord cu programul de masuri propus de Guvernul Romaniei in acest sens. Cu mult inaintea Romaniei, bulgarii vor calatori peste citeva saptamini fara vize. Lucru care insa nu o impresioneaza pe Hildegard Puwak, ministrul roman al integrarii europene. "Faptul ca Bulgaria a reusit sau nu a reusit este problema Bulgariei. Este firesc ca sintem aici, pe un drum in care nu cred ca sint esentiale competitia si niste ierarhizari", a declarat Hildegard Puwak, conform Mediafax. Romania deschide inca opt capitole de negociere Intoarsa de la Bruxelles, unde a avut discutii cu ministrul belgian de externe, Hildegard Puwak a declarat ca Romania intentioneaza sa deschida opt capitole de negociere in timpul presedintiei belgiene a UE, care va incepe la 1 iulie. Deocamdata s-a stabilit ca, in prima parte a presedintiei belgiene, Romania sa deschida patru capitole: politici sociale, energie, impozitare si uniune economica. Romania trateaza in prezent sase capitole de negociere din cele 30. TEODORA GEORGESCU Bref PUNR se reinfiinteaza Liderii PUNR s-au hotarit pentru a doua oara sa se desprinda din Alianta Nationala. Colegiul Largit al PUNR a stabilit simbata, la Brasov, sa paraseasca PNR, cu care forma Alianta Nationala, si sa se reinfiinteze PUNR ca partid de sine-statator, informeaza Mediafax. Hotarirea de plecare din alianta mai fusese luata o data, imediat dupa alegeri, cind liderii celor doua partide au fost nemultumiti de rezultatele obtine dupa turul de scrutin. "Alianta dintre PUNR si PNR nu a functionat de fapt niciodata, mai ales la nivel de filiale", a declarat Valeriu Tabara, presedintele PUNR. Tabara va conduce o comisie speciala, care se va ocupa cu reinscrierea partidului la tribunal. Totodata, s-a stabilit ca sigla formatiunii sa ramina aceeasi. Iuliu Maniu a fost comemorat la Bucuresti si la Sighet Fondatorul Partidului National Taranesc, promotorul PNTCD de astazi, marele om politic si de stat Iuliu Maniu, a fost comemorat ieri, asa cum se cuvine, de urmasii sai politici atit la Bucuresti, cit si la Sighetul Marmatiei. Celui care a ramas patriarhul crestin-democratiei romanesti i-a fost cinstita memoria la Biserica "Maica Domnului", sediul vicariatului greco-catolic, cu ocazia comemorarii a 48 de ani de la moartea sa in temnitele singerosului regim dictatorial comunist. Au fost de fata, printre altii, presedintele de onoare al PNTCD, Ion Diaconescu, Gabriel Tepelea, Nicolae Ionescu-Galbeni, Ion Caramitru si Virgil Petrescu. (C.O.) Dan Constantinescu trebuie sa dea seama conducerii PNL in legatura cu accidentul rutier in care a fost implicat Valeriu Stoica, prim-vicepresedintele PNL, asteapta ca senatorul Dan Constantinescu sa prezinte Biroului Permanent Central al partidului explicatii in legatura cu accidentul rutier in care a fost implicat pe data de 28 ianuarie. La acea data, senatorul liberal, aflat la volanul unui Volvo, a accidentat, in comuna Costesti (jud. Buzau), o batrina de 71 de ani. El si-a continuat drumul fara sa opreasca, motivind - a doua zi, cind s-a prezentat impreuna cu aparatorul sau la comandantul IPJ - ca i s-a parut ca in seara precedenta a lovit ceva ce putea fi un ciine. Ajuns acasa, a realizat ca, de fapt, ciinele era om deoarece, dupa cum a declarat Constantinescu unui cotidian central, "nu erau urme de animal pe capota". Victima accidentului, Maria Anton, se afla internata la Spitalul Judetean Buzau, cercetarile organelor de ancheta in legatura cu accidentul fiind in curs de desfasurare .(C.S.) Programul de guvernare nu se comenteaza, se aplica Cum apare intr-o sedinta, indiferent de natura ei, prefectul de Mures, Ioan Toganel, isi incepe discursul cu un sablon: "Trebuie sa aplicam programul de guvernare". Simbata, la Conferinta Nationala despre drepturile copiilor cu nevoi speciale de la Tirgu Mures, prefectul a inceput sa tune si sa fulgere impotriva participantilor, reprosindu-le ca iau in gluma programul de guvernare, ca nu dau dovada de soldati disciplinati. Dupa citeva momente de stupoare, Toganel a fost informat ca s-au criticat ordonantele emise in perioada Ô97-'99 privind soarta copiilor institutionalizati. Reprezentantul guvernului in teritoriu, surd la explicatiile date, a continuat: "Programul de guvernare nu se comenteaza, se aplica". Ministrul educatiei si cercetarii, Ecaterina Andronescu, a reusit sa mai calmeze spiritele spunind ca scopul prezentei ei la Tirgu Mures este tocmai acela de a lua act de problemele invatamintului special, pentru a fi discutate in sedinta de guvern din aceasta saptamina. (C.M.) Zboara finul lui Radu Vasile la Vama Pitesti, vine fiul presedintelui Consiliului Judetean Arges Jean Caramidaru, finul fostului premier Radu Vasile, va fi inlocuit din functia de sef al Vamii Pitesti. Prefectul Constantin Tamaga si-a dat avizul pentru numirea unui absolvent de ASE, in virsta de 25 de ani. Si pentru ca traditia numirilor pe criterii de rubedenie sa se respecte, noul sef al Vamii Pitesti va fi Ciprian Mihailescu, fiul presedintelui Consilului Judetean Arges. Despre fiul sau, Ion Mihailescu a spus ca e un tinar de perspectiva si are experienta in domeniul economic, pentru ca a lucrat ca broker la o firma de valori mobiliare. (G.M.) Primarul Craiovei, student la 69 de ani Primarul Craiovei, Vasile Bulucea, i-a socat pe concetatenii sai cu ultima veste: el vrea sa se inscrie la Facultatea de Stiinte Politice din Bucuresti. Nimic n-ar fi deosebit, dar Vasile Bulucea are 69 de ani si a petrecut toata viata in structurile politice, fiind, pe rind, prim-secretar PCR, ministru sau primar. Contactat de noi, Vasile Bulucea nu pare a se rusina, ci, dimpotriva, crede ca exemplul sau justifica vorba straveche "omul cit traieste invata si tot moare neinvatat". Bulucea se explica :"Prin gestul meu vreau sa-i ambitionez pe tineri, caci ii vad mereu blazati. Munca mea de la primarie nu va fi afectata, desi imi va fi mai greu sa le fac pe toate. Daca sanatatea ma va tine, vreau sa fac sport, politica, administratie si sa invat". (I.S.) Sprijin italian pentru aderarea la NATO Italia, prin vocea ministrului apararii, Sergio Matarella, continua sa sprijine Romania pentru integrarea in NATO si "apreciaza eforturile deosebite" ale tarii noastre pentru mentinerea stabilitatii in Balcani. Reconfirmarea acestei pozitii a fost facuta ieri, la Conferinta internationala pentru probleme de securitate, de la München. Conferinta la care tarile europene si SUA s-au reunit pentru a discuta despre extinderea NATO, despre noile probleme de securitate si, mai ales, despre proiectul american de aparare antiracheta, proiect care intimpina opozitia Rusiei. Reprezentantii Romaniei la reuniune, ministrul apararii, Ioan Mircea Pascu, si cel de externe, Mircea Geoana, si-au exprimat speranta ca la summit-ul NATO din 2002 Romania va fi inclusa in decizia de extindere. In discutiile bilaterale cu reprezentantii Germaniei, ministrul apararii Ioan Mircea Pascu a cerut sprijin atit in procesul de reforma, cit si in chestiunile politice legate de extinderea NATO, suport pe care Germania a fost de acord sa ni-l ofere.(T.G.) Senatori din toate partidele, faceti ca el! Sorin Oprescu si-a renovat biroul din Senat pe cont propriu Dupa o vacanta de aproximativ doua saptamini, deputatii si senatorii vor incepe astazi din nou lucrarile. Daca la Camera Deputatilor, in perioada vacantei a fost liniste si pace, nu acelasi lucru s-a intimplat la Senat, dat fiind ca institutia este adapostita intr-o cladire care conserva extrem de bine "patina" comunista. Praful din covoarele de pe vremea C.C.-ului a fost scuturat, in sfirsit, cu seriozitate. Pe alocuri, s-au albit cu var si citiva pereti, iar marmura de pe unele holuri a fost lustruita. Mai multa lumina, mai putin somn Sala de sedinte, renumita pentru starea de somnolenta pe care o provoca, a suferit si ea unele mici interventii. In primul rind, mai multa lumina. Au fost inlocuite plafonierele care aveau abajururi prafuite, cu altele de-a dreptul futuriste, cu folie de aluminiu reflectorizanta si oglinzi. Vom vedea senatorii mai bine, dar si un pic mai albastri. Prezidiul va fi la inaltime, la propriu vorbind, caci pupitrul a fost ridicat pe un podium mai inalt cu aproape o jumatate de metru decit restul scenei pe care este asezat. Astfel, presedintele de sedinta va privi sala de sus si, deci, ii va sesiza mai usor pe eventualii somnorosi, dar si pe cei care voteaza la mai multe miini. Caci, potrivit noului regulament, senatorii nu-si mai pot "imprumuta" cartelele de vot pentru servicii reciproce la aparate. Vorbitorul va fi si el mai bine pus in scena, tribuna fiind amplasata mai in centru. Si, pentru a se auzi mai bine, au fost inlocuite difuzoarele cu unele mai mari si mai performante. Pentru a fi siguri ca astazi nu vor avea vreo surpriza, ieri s-au facut probele de microfon de catre insusi presedintele Senatului, Nicolae Vacaroiu. Acesta n-a fost decit inceputul. Vor urma si alte imbunatatiri ale "conditiei" de senator. Va fi remediata situatia prinzului in cladirea Senatului, in sensul ca senatorii se vor putea bucura de mincare gatita, de care n-au mai avut parte de mai bine de un an, in urma unor controale efectuate de OPC. La vremea respectiva, inspectorii sanitari descoperisera ca mincarea era adusa de la un restaurant de la subsol cu liftul. Acum, accesul senatorilor la subsol va fi facilitat. Cu acelasi lift. Va urma, de asemenea, instalarea de monitoare in fiecare birou, astfel incit lucrarile in plen sa poata fi urmarite in direct prin circuit inchis, nu ca acum, doar auzite prin niste batrine difuzoare. Toate aceste mici renovari le sint necesare senatorilor, vitregiti in comparatie cu deputatii, si de care vor beneficia in urmatorii doi-trei ani, dupa care se vor muta, probabil, in Palatul Parlamentului. Amenajarea spatiilor din fosta Casa a Poporului, in care trebuie sa se faca loc senatorilor, plus cheltuielile de transfer au fost estimate la cel putin 90 de miliarde de lei, pe care deocamdata bugetul parlamentului nu ii are. "Sanatate" curata: termopan, jaluzele verticale, plante decorative Unii dintre senatori nu mai au rabdare insa. Si cum sint obisnuiti din activitatile precedente cu confortul, si-au gasit sponsori si si-au modernizat pe cont propriu birourile. Unde mai pui ca astfel se pot si lauda ca respecta bugetul de austeritate. Este cazul doctorului Sorin Oprescu, senator PDSR si vicepresedinte al Comisiei de sanatate. Oprescu a amenajat toate cele trei camere de care dispune comisia, tapetindu-le cu plus verde inchis, utilindu-le cu mobilier modern si jaluzele verticale. Aerul occidental, in real contrast cu restul cladirii, este amplificat si de prezenta mai multor plante exotice de camera. Toate acestea sint o surpriza care este oarecum deconspirata de holul cu jaluzele verticale si usa alba cu geamuri termopan. Cosmetizarea fostului spatiu liberal preluat acum de comisia de sanatate ar putea constitui sursa de inspiratie si pentru alti senatori, cu atit mai mult cu cit in aceasta legislatura sint foarte multi oameni de afaceri. NARCISA IORGA MIHAELA CONSTANTINESCU Nicolae Popa a stins lumina la sediul ApR Alba Fostul deputat ApR, Nicolae Popa, cel care s-a impotrivit venirii Monicai Lewinsky in Romania, a intrat in categoria "aviatorilor politici". Si nu de oricare, ci dintre cei care prind din zbor un ciolan gros. Nicolae Popa s-a inscris in PUR si implicit in Polul Social-Democrat din Romania si a devenit presedintele filialei Alba Iulia. Popa afirma ca mizeaza pe cel putin 200 de persoane din ApR care sa-l urmeze. Acsinte Gaspar a facut bilantul legilor restante Prioritatile legislative ale guvernului Nastase sint legile bugetului de stat, bugetului asigurarilor sociale, legea administratiei publice locale si cea a organizarii si functionarii guvernului, a declarat simbata ministrul pentru relatia cu parlamentul, Acsinte Gaspar. Gaspar s-a intilnit cu secretarii de stat pentru relatia cu parlamentul din ministere, carora le-a spus ca din legislatura trecuta au ramas restante 828 de proiecte de legi, dintre care 711 pentru aprobarea unor ordonante si ordonante de urgenta, in plus existind si 21 de ordonante pe care Cabinetul Nastase le-a adoptat de la instalare. Acsinte Gaspar a declarat ca in cel mai scurt timp trebuie adoptate si ordonantele actualului guvern, precum si o serie de proiecte de acte normative printre care cele privind autorizarea executarii constructiilor, a exercitarii profesiei de arhitect, a amenajarii teritoriului si urbanismului si cea privind programul energetic national. Pe lista de prioritati a executivului se mai afla proiectul de lege privind repartizarea in munca a tinerilor absolventi, legea patronatelor, proiectul de lege privind sprijinul acordat de stat pentru tinerii din mediul rural si cel referitor la regimul juridic al strainilor din Romania. Gaspar le-a mai spus secretarilor de stat ca toate proiectele de legi privind armonizarea legislatiei cu cea europeana vor trebui sa aiba obligatoriu avizul Ministerului Integrarii Europene. La intilnire au participat si reprezentanti ai departamentelor legislative ale Senatului si Camerei Deputatilor, carora Gaspar le-a explicat modificarile aduse regulementelor de functionare ale celor doua Camere. LUCIAN PURCAREANU Melescanu se iluzioneaza ca ApR are 249.800 de membri Pierdut identitate politica. Gasitorului, recompensa! La sfirsitul saptaminii trecute, la Brasov a avut loc o intilnire intre presedintii organizatiilor judetene ale Aliantei pentru Romania (ApR) - cite au mai ramas - la care a participat si presedintele partidului, Teodor Melescanu. In urma discutiilor, ApR a decis sa-si defineasca mai intii identitatea politica si numai dupa aceea sa se gindeasca la eventuale aliante. De asemenea, a fost exclusa ideea fuzionarii cu un alt partid, singura varianta acceptata fiind cea a asimilarii de catre ApR a altor formatiuni politice. Teodor Melescanu a apreciat ca esecul partidului la alegerile generale a fost cauzat si de faptul ca partidul pe care il conduce nu si-a definit clar pozitia pe scena politica. "Aceste lucruri nu au fost destul de clare pentru alegatori si de aceea unii au preferat sa se indrepte spre partide bine definite. Acum avem timp suficient pentru a oferi in 2004 o alternativa, punind la punct programe social-liberale clare. O colaborare cu Partidul Democrat (PD) ramine deschisa, dar cei care vor sa stea de vorba cu noi trebuie sa ne accepte identitatea", a declarat Melescanu. El a mai precizat ca in cadrul intilnirii de simbata, de la Brasov, nu s-a luat in discutie sub nici o forma intrarea sau aderarea la Internationala Socialista. Presedintele ApR a mai afirmat ca plecarile din partid sint benefice pentru ca in acest fel se probeaza calitatea oamenilor. "Au plecat pina acum aproximativ 200 de membri de partid. Acest numar, raportat la cel total de 250.000, este destul de mic, dar cei care au plecat au fost oameni de calitate, iar unii dintre ei chiar au detinut functii in partid. Un exemplu in acest sens il constituie organizatia Alba, care a fost destructurata complet, toti din conducere trecind la PDSR", a mai specificat presedintele ApR. S-au mai stabilit si prioritatile pentru Consiliul National care va avea loc pe 10 februarie si a fost hotarita data de 16 - 17 iulie 2001 pentru Congresul National al partidului. La intilnirea de la Brasov a fost prezent si Viorel Catarama care a reprezentat filiala Teleorman a Aliantei pentru Romania. CAMELIA CSIKI Liberalii vor explicatii pentru "tezele de la Focsani" PNL ii pune lui Ion Iliescu sula-n coaste Prim-vicepresedintele PNL, Valeriu Stoica, ii va cere astazi presedintelui Ion Iliescu sa aduca noi lamuriri, in fata delegatiei liberale care va merge la Cotroceni, privitoare la cele afirmate recent de seful statului la Focsani. Reamintim ca afirmatiile lui Iliescu de la Focsani au stupefiat clasa politica, mai putin PRM, ulterior Iliescu sustinind ca "a fost o declaratie nefericita". Asa incit, dupa cum ne-a declarat Stoica ieri, intentia liberalilor este de a-i cere lui Ion Iliescu sa-si precizeze clar pozitia fata de proprietate, colaborarea cu organismele financiare internationale si privatizarea bancilor. Stoica spune ca delegatia PNL vrea sa afle direct de la Ion Iliescu si opinia sa despre problemele considerate de liberali ca fiind prioritati legislative - cuprinse, de altfel, si in Protocolul PDSR-PNL: modificarea Constitutiei, a legilor necesare reformei sistemului politic si electoral si a regulamentelor de organizare si functionare a Senatului si Camerei Deputatilor. Dupa cum se stie, Stoica a afirmat in mai multe rinduri ca PNL ar putea "rezilia" Protocolul cu PDSR. Cum una dintre doleantele PNL pentru modificarea Constitutiei vizeaza si limitarea prerogativelor prezidentiale si alegerea sefului statului de catre parlament, Stoica mai spune ca vrea sa stie de la Ion Iliescu care este optiunea sa asupra viitorului tip de regim politic din Romania. Din delegatia PNL cu care va da ochii Ion Iliescu fac parte Mircea Ionescu-Quintus, Valeriu Stoica si Calin Popescu Tariceanu. CRISTINA SOFRONIE 