 Doi hoti de masini s-au "ascuns" in curtea Politiei din Timisoara Doi hoti de masini, unul banatean si altul moldovean, au "uimit" ofiterii de la Politia din Timisoara cu "manevrele" pe care le-au facut dupa ce au furat o masina. In noaptea de 2/3 iulie, Mihai Vornicu (32 de ani), din Doleni (Iasi), si Cornel Checeti (25 de ani), din Moravita (judetul Timis), atrasi de o Dacie parcata pe strada Braniste, din Timisoara, au fortat intrarea in masina sub ochii citorva curiosi. Acestia au anuntat imediat politia care, ajungind intr-un timp record, a incercat sa-i ia la intrebari pe cei doi hoti. Vazind uniformele albastre pe urmele lor, Mihai si Cornel au apasat acceleratia, pornind intr-un raliu nebun pe strazile orasului. Dupa ce au lovit in trecere un Opel Record parcat regulamentar pe Bulevardul Revolutiei, hotii, cu antecedente penale, au cotit dreapta si au parcat pe o straduta linga o cladire impunatoare pe care scrie... Inspectoratul Judetean de Politie Timis. Spre uimirea politistilor care i-au ajuns din urma, ce doi au iesit din masina furata, au sarit gardul, si au cazut intr-o curte. Din pacate pentru ei, curtea apartinea Politiei din Timisoara. Cei doi au fost retinuti si urmeaza a fi prezentati Parchetului cu propunere de arestare preventiva pentru furt calificat, distrugere si conducere fara permis. AMIRA DAMIAN Ripele mortii Ion Giurgea a gasit intr-o prapastie un schelet uman imbracat in haine de gala Un taran din comuna Jaristea, judetul Vrancea, care se afla cu animalele la pascut, a gasit aruncat intr-o prapastie un schelet uman aflat intr-o stare avansata de putrefactie. Ion Giurgea, un localnic in virsta de 78 de ani, se afla cu vacile in padure, in apropierea piriului Custurii, cind a observat intr-o ripa cadavrul putrezit si pe jumatate ingropat al unui om. Speriat de moarte, batrinul a lasat vitele balta si a anuntat la postul de politie din comuna. O echipa operativa a politiei a mers imediat la fata locului, pentru a incepe cercetarile de rigoare. Deocamdata nu se stie daca omul din ripa a fost omorit, a cazut in prapastie sau s-a sinucis. Se pare ca mortul zacea acolo de citeva luni. Oasele au fost adunate cu grija si transportate la Laboratorul de Medicina Legala in vederea efectuarii constatarilor medico-legale. Casa amantilor criminali Localnicii sint pur si simplu ingroziti. In urma cu mai bine de doi ani, in ripile din apropierea satului, in punctul La Vizuini, au fost gasite mai multe oase umane, vechi de aproximativ doi ani. In urma cercetarilor minutioase efectuate de politisti si procurori a iesit la iveala un masacru in toata regula, care s-a lasat cu mai multe arestari. Dosarul care va ramine in analele justitiei cunoscut sub numele de "Casa ororilor" a socat opinia publica. O femeie impreuna cu amantul ei mai tinar si alti "clienti" de-ai casei au reusit sa scape de sotul incornorat omorindu-l si ascunzind cadavrul in mai multe locuri. Aceeasi soarta a avut-o si o tinara din Botosani venita in "Casa ororilor". Femeia si-a dat duhul dupa mai multe orgii si petreceri de pomina care s-au lasat si cu batai bestiale. Dupa ce a stat o perioada ascuns in closet, cadavrul a fost ingropat la marginea unei vai. In primavara urmatoare, corpul a fost dezgropat de jivine, iar craniul ei a fost gasit pe cimp de niste copii. Localnicii nu au uitat ce s-a petrecut in casa amantilor criminali de la marginea satului, iar povestile despre scheletul din prapastie se tin lant. Deocamdata, in localitate nu a fost dat nimeni disparut si nici nu se cunoaste identitatea mortului. Hainele cu care era imbracat cadavrul vor fi spalate in speranta ca cineva le va recunoaste. Scheletul avea pe el pantaloni buni, se banuieste de la un costum. SILVIA VRINCEANU Presedinta bancii populare "Fortuna", cercetata de politie Politia Capitalei a inceput urmarirea penala impotriva Elisavetei Ion, 42 de ani, presedinta Consiliului de administratie a Cooperativei de Credit "Fortuna" - Banca Populara, si a Ionelei Corciu, membra in Consiliul de administratie la aceeasi institutie, pentru abuz in serviciu si gestiune frauduloasa. Politistii au stabilit ca, in luna mai 1999, cele doua membre ale conducerii Cooperativei de Credit "Fortuna" au acordat societatii comerciale "Rommetal Eurotrading" SRL Bucuresti un credit in valoare de 550 de milioane de lei, incalcind statutul si normele de creditare ale cooperativei, care prevedeau ca imprumuturile se pot acorda numai persoanelor fizice. Potrivit anchetatorilor, creditul nu a mai fost rambursat, iar membrii Cooperativei de Credit "Fortuna"- Banca Populara au fost prejudiciati cu 1,3 miliarde de lei. Elisaveta Ion si Ionela Corciu sint cercetate in stare de libertate. DANIEL NEAMU PETRISOR CANA Un pedofil-criminal de 18 ani a fost condamnat la 23 de ani inchisoare Victima, o fetita de trei ani si sase luni, a fost strangulata si aruncata intr-un canal Tribunalul Ialomita l-a condamnat, luni, pe Cioc Catalin, in virsta de 18 ani, din comuna Salcioara, judetul Ialomita, la 23 de ani inchisoare. In urma cu aproape un an, tinarul a violat o fetita de numai trei ani si sase luni, dupa care a omorit-o. Dumitru Mariana-Gabriela se juca in fata casei cu mai multi copii de virsta ei, atunci cind a fost acostata de Cioc Catalin. Vecin cu fetita, acesta era des vazut in preajma copiilor carora, de multe ori, le daruia dulciuri. Fetita, cunoscindu-l pe Catalin, a plecat impreuna cu el spre marginea satului. Aici, intr-un lan de porumb, Cioc Catalin i-a pus mina la gura si a violat-o intr-un mod salbatic. Fetita a decedat in urma unei asfixii mecanice, consecinta a strangularii. Cioc Catalin a aruncat trupul Gabrielei intr-un canal din apropiere si s-a intors acasa linistit, ca si cum nu s-ar fi intimplat nimic. Alertata de disparitia fetitei, familia a inceput cautarile. Unul dintre cei mai inversunati cautatori s-a aratat a fi chiar pedofilul criminal. In cele din urma, la citeva zile de la producerea faptei, a fost gasit cadavrul. In urma examinarii medicale, s-a descoperit ca Gabriela avea multiple leziuni interne si coloana vertebrala rupta. Cercetarile politiei au dus, in cele din urma, la vecinul victimei. Tribunalul Ialomita l-a condamnat la 23 de ani de inchisoare. PETRONEL TUDOR Catastrofa pe sosea: 2 morti si 15 raniti Doua persoane au murit si alte 15 au fost ranite in urma unui cumplit accident de circulatie care s-a produs ieri dimineata pe soseaua Bucuresti-Oltenita, in comuna Frumusani, judetul Calarasi. La ora 4.30, soferul unui camion care mergea spre Calarasi a incercat sa depaseasca o caruta fara sa se asigure si a izbit in plin un autobuz care circula regulamentar. Impactul violent a transformat cele doua autovehicule intr-o gramada de fiare contorsionate. Marin Samuil (soferul camionului) a murit pe loc, decapitat de o bucata de tabla desprinsa din vehicul. Aurica Vlasceanu ( 45 de ani ), pasagera in autobuz, a decedat citeva ore mai tirziu la Spitalul "Sf.Ioan" din Bucuresti. Maria Dan ( 54 de ani ) a ramas fara mina stinga, medicii fiind nevoiti sa-i amputeze bratul zdrobit in coliziune. Alte sase persoane sint internate in stare grava la Spitalul "Dimitrie Bagdasar " din Capitala, iar una dintre victime se afla la Spitalul "Sf. Ioan". Decapitat de o tabla Marti dimineata, ora 4.00. Un camion incarcat cu sticle cu votca si rom a plecat din Bucuresti spre Calarasi. In masina se aflau doi bucuresteni - proprietarul camionului, Dan Grivescu, si soferul, Marin Samuil. Cei doi bucuresteni sint buni prieteni, se cunosc de multi ani si au amindoi aceeasi virsta: 49 de ani. Dan Grivescu este patronul societatii SC "Ulei Com" SRL si se ocupa cu transporturi de marfa. La rindul sau, Samuil era proprietarul unui camion si avea aceeasi ocupatie ca si prietenul sau. Luni, Grivescu trebuia sa transporte bauturi alcoolice la Calarasi. "Samuil a vrut sa mearga cu mine si m-am bucurat ca o sa am un insotitor pe drum", ne-a spus Grivescu. La aceeasi ora, din comuna Radovanu - judetul Calarasi, un autobuz cu 30 de persoane pleaca spre Bucuresti. Majoritatea calatorilor sint mici comercianti de fructe si legume, localnici care vin aproape zilnic in pietele Capitalei. Dumitru Ghinea, 51 de ani, proprietarul si soferul autobuzului, facea aproape regulat aceasta cursa. Destinul a facut ca cele doua autovehicule sa se intilneasca la marginea comunei Frumusani, in jurul orei 4.30. In acel moment, inaintea camionului circula o Dacia 1300, cu numarul de inmatriculare B 15 HNK, condusa de bucuresteanul Tanase Dedu, 64 de ani. Acesta plecase cu alti doi prieteni la pescuit, spre Cascioarele. "Am depasit camionul in dreptul liniei de centura si pina acolo s-a tinut dupa noi", ne-a declarat Florin Hotu, 70 de ani, pasager in Dacia. La intrarea in comuna Frumusani, Dacia a acrosat o caruta nesemnalizata care circula, in acelasi sens, pe marginea carosabilului. Soferul autoturismului a reusit sa evite in ultimul moment un impact frontal cu caruta. La rindul sau, soferul camionului, desi a observat coliziunea, a incercat sa depaseasca caruta si a intrat pe contrasens. Dinspre Calarasi venea, insa, autobuzul condus de Ghinea. A urmat un impact violent intre cele doua autovehicule. Marin Samuil a fost sfirtecat pur si simplu. Nefericitul sofer a fost decapitat, iar piciorul drept a ramas printre fiarele contorsionate ale cabinei. Restul cadavrului a fost proiectat la citiva metri distanta. Ca prin minune, soferul autobuzului a scapat cu viata. "Am vazut cum camionul a vrut sa depaseasca caruta. Am incetinit cit am putut, iar cind am vazut ca vine spre mine am incercat sa intru intr-un gard ca sa ii salvez pe oamenii pe care ii transportam. Nu am putut sa fac mai mult, camionul avea viteza", ne-a declarat Dumitru Ghinea de pe patul spitalului. Aurica Vlasceanu a murit strivita de o bancheta In momentul accidentului, majoritatea pasagerilor erau adormiti. Atit proprietarul camionului, aflat in dreapta soferului, care a decedat, cit si pasagerii din autobuz. O parte dintre ei s-au trezit abia la spital. Nu mai putin de 16 persoane au fost transportate catre unitatile spitalicesti, jumatate dintre acestea in stare grava. Vasilica Olteanu, 52 de ani, si Aurica Vlasceanu, 45 de ani, ambele din Radovanu, au fost internate la Spitalul "Sfintul Ioan". Dupa citeva ore, in timpul operatiei la care a fost supusa, Aurica a decedat ca urmare a leziunilor suferite. Conform celor spuse de martorii oculari, femeia avea pieptul zdrobit de bara scaunului din fata sa. Pina ieri la prinz, sase dintre victime se mai aflau internate la Spitalul "Bagdasar", iar una la Spitalul "Sf.Ioan". Maria Dan (54 de ani) a ajuns la spital cu bratul sting zdrobit, medicii fiind nevoiti sa i-l amputeze. Ceilalti pasageri din autobuz raniti in urma accidentului au plecat din spital dupa ce au primit ingrijiri medicale. Politia Calarasi cerceteaza cazul. PETRISOR CANA DANIEL NEAMU Dan Voiculescu a infiintat o organizatie-fantoma pentru a pune mina pe 6,2 miliarde de dolari Interesul personal al fostului apropiat al Securitatii loveste indirect in interesele romanilor Potrivit recomandarilor Uniunii Europene privind rolul institutiei patronale in procesul economic al tarilor de pe "batrinul continent", s-au prevazut programe serioase de integrare economica europeana pentru Romania, tara candidata la aderarea in CE. Resursele financiare alocate de Uniunea Europeana pentru tara noastra pe viitorii sapte ani vor fi de circa 6,2 miliarde dolari, o suma uriasa, care ne-ar permite relansarea rapida a industriei si agriculturii. Aceasta finantare, care ar urma sa fie gestionata de guvern si patronatele romane, presupune din partea Romaniei programe serioase, precum si asigurarea ca patronatele romane sint depolitizate, astfel incit banii UE sa nu ajunga in buzunarele si firmele unor politicieni verosi. Miza celor 6,2 miliarde dolari pare sa fi luat insa mintile unor afaceristi apropiati ai cercurilor Dan Voiculescu - PDSR. Asa s-a decis infiintarea unei confederatii patronale nationale, care sa reprezinte, chipurile, toate patronatele deja existente in tara, si care sa negocieze modul de preluare a miliardelor cu UNICE, organismul care inglobeaza toate confederatiile patronale din tarile europene. Prin CPR, Voiculescu se erijeaza in tatucul patronatelor Imbatat de mirajul celor peste 6 miliarde de dolari, Dan Voiculescu, impreuna cu citiva lideri ai Partidului Umanist Roman, al carui presedinte este, au ticluit in toamna anului trecut ideea crearii CPR (Confederatia Patronatelor din Romania) care sa treaca in ochii UNICE - Union of Industrial and Employers' Confederations of Europe - drept reprezentanta patronate din Romania. Dan Voiculescu se baza probabil pe faptul ca este presedintele Asociatiei Oamenilor de Afaceri din Romania si ca va putea sa-i atraga de partea lui pe citiva mari miliardari din fruntea patronatelor pentru a-i face jocurile. In toate statutele patronatelor din Romania, infiintate ca asociatii in baza Legii 21/1924, se prevede ca aceste formatiuni sint apolitice. Un impediment greu de trecut pentru Dan Voiculescu, care este presedintele PUR si care de curind a trecut la marea sa iubire, PDSR, cu care a semnat nu de mult o alianta in ideea ca PDSR-ul lui Ion Iliescu va veni la putere la viitoarele alegeri, iar viitorul guvern va avea culoarea pe care o agreeaza Dan Voiculescu. La 27 ianuarie 2000, s-au intrunit mai multi membri ai unor formatiuni patronale din Romania si au semnat un proces verbal de constituirea al Confederatiei Patronatelor din Romania (CPR), care evident l-au ales pe Dan Voiculescu in functia de presedinte fondator, presedintele executiv fiind ales George Copos. S-a semnat si un statut al viitoarei CPR, pentru a se declansa procedura de obtinere a personalitatii juridice. Trebuie precizat ca multe dintre semnaturile din statut, privind aderarea unor formatiuni patronale la CPR-ul lui Voiculescu sint nule in sensul ca semnatarii nu au avut imputernicire din partea Adunarilor Generale sau ale Consiliilor de Conducere ale propriilor formatiuni. Principiul "omul si stampila" a functionat din timp. Pentru a eluda prevederea cu apolitismul care-l viza pe Voiculescu s-a specificat smechereste in statut: "Presedintele fondator nu poate fi persoana politica aleasa in Parlament sau numita in Guvernul Romaniei". Altfel spus, nu e interzis decit pentru politicienii din parlament sau executiv, nu si pentru politicianul Voiculescu. Printr-o serie de "inginerii juridice" s-a permis, prin statut, ca functia de presedinte fondator sa fie singura care sa reprezinte CPR in relatiile cu organismele internationale, adica cu UNICE. Si ca puterea CPR sa fie data vesnic unui singur om, s-a mai prevazut in acelasi document ca presedintele fondator (Voiculescu) nu poate fi numit sau ales, functia sa fiindu-i "oferita prin consens" de catre Consiliul de conducere al CPR. Cu alte cuvinte, nimeni nu-l poate destitui fara voia sa. Detinind toata puterea executiva in CPR, Dan Voiculescu s-a apucat sa bata pe la usile Europei, sa imprastie vestea ca CPR reprezinta toate patronatele din Romania, in pofida faptului ca in Romania exista citeva uniuni de acest gen, cu veche traditie (UGIR 1903 este cea mai cunoscuta de catre opinia publica, 1903 fiind anul de infiintare). Ca Dan Voiculescu este creatorul CPR e dovedit si de faptul ca el este cel care a platit capitalul social de constituire al formatiunii (vezi facsimil cu extrasul de cont de la ING Bank, emis pe numele lui Voiculescu). Europenii, pacaliti Si, minune mare, in primavara lui 2000, Romania s-a trezit anuntata oficial de catre UNICE ca la 26 octombrie 2000, la reuniunea europeana a patronatelor ce se va desfasura la Paris, sub titulatura "Forumul industrial pentru largirea IFE - 2000", este invitat CPR-ul lui Voiculescu sa reprezinte Romania, pentru negocieri. Pe un tabel cu invitati apare, in dreptul Romaniei, Confederatia Patronatelor din Romania, reprezentata de un pensionar (ing. Vasile Berinde) si o adresa de e-mail (cnpr@untrr.ro) Sint date si doua numere de telefon (3124715 si 3124745) la care nu raspunde nimeni. Pe buna dreptate, adevaratele patronate din Romania, care au o reprezentare nationala incontestabila, s-au scandalizat deoarece realitatea demonstreaza ca pina in ziua de azi CPR nu are nici personalitate juridica si nu reprezinta legal patronatele tarii. CPR este o fantoma, un teanc de hirtii si atit. Escrocheria i-a revoltat pe ceilalti patroni care au avertizat patronatele din Europa in legatura cu aceasta impostura. Au urmat somatiile europenilor, care au cerut dovada ca asociatia are personalitate juridica si o reprezentare reala din partea patronatelor romanesti. Pentru a induce lumea in eroare, CPR a inchiriat la Camera de Comert si Industrie a Romaniei doua camere totalizind 30 mp, la mezanin, cu 15 dolari/mp/lunar, pentru a crea impresia strainilor care ne viziteaza ca intr-o asemenea cladire nu s-ar putea ascunde niste impostori. Actul de inchiriere s-a facut in numele CPR, la data de 31.01.2000, cind nici macar nu se depusese la Curtea de Apel Bucuresti cererea de dobindire a personalitatii juridice. Inexplicabil cum directorii Camerei de Comert, George Cojocaru, Virgil Deaconescu si Ion Pirvu, au semnat "ca primarii" alaturi de o persoana fantoma, fara sa-i verifice identitatea juridica. Dosarul de la Curtea Suprema arata ca CPR nu are personalitate juridica In prezent, artizanii CPR sint pe jar, intr-o cursa contra-cronometru, pentru ca ei trebuie sa obtina cu orice chip personalitate juridica pina in luna octombrie 2000, cind va avea loc Forumul de la Paris, mai sus-amintit. Altfel nu vor avea calitatea sa negocieze acordarea fondurilor catre Romania. Actiunea lui Voiculescu & Co., de dobindire a personalitatii juridice, judecata la Curtea de Apel Bucuresti, a fost admisa, la data de 3 martie 2000 (dosar nr. 615/2000), dar sentinta nu este definitiva, impotriva ei declarind recurs Uniunea Nationala a Patronatului Roman (UNPR), care a motivat: "CPR a inclus organizatii inexistente (...) semnatarii actului de constituire nu fac dovada ca au avut mandat din partea formatiunilor lor (...). presedintele fondator Dan Voiculescu este presedinte de partid, fapt ce contravine statutului (...) scopul infiintarii acestei organizatii este unul singur: sa destabilizeze miscarea patronala din Romania si sa beneficieze de fondurile PHARE in interese meschine (...), daca instanta suprema isi va batea joc de roba justitiei, Colegiul Director al UNPR, impreuna cu cele 62 de federatii si cei 317.000 de membri vor constata cu stupoare inca o data ca singura institutie din Romania ce se abate de la lege nu este alta decit Justitia". Termenul fixat la CSJ - Sectia civila (dosar nr. 1160/2000) pentru judecarea recursului a fost fixat pentru 5 iulie 2000, data la care Dan Voiculescu spera sa obtina personalitatea juridica, pentru ca CPR sa acopere cit de cit potlogariile si impostura de pina acum. Organizatiile patronale care figurau in statutul CPR ca aderate la aceasta formatiune au si pregatit documentatii pentru judecatorii CSJ, prin care sa demaste impostura. Un exemplu este cel al Asociatiei Producatorilor de Alcool si Bauturi Spirtoase din Romania - "GARANT" care, prin adresa nr. 34/27.06.2000 semnata de presedintele Romulus Dascalu, a informat UNPR: "Conducerea GARANT si Adunarea Generala a membrilor GARANT n-au luat niciodata in discutie problema aderarii la CPR, avind in vedere ca sintem membri ai UGIR 1903. Daca Asociatia GARANT figureaza ca membru fondator la CPR, acesta reprezinta un fals". Conform documentelor, "Garant" figureaza ca membru fondator. Un alt exemplu este cel al Asociatiei Romane a Carnii care, desi figureaza pe lista confederatiei lui Voiculescu, afirma, prin semnatura presedintelui Mihai Lungu, ca "nu a depus cerere de afiliere la CPR sau alta confederatie patronala". Asadar, un alt fals... Acestea sint probe de care judecatorii CSJ nu au cum sa nu tina cont, deoarece colegii lor "mai mici" de la fond nu au verificat, conform statutelor formatiunilor care au aderat la CPR, daca reprezentantii acestora au avut, atunci cind au semnat, imputerniciri din partea Adunarilor Generale. Reactii internationale Impostura CPR, cunoscuta deja de organismele europene, a declansat reactii transante. Hanne Ramstedt, in cadrul Forumului Romano-Danez, care s-a desfasurat in luna mai, la Hotel Hilton din Bucuresti, i-a rugat pe mai multi reprezentanti ai patronatelor romane: "Incercati sa-l sfatuiti pe Dan Voiculescu sa nu mai trimita scrisori in Europa, pentru ca lumea stie deja ca CPR nu exista". Astfel de actiuni oportuniste, lipsite de scrupule, risca sa compromita grav interesele economice ale Romaniei. Cei din UE pot oricind sa sisteze orice fel de finantari, pe motiv ca in Romania nu se face dovada ca exista dorinta de a se face ceva, ci doar de a acapara bani, prin metode murdare, de catre unii politicieni infiltrati printre patronate. Fostul afacerist de taina al Securitatii, Dan Voiculescu, risca sa ne compromita iremediabil sansele de a obtine cea mai mare investitie oferita de UE pentru sustinerea industriei si agriculturii nationale. DAN BADEA O.C. HOGEA 