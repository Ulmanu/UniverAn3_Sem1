 Colegiul Medicilor a demarat o ancheta in cazul studentului mort in complexul "Leu" Cazul studentului mort in complexul studentesc "Leu" in urma unui stop cardiac, la care Salvarea a ajuns dupa aproape 30 de minute, ridica din nou semne de intrebare asupra eficientei Serviciului de Ambulanta Bucuresti. Studentii acuza medicii de la Salvare ca nu au facut tot ce se putea pentru a-l salva pe Sorin Buzatu. Colegiul Medicilor din Bucuresti s-a autosesizat deja in acest caz. "Am demarat o ancheta pentru a stabili daca medicii sint vinovati sau nu de moartea tinarului. Cazul a fost preluat de un referent iar zilele urmatoare vor incepe investigatiile", ne-a declarat dr. Sorin Paun, director adjunct al Departamentului de Jurisdictie din Colegiul Medicilor. Sorin Florin Buzatu, in virsta de 24 de ani, din Pitesti, student la Facultatea de Electronica, a decedat, joi dimineata, in urma unui stop cardio-respirator, in camera sa din complexul studentesc "Leu". Colegii lui au sunat, in jurul orei 10.45, la Salvare, insa aceasta a ajuns dupa aproape o jumatate de ora. "Initial am trimis o Dacie Break pentru ca ni s-a spus ca este vorba de o lipotimie usoara. La citeva minute, am fost sunati din nou si anuntati ca baiatul se simte foarte rau. Atunci am mai trimis o masina Fiat, dotata cu aparatura de resuscitare, care a ajuns dupa sase minute din momentul in care am primit telefonul", ne-a declarat dr. Anca Draghici, medic coordonator la Serviciul de Ambulanta Bucuresti. Sorin Buzatu avea o afectiune cardiaca mai veche Studentii care au fost alaturi de tinar spun ca medicii de la Salvare nu au fost in stare sa-i acorde primul ajutor. "Timp de 30 de minute, pina a venit Salvarea, l-am tinut in viata: i-am facut respiratie gura la gura, iar doi dintre colegi i-au facut masaj cardiac", ne-au declarat acestia. Dupa ce au sosit medicii, studentii l-au lasat cu incredere pe mina acestora. "N-au vrut sa-i faca respiratie gura la gura pentru ca avea bale, iar tubul de oxigen pe care i l-au pus s-a terminat in cinci minute. Au incercat apoi sa-i faca o injectie, insa n-aveau pila de spart fiola", ne-a spus Adrian Duca, un alt coleg. Sefa Serviciului de Ambulanta Bucuresti, dr. Lucia Oana, ne-a declarat ca "in momentul in care a venit a doua Salvare baiatul era in moarte clinica de sase minute. I s-au facut resuscitare, injectie cu adrenalina si perfuzii. Moartea a survenit in urma unui stop cardio-respirator acut. Astfel de afectiuni nu apar brusc, sint congenitale si se manifesta cu antecendente". Sorin Buzatu a mai avut probleme cu inima anul trecut. El a mers la cabinetul medical din complexul studentesc "Leu", insa i s-a spus ca este obosit si i s-au dat vitamine si medicatie usoara. TATIANA DABIJA GETA ROMAN Parchetul constantean si ziarul "Telegraf" se bat in comunicate "Procurorul a actionat in stricta conformitate cu prevederile legale" Urmare a informatiilor aparute in presa, potrivit carora procurorii ar fi efectuat o perchezitie fara mandat la sediul ziarului constantean "Telegraf", Biroul pentru relatii cu mass-media din cadrul Parchetului de pe linga Curtea Suprema de Justitie este imputernicit sa aduca la cunostinta opiniei publice urmatoarele: la data de 26 aprilie 2001 s-a inregistrat la Parchetul de pe linga Judecatoria Constanta, sub nr. 1070/II/2, lucrarea Judecatoriei Slobozia, judetul Ialomita, referitoare la Dosarul penal nr. 1757/2001, aflat pe rolul instantei. Ca urmare a faptului ca redactia ziarului "Telegraf" a refuzat in repetate rinduri, incalcindu-se astfel dispozitiile art. 65 Cod procedura penala, sa puna la dispozitia instantei actele solicitate in vederea solutionarii cauzei, in temeiul dispozitiilor art. 99 si urmatoarele din Codul de procedura penala s-a dispus ridicarea inscrisurilor aflate la sediul ziarului "Telegraf" din Constanta. Potrivit dispozitiilor legale sus-mentionate, in cursul judecatii, dispozitia de ridicare silita a obiectelor sau inscrisurilor se comunica procurorului, care ia masuri de aducere la indeplinire. Prim-procurorul Parchetului de pe linga Judecatoria Constanta a dispus aducerea la indeplinire de catre procurorul Grigore Gill Julien a celor solicitate si trimiterea documentelor in instanta pina la 30.04.2001. In ziua de 27 aprilie 2001, procurorul desemnat, insotit de trei lucratori de politie, s-a deplasat la sediul ziarului "Telegraf", a luat legatura cu directorul publicatiei si cu redactorul-sef, carora le-a comunicat scopul deplasarii, documentele emise de instanta de judecata, precum si temeiul legal in baza caruia acestea sint solicitate. Directorul si redactorul-sef au acceptat sa puna la dispozitia procurorului si politistilor inscrisurile cerute, nepunindu-se astfel problema efectuarii unei perchezitii in cadrul redactiei "Telegraf". La scurt timp insa, la sediul redactiei a sosit Nicusor Daniel Constantinescu - administrator al SC "Conpress Construct" SRL, societate care editeaza ziarul "Telegraf - solicitind subordonatilor sa nu predea procurorului nici un document. In aceste conditii, atit procurorul, cit si lucratorii de politie au parasit sediul redactiei "Telegraf" pentru a evita orice situatie conflictuala cu administratorul. Fata de cele aratate, procurorul a actionat in stricta conformitate cu dispozitiile legale in vigoare. Impiedicarea de catre Nicusor Daniel Constantinescu a ridicarii inscrisurilor solicitate de catre o instanta de judecata poate intruni elementele constitutive ale infractiunii prevazute de art. 272 Cod penal - retinerea sau distrugerea de inscrisuri. Biroul pentru relatii cu mass-media "Respectul fata de lege nu mai constituie o preocupare a procurorilor" La actiunea Parchetului din Constanta, care a vrut sa fie mai mult o incercare de forta si intimidare decit o cautare a unei scrisori din anul 1997, Parchetul de pe linga Curtea Suprema de Justitie a dat un comunicat departe de adevar, de litera legii si de modul in care au actionat subordonatii. In loc sa recunoasca faptul ca procurorul de pe linga Parchetul de pe linga Tribunalul Constanta a depasit cadrul legal in exercitarea atributiilor, Parchetul General incearca sa justifice actiunea acestuia dezinformind si amenintind. Comunicatul nu face referire la dispozitiile art. 104 alin. 2 Cod procedura penala, dispozitii ce prevad expres ca ridicarea de inscrisuri se face in prezenta persoanei de la care se ridica obiecte sau inscrisuri. In speta, fiind vorba de o perchezitie la sediul unei persoane juridice, aceasta nu se putea face decit in prezenta administratorului societatii. Si aceasta nu pentru ca asa vrea administratorul societatii, ci pentru ca legea obliga. Dar legea si respectul fata de lege nu mai constituie o preocupare a procurorilor. Marile dosare de dupa 1990 privind subminarea economiei nationale s-au prafuit in dulapurile procurorilor, dar nimeni nu isi aminteste de ele. In schimb, o incercare a presei independente de a dezvalui aspecte legate de activitatea unui fost prim-procuror, Nicolae Alin Daringa, a fost transformata intr-o preocupare de prim-rang. Nu modul suspect in care acesta si-a cumparat o casa nationalizata reprezinta problema, ci cine a avut indrazneala sa publice Este surprinzatoare si mentiunea din comunicat, in sensul ca procurorul si lucratorii politiei au parasit sediul redactiei la aparitia administratorului societatii. Este acesta mai puternic decit reprezentantii legii? Adevarul este ca cerindu-le sa indice cadrul legal in baza caruia actioneaza, si neavind ce sa indice, procurorul si cei trei politisti au plecat, desi, de fata cu alti reprezentanti ai presei locale, administratorul a insistat sa ramina pentru continuarea legala a actiunilor acestora. Martor al evenimentelor este caseta video care sta la dispozitia persoanelor interesate. Cit priveste partea finala a comunicatului, in sensul ca administratorul societatii a impiedicat ridicarea de inscrisuri si este pasibil de savirsirea infractiunii prevazute de art. 212 Cod penal - retinerea sau distrugerea de inscrisuri - aceasta este o incercare de intimidare, o demonstratie a neputintei Parchetului de a actiona in litera legii, dar si o confirmare a faptului ca, dupa atitia ani, mentalitatea fata de lege a celor chemati sa o aplice nu s-a schimbat. Administratorul firmei S.C. CONPRESS CONSTRUCT NICUSOR-DANIEL CONSTANTINESCU Dubla tentativa de omor pentru 100.000 de lei Seful orchestrei Continental si concubina lui, injunghiati in inima Din ce in ce mai multi batrini, in loc sa se bucure de pensie si sa-si creasca in liniste nepotii, pun mina pe arme. La un pas de a savirsi doua omoruri in citeva fractiuni de secunda a fost si bucuresteanul Dumitru Hrenciuc. Chiar cu o zi inainte de a implini 60 de ani, el a injunghiat doi oameni cu zece ani mai tineri. Pentru nimica toata: 100.000 de lei, pe care Lucian Dragan si Ionica Ghirjoara i-i datorau de citeva luni. Gurile rele spun ca ar fi si altceva la mijloc: ceva parfum de telenovela (de cartier), in amestec cu mult, mult alcool. Prezentam mai jos, dubla drama prin care au trecut seful de orchestra de la Continental si concubina sa, injunghiati in inima, in scara blocului cu o seara in urma, de un batrin fara minte. La aniversarea a 60 de ani, Hrenciuc a primit cadou o pereche de catuse Sef de orchestra la unul dintre cele mai luxoase restaurante din centrul Capitalei - Continental - Lucian Dragan, in virsta de 52 de ani a ramas in urma cu citiva ani vaduv. Cinta la vioara si avea succesul pe care ti-l da muzica si anturajul ei. Nenorocirea lui a inceput dupa ce i-a murit sotia. S-a lasat o vreme de cintat. Apoi a incercat sa-si refaca viata. A intilnit-o pe Ionica Girjoara, cu un an mai mica decit el. Prin niste prieteni comuni, Lucian si Ionica au gasit o camera cu chirie la Dumitru Hrenciuc, undeva prin cartierul Titan, pe strada Liviu Rebreanu. Au stat citeva luni bune in gazda la Hrenciuc, fost militian si ulterior politist "de penitenciare". Prin luna octombrie, cei doi au convenit sa se mute. Numai ca Hrenciuc le tot cerea o datorie de 600.000 de lei: nota de telefon pe care cei doi au supraincarcat-o in ultima luna de sedere. Cei doi i-au mai dat o parte din datorie, raminind sa-i mai achite doar 100.000 de lei. Joi seara, Dumitru a hotarit sa taie "nodul gordian" al disputei dintre el si cei doi fosti chiriasi. Mai intii, ca sa-si faca mai mult curaj, a luat ceva "la bord": vreo sase-sapte beri si vreo 200 de grame de coniac. In jurul orei 20.00 el s-a dus sa dea piept cu cei doi, la locuinta acestora: un apartament din blocul B 30, de pe strada Tandarei nr.3, sectorul 3. Pentru ca nu i-a gasit acasa, a hotarit sa-i astepte in scara blocului. Avea la el un cutit cu buton. La un moment dat, Dragan si concubina lui au intrat in bloc. Hrenciuc, care abia se tinea pe picioare, le-a zis: "Sa-mi dati banii, ca va omor!". "Ce bani? Nu-ti dau nici un ban!", i-a zis Dragan. Intr-o fractiune de secunda, fara ca Lucian sau Ionica sa-si dea seama, Dumitru a lovit: pe barbat - in torace, linga inima, si pe femeie - deasupra sinului sting, deci tot in zona inimii. Cutitul s-a indoit si Dumitru nu a mai apucat sa dea cu el: au sarit vecinii si l-au imobilizat. Pe cei doi injunghiati i-a luat salvarea, chemata tot de vecini, si i-a dus la Spitalul Bagdasar. Dupa ce au fost operati (chiar in noaptea cind fosta lor gazda incercase sa-i omoare), cei doi se afla acum in afara oricarui pericol. Femeia ne-a declarat ca ea crede ca ar fi si "putina gelozie" la mijloc, pentru ca, pe vremea cind locuia in gazda la Hrenciuc, acesta a incercat sa-i faca "avansuri" si sa se dea la ea. Audiat de procurorul criminalist Marius Iacob, Hrenciuc (care, ieri, chiar in ziua cind a implinit 60 de ani, a primit in dar o pereche de catuse) a declarat ca a vrut doar sa-i sperie pe cei doi pentru datoria pe care o aveau la el. Fapta lui Hrenciuc se numeste tot "dubla tentativa de omor" si se pedepseste cu inchisoare de pina la 20 de ani. CHRISTIAN LEVANT PETRISOR CANA DANIEL NEAMU Comandantul Aerodromului Clinceni si elevul sau au murit in urma unui tragic accident aviatic Piloti carbonizati Un avion de tip Zlin 726 s-a prabusit ieri, la ora 11.30, in apropierea Aerodromului "Aurel Vlaicu" din comuna Clinceni, judetul Ilfov, provocind moartea celor doua persoane aflate la bord. Pina acum nu s-au stabilit conditiile in care s-a petrecut accidentul, dar starea tehnica a avionului era verificata zilnic. In plus, atit instructorul, Dan Adascalitei (38 de ani) - comandant al aerodromului, cit si elevul Gheorghe Popa (34 de ani) erau piloti cu experienta. Ancheta asupra accidentului este condusa de o echipa complexa formata din trei procurori, politisti, reprezentanti ai Ministerului Transporturilor si ai Aeroclubului Romaniei. Avionul a luat foc in timpul zborului Ora 11.00, Aerodromul Clinceni. Dan Adascalitei, comandantul Aeroclubului "Aurel Vlaicu", se pregatea pentru un nou zbor de antrenament, impreuna cu elevul sau, Gheorghe Popa. Avionul de acrobatie tip Zlin 726 a fost scos din hangar, apoi i s-a verficat starea tehnica. Aparatul parea sa functioneze impecabil. Cei doi s-au urcat in avion, au pornit motorul, apoi au decolat. Avionul s-a ridicat rapid la inaltimea de circa 130 de metri. Apoi, brusc, a fost cuprins de flacari. Avionul s-a oprit o secunda in aer dupa care a inceput sa coboare vertiginos. Pilotii au pierdut controlul si, in citeva secunde, aparatul s-a prabusit, la citiva kilometri de locul decolarii. Pasagerii au murit pe loc, iar ramasitele contorsionate ale avionului au fost cuprinse de flacari. Era ora 11.30. Ultimul zbor al pilotilor Adascalitei si Popa durase numai cinci minute. Accidentul s-a produs din cauza unei defectiuni tehnice In avionul din care ramasesera doar citeva fiare, coada si aripile, se aflau, carbonizate, trupurile celor doi piloti. Cel din fata, probabil elevul Gheorghe Popa, cu capul dat pe spate si cu expresia durerii pe chip, iar in spatele sau, probabil instructorul, imbratisindu-l pe elev. Dupa mai bine de trei ore de la producerea accidentului, cabina distrusa a avionului inca fumega. La locul accidentului a sosit imediat o comisie de ancheta formata din trei procurori, politisti, pompieri si specialisti ai Ministerului Transporturilor si de la Aeroclubul Romaniei. Se pare ca accidentul s-a produs in urma unei defectiuni tehnice. Totusi starea tehnica a aparatului fusese verificata in cursul diminetii si Zlin-ul 726 parea sa functioneze impecabil. Avionul avea 25 de ani vechime si fusese fabricat in Cehia. Constantin Voicu, directorul Aeroclubului Romaniei, ne-a declarat: "Aparatul era un avion de scoala excelent si era in stare tehnica foarte buna. Chiar cu o zi inaintea accidentului am zburat personal cu acest avion. Din cite stim la aceasta ora, cei doi piloti decolasera, in jurul orei 11.25, cu 100-120 km/h: avionul s-a ridicat, apoi a virat brusc spre dreapta si a cazut pe cimp. Citiva sateni aflati la munca au sesizat prabusirea avionului si au anuntat politia. "Cind am ajuns la locul accidentului, avionul era deja in flacari. Am incercat sa stingem focul, apoi au venit Pompierii si Salvarea. Aceasta din urma a venit insa prea tirziu. Cei doi erau deja morti", ne-a declarat un localnic din Clinceni. Voicu a mai spus ca avionul a luat repede foc pentru ca tocmai plecase de la baza si avea rezervorul de benzina plin: "A fost o surpriza de proportii sa aflam ca cei doi s-au prabusit cu acest avion, despre care se stia cu siguranta ca este in perfecta stare de functionare". "Este greu sa ne pronuntam acum asupra cauzelor accidentului. A fost desemnata o comisie de specialisti care va face o ancheta tehnica asupra aparatului de zbor", a declarat Ion Selaru, secretar de stat la Ministerul Lucrarilor Publice, Transporturilor si Locuintei. Dan Adascalitei si Gheorghe Popa erau, din punct de vedere medical, perfect sanatosi, ceea ce elimina posibilitatea ca cel care pilota sa fie vinovat in vreun fel. Comandantul Adascalitei avea un baietel in virsta de citeva luni, pe care voia sa il faca tot aviator Comandantul Dan Adascalitei avea doar 38 de ani. Era un pilot foarte experimentat, cu peste 4.000 de ore de zbor la activ. Tinarul aviator era casatorit cu colega de breasla: Loredana, in virsta de 28 de ani, era instructoare de planor la acelasi aeroclub. Locuiau intr-un apartament din cartierul bucurestean Rahova. Aveau si un baietel, Danut, in virsta de numai opt luni, pe care voiau sa il faca aviator. Dan Adascalitei era recasatorit si mai avea din mariajul anterior, o fetita in virsta de 9 ani. Gheorghe Popa era pilot sportiv. Unul dintre acei oameni care nu pot trai fara aerul tare al inaltimilor. "Gigi", cum ii spuneau colegii si prietenii, avea doar 34 de ani. Era patronul unui garaj auto situat in apropiere de Bucuresti. Tinarul pilot avea peste 400 de ore de zbor si era unul dintre cei mai talentati sportivi din tara. DANIEL NEAMU PETRISOR CANA TATIANA DABIJA IULIANA ANGHEL Al treilea accident aviatic, linga Clinceni, din ultimii zece ani Accidentul aviatic care a avut loc astazi este al treilea incident in care sint implicate avioanele de la Aerodromul Clinceni. Celelalte doua incidente care au avut loc in anii precedenti nu s-au soldat cu victime. In ambele cazuri au fost implicate aparate de zbor de acelasi tip cu cel prabusit ieri, Zlin, dar de modele diferite. In ultimul dintre incidentele aviatice care a avut loc inaintea tragediei de ieri a fost implicat chiar Dan Adascalitei. In timp ce pilota un Zlin 142, s-a redus puterea motorului fapt pentru care pilotul a fost nevoit sa aterizeze fortat. Pilotul a reusit atunci sa ajunga la sol nevatamat. Doar avionul a suferit citeva avarii. Conform celor spuse de colegi sai, Dan Adascalitei avea experienta necesara pentru a sti cum sa procedeze in astfel de situatii. Nici celalalt incident care a avut loc in ultimii ani linga Clinceni nu a avut urmari grave. Aparatul de zbor a fost nevoit sa aterizeze fortat tot din cauza reducerii presiunii motorului. O eleva de 15 ani acuza Hartuita sexual de profesorul de tambal Marija Radu, o eleva de 15 ani de la Colegiul National de Arta "Ion Vidu", din Timisoara, isi acuza profesorul de tambal de hartuire sexuala. Ea s-a plins dirigintei, apoi directiunii liceului, iar acum cazul este cercetat de Politia Timisoara. Fata sustine ca profesorul i-a oferit bani si s-a asezat chiar in genunchi in fata ei ca s-o induplece sa-i fie amanta. Conducerea liceului a discutat cazul in Consiliul Profesoral si a hotarit sa-i schimbe Marijei profesorul de tambal. Acuzat de hartuire sexuala, profesorul Nicolae Moaca nu recunoaste nimic si spune ca totul este o inscenare pusa la cale de conducerea scolii pentru discreditarea sa. "Marija e protejata mea" Marija Radu are 16 ani si are statut de cetatean iugoslav aflat la studii in Romania. Ea a venit in Timisoara in anul 1999 si a fost sustinuta pentru a deveni eleva a Colegiului National de Arta "Ion Vidu" de catre Comunitatea Romanilor din Iugoslavia. Pentru ca nu avea cunostinte muzicale la nici un instrument, Marija a intimpinat mai multe probleme la scoala, dar, intr-un final fericit, Nicolae Moaca, profesorul de tambal, a reusit sa o mentina pe fata la liceu si a luat-o ca eleva la instrumentul sau. Moaca a avut o discutie chiar si cu tatal Marijei, caruia i-a promis ca va avea grija de fata ca de propriul copil. Totul parea ca intrase pe un fagas normal pina-ntr-o zi. "In vara anului trecut trebuia sa bat, la o masina de scris, o declaratie, si profesorul Moaca s-a oferit sa ma ajute. Am plecat impreuna la Casa de Copii Timisoara unde dinsul mai avea niste ore si am intrat intr-o sala. Domnul profesor a inchis usa pe dinauntru si m-a luat in brate, vrind sa ma sarute pe gura, dar eu am intors capul si m-a pupat doar pe obraz. Intr-o alta zi a venit la locuinta unde stateam eu in gazda si, dupa ce a intrat in casa, a inceput sa tipe ca din cauza mea bause noua sticle cu bere deoarece nu m-a mai vazut la scoala. A vrut chiar sa ma bata, dar m-a salvat mama colegei mele, care se afla la noi in vizita. El n-a reusit decit sa-mi dea cu un pachet de tigari in cap, iar eu m-am speriat atit de tare incit aproape ca am lesinat", ne-a povestit Marija. "Marija, tu esti virgina?" Dupa spusele fetei, profesorul de tambal nu obisnuia sa-i faca avansuri sau declaratii in timpul orelor de curs, desi erau singuri in sala de clasa. "O singura data, in timpul orei de tambal, domnul profesor m-a intrebat din senin daca sint virgina. Eu am inceput sa pling si atunci mi-a zis ca nu mai trebuie sa-i raspund la intrebare. Nu stiam ce sa mai fac si ce sa mai cred. Profesorul Moaca ii promisese tatalui meu ca va avea grija de mine, dar el voia altceva. Intr-o zi m-a luat de la scoala ca sa mergem la un prieten al sau, de unde eu puteam sa dau un telefon unchiului meu din Austria. Cind am ajuns acolo, m-am trezit ca sintem singuri in camera si domnul Moaca a ingenuncheat linga mine. Mi-a desfacut picioarele si m-a intrebat ce parere am despre o relatie intre un profesor si eleva sa. Eu i-am raspuns ca nu stiu prea bine, dar cred ca nu e un lucru bun. El mi-a spus atunci ca nu conteaza daca te culci cu unul mai tinar sau mai batrin pentru ca e acelasi lucru. Mi-a mai spus ca daca ramin cu el o sa ma ajute cu bani. Eu l-am refuzat, dar el a inceput din nou sa ma sarute si nu m-am lasat", sustine Marija. Consiliu profesoral cu tema: hartuire sexuala pe tambal Marija spune ca n-a mai rezistat presiunilor la care a fost supusa de profesorul ei de tambal si s-a destainuit dirigintei Petronela Bota. Cazul de hartuire sexuala de la clasa a X-a a ajuns si la urechile conducerii liceului, iar directoarea, Speranta Catana, a convocat de urgenta un consiliu profesoral cu o tema mai putin obisnuita: hartuirea sexuala a unei eleve de catre profesorul de instrument. Comisia desemnata sa cerceteze acest caz a anuntat politia si a hotarit sa o repartizeze pe Marija la un alt profesor de tambal. Ea se intilneste insa cu fostul profesor de fiecare data cind are ora de tambal deoarece sala este comuna pentru ambii dascali. Profesorul acuzat de hartuire sexuala i-ar fi reprosat o singura data Marijei, acum citeva zile, ca a facut multe pentru ea si nu merita o astfel de "multumire". "Vor sa ma compromita" Profesorul Moaca neaga toate acuzatiile. "Este o inscenare facuta de conducerea liceului, in speta de directoarea Catana, care a mai convocat si un consiliu profesoral, aducind la cunostinta cadrelor plingerea elevei Radu, plingere de care eu am aflat in aceeasi zi, dar dupa ce se desfasurase deja consiliul profesoral. Directoarea a motivat lipsa mea de la intilnirea cu profesorii prin faptul ca la acea ora eu as fi fost chemat la politie tot pentru plingerea Marijei. Acest lucru nu este adevarat pentru ca eu am primit citatia de la politie abia a doua zi. Consiliul profesoral n-a avut alt scop decit compromiterea mea in fata colegilor, elevilor si a parintilor", ne-a declarat profesorul Moaca. Cele doua declaratii, a elevei si a profesorului, se bat cap in cap. Directoarea Liceului "Ion Vidu" nu a putut fi gasita, in ciuda repetatelor drumuri facute de reporterii "Evenimentului zilei" la scoala pe care o conduce. Reproducem insa cuvintele secretarei liceului: "Doamna directoare nu este astazi, nici miine, nici poimiine". SERGIU MIAT Amor in slujba spionajului: Romanca Antonetta Nina Manole i-a ajutat pe rusi sa afle secretele rachetei franceze "Ariane" Decenii la rind, Franta a fost una dintre "tintele" preferate ale Securitatii romane. Caderea "Retelei Caraman", "defectarea" agentului "Haiducu", cazul "Hernu", "afacerea Pancea", moartea, in conditii nici acum elucidate, a agentului Pierre Malahude, sint tot atitea episoade ale unui razboi dur, dus pe "frontul invizibil", atit inainte, cit si dupa 1989. Acestor scandaluri li s-a adaugat, in anul 1987, "afacerea Ariane", la fel de importanta, insa cu mult mai putin mediatizata. "Firul Arianei": reteaua franco-romano-sovietica In primavara anului 1987, Franta a fost "teatrul" unui alt scandal de spionaj: "Afacerea Ariane". Obiectivul vizat: programul spatial. Protagonisti: un grup compus din patru francezi si o rusoaica, "adunati" la un loc de romanca Antonetta Nina Manole. Avind inca vii in minte ravagiile produse de "Reteaua Caraman" in urma cu doua decenii, francezii au crezut initial ca si aceasta operatiune a fost pusa la cale de Securitatea romana. Considerata la inceput un fel de superspion, Nina Manole s-a dovedit ulterior a fi doar un agent de influenta, unul dintre miile de noduri ale imensului "navod" intins peste tot de Securitate. La fel ca in majoritatea celorlalte operatiuni "speciale" externe importante puse atunci la cale de spionajul romanesc, si in "Afacerea Ariane", adevaratii beneficiari au fost serviciile secrete sovietice, chiar daca si pentru acestea incepuse lunga agonie produsa de "rarefierea" Cortinei de Fier. "Cirtite in motorul Arianei" "Afacerea Ariane" a explodat in presa franceza incepind cu data de 16 martie 1987, cind ziarele au anuntat cu litere de-o schioapa: "Firul Arianei duce spre Est", "Ariane sub ochiul Moscovei" sau, mai nuantat, "Cirtite in motorul Arianei". Articolele se refereau la arestarea, de catre Directia Securitatii Teritoriului (D.S.T.), a sase persoane, acuzate ca au furnizat "unei puteri straine" informatii asupra rachetei "Ariane". Arestatii erau: Pierre Verdier, 36 de ani, seful sucursalei din Ruen a Institutului National de Statistica (INSEE); Michel Fleury, 36 de ani, inginer angajat al centralei din Paris a aceluiasi institut, coleg de promotie cu primul; Jean Haury, 54 de ani, inginer specialist in tehnica spatiala; Ludmila Verghina, de origine sovietica, 31 de ani, sotia lui Vardier; Philip Maillard, angajat al serviciului economic de la ziarul "Le Figaro". Alaturi de acestia, si "liant" al intregului grup, era romanca Antonetta Nina Manole, casatorita Notheaux, 41 de ani, secretara - asistenta a lui Verdier la INSEE-Ruen. Dupa arestarea lor, presa locala a afirmat ca grupul incerca sa obtina informatii secrete legate de compozitia chimica a combustibilului utilizat la ultima treapta a rachetei "Ariane", date tehnice secrete, detinute doar de specialistii francezi si americani. Nu erau ocolite nici informatiile despre intreprinderile din nordul Frantei, care lucrau pentru Ministerul Apararii. "Cherchez la femme" Cum spuneam, "liantul" grupului a fost Antonetta Manole. Desi, la baza, era inginer geodez, la inceputul anilor 70 ea lucra ca... ghid turistic pe litoralul romanesc, unde se ocupa mai ales de grupurile de straini. In aceasta calitate, l-a cunoscut pe Serge Notheaux, originar din Ruen, cu care s-a si maritat in scurt timp. Ajunsi in Franta, sotii Notheaux au infiintat, in 1975, la Ruen, Fundatia "Roumanie-Normandie Ion Creanga", asociatie culturala in spatele careia, conform presei franceze, s-au ascuns si activitati de spionaj. In acelasi timp, Antonetta Manole s-a manifestat ca o partizana infocata a regimului Ceausescu, fiind nelipsita de la receptiile date la ambasada romana, locul de adunare a "agentilor de influenta" ai regimului de la Bucuresti. Se afla, de asemenea, in strinsa legatura cu I.C. Dragan si C. Michael-Titus, cunoscuti si ei ca sustinatori ai regimului comunist, pe linga cercurile emigratiei. "Filiera" franceza In timp, reteaua s-a constituit usor, parca de la sine. Pierre Verdier era fiul unui fost primar comunist din departamentul Coreze, care i-a insuflat si fiului sau admiratia pentru tarile comuniste din Est, unde tinarul a si facut numeroase vizite. La sfirsitul anilor 70, el a cunoscut-o pe Antonetta Nina Manole, devenita Notheaux. Farmecul deosebit al romancei a facut ca prietenia lor initiala sa se transforme rapid intr-o legatura sentimentala. El a angajat-o ca secretara-asistenta la INSEE, dupa care femeia l-a convins sa colaboreze cu Securitatea. In scurt timp, ei l-au contactat si l-au convins sa "colaboreze" si pe Jean-Michael Haury, un specialist care avea acces in incinta secreta de la Vernon, unde se probau motoarele rachetei "Ariane". Datele oferite de Haury erau apoi verificate de Michel Fleury, coleg de facultate al lui Verdier, atras si el in "retea". Mireasa sovietica incurca itele Intr-una dintre vizitele sale in Est, Pierre Verdier a cunoscut-o la Moscova, cu ocazia Revelionului 86, pe Ludmila Varighina. Dragoste fulgeratoare, urmata de o cerere in casatorie si, in mod ciudat, dupa numai sapte luni, in iulie 86, Ludmila Varighina ajunge la Paris, in calitate de "doamna Verdier". Intimplator sau nu, francezilor nu le-a atras atentia absolut deloc graba cu care autoritatile sovietice i-au aprobat femeii casatoria cu un cetatean strain. Initial s-a crezut ca, geloasa pentru ca "rivala" sovietica, deosebit de frumoasa si cu mult mai tinara decit ea, i l-a "suflat" pe Verdier, Antonetta ar fi dezvaluit ea insasi autoritatilor franceze activitatile in care era implicat intregul grup. Realitatea a fost insa cu mult mai complexa decit o banala "telenovela" lacrimogena. Mina lunga a GRU La o luna dupa arestarea celor sase, serviciile secrete franceze au aflat ca activitatea intregului grup era coordonata de diplomatul sovietic Valeri Konorev, agent GRU, "acoperit" sub functia oficiala de adjunct al atasatului militar aero la ambasada sovietica. In aprilie 87, "Liberation" dezvaluia ca acesta o cunoscuse pe Antonetta Nina Notheaux la o receptie organizata la ambasada romana de la Paris. Acelasi ziar a mai afirmat ca, in scurt timp, rusul a devenit si el amantul romancei care, pina la urma, i-a facut cunostinta cu Verdier, prima ei "dragoste pariziana". Simpatizant al comunismului, acesta a acceptat sa colaboreze cu serviciul secret sovietic, situatie care arata ca, intr-adevar, Antonetta Nina nu a avut decit rolul de "liant" al celor doua "tabere". Acelasi ziar dezvaluia ca, in afara maiorului Konorev, din retea au mai facut parte inca sase diplomati sovietici. D.S.T-ului francez i-a trebuit aproape un an ca sa inteleaga aceasta afacere incilcita, in care "agenti de influenta" romani au colaborat cu o retea propriu-zisa de spionaj sovietica. In momentul arestarii sale, romanca a strigat catre asistenta: "Cine l-a ucis pe Dima Dragan!?". Acesta era un roman cu care Nina a fost in relatii apropiate, ucis la Toronto, cu putin timp inainte. In ultimii ani, reprezentanti ai fostei Securitati au recunoscut ca l-au avut pe Dima in "serviciu activ". Subtilitatile "politichiei" Dezvaluita cu doar citiva ani mai inainte, in perioada de virf a razboiului rece, "Afacerea Ariane" ar fi trebuit sa provoace un scandal international de mari proportii, similar poate celui provocat de caderea "Retelei Caraman". Noua conjunctura politica, in care reformistul Gorbaciov era tratat cu deferenta de intregul Occident care incerca sa-l protejeze contra oricarui scandal ce l-ar fi pus intr-o pozitie vulnerabila in raport cu dusmanii sai de acasa, a facut insa ca "Afacerea Ariane" sa treaca aproape neobservata. "Protagonistii" sai au fost initial arestati preventiv, fiind apoi pusi in libertate. Cum se obisnuieste in astfel de cazuri, autoritatile din cele doua tari si-au expulzat apoi reciproc citiva "indezirabili". Aceasta blindete era cu atit mai justificata cu cit, peste doar citeva zile de la declansarea scandalului, primul-ministru francez Jacques Chirac urma sa efectueze o vizita oficiala la Moscova, act diplomatic care urma sa-i intareasca lui "Gorby" imaginea de lider reformist. Disparitia "fantomelor" Specialisti in istoria serviciilor secrete romanesti ne-au confirmat ca Antonetta Nina Notheaux a fost cu siguranta un "agent de influenta" al regimului comunist de la Bucuresti. La 6 septembrie 1983, ea fusese aleasa in functia de secretar executiv pentru problemele de tineret si turism al A.C.I.E.R. - "Asociatia Culturala Internationala a Etnicilor Romani", constituita la Viena, fiind, in acelasi timp, si membra a "Asociatiei Romania", ambele "agenturi" aproape oficiale ale Securitatii. Arestata preventiv, la scurta vreme dupa declansarea "Afacerii Ariane", ea a fost apoi pusa in libertate, la fel ca toti ceilalti membri ai grupului. Asa cum se obisnuieste in mod curent in lumea serviciilor secrete, dupa un astfel de scandal, protagonistii "se dau la fund". Devin "fantome" si dispar fara urma, pentru foarte mult timp. La fel s-a intimplat si cu Antonetta Nina Notheaux. Acum, dupa 14 ani de la timpurile in care chipul acesteia aparea pe primele pagini ale ziarelor franceze, nimeni nu mai stie nimic despre ea ori despre asociatia culturala pe care o infiintase atunci. Contactat telefonic, consulul Dan Tudor ne-a declarat ca, desi se afla de trei ani la post, in cadrul Ambasadei Romaniei de la Paris, nu a auzit niciodata despre aceasta femeie. Angajata a Serviciului Cultural, prezenta la post tot de trei ani, dna Catalina Nicolaie ne-a declarat ca nu stie nimic despre asociatia culturala "Roumanie-Normandie Ion Creanga", si nici si despre "Le Pionier" - gazeta editata pe atunci de acest grup. Nici in tara nimeni nu mai stie nimic despre Antonetta. Poate ca, sub un alt nume, ea se afla inca in Franta. La fel cum este foarte posibil ca, sub alta identitate, sa se fi intors de mult timp in tara, iar acum ea sa fie un prosper om de afaceri, la fel ca majoritatea celor care s-au "invirtit" cindva in zona de influenta a Securitatii. VASILE SURCEL [17][pl.dll?rid=expresro] 