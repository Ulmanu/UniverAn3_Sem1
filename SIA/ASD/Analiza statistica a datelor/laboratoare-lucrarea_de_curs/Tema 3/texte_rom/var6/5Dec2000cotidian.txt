 Actrita si prezentatoare pe postul Acasa, Simona Mihaescu, o calugarita ahtiata dupa barbati In palmaresul Festivalului DaKino, Premiul pentru Regie la Sectiunea Film de fictiune i-a fost atribuit lui Cristian Mungiu pentru cele trei filme prezentate in competitie, "Corul pompierilor", "Zaping" si "Nici o intimplare". O impresie deosebita a produs "Corul pompierilor", film care, in 30 de minute, condenseaza povestile mai multor personaje reunite la o inmormintare. Unul dintre acestea, cel mai interesant, este o calugarita ahtiata dupa barbati, chiar si dupa preotul care o insoteste la priveghi. Acest rol este interpretat de Simona Mihaescu, actrita la Teatrul Mic si vedeta a postului Acasa, unde prezinta emisiunea "Ia-ma acasa". In actuala stagiune teatrala, Simona Mihaescu joaca in "Scoala femeilor", "Sonata fantomelor", "Noaptea incurcaturilor" si repeta pentru un proiect particular, "Pusca de vinatoare", in regia Lianei Ceterchi, care urmeaza sa fie pus in scena la Teatrul Act. (I.M.) Cadouri de sarbatori pentru toate buzunarele Pe 1 decembrie s-a deschis, la Sala Dalles, expozitia cu vinzare "Cadouri de Craciun 2000", organizata de firma Elga Com. Deschis zilnic intre orele 10.00 si 20.00, magazinul inglobeaza numeroase standuri care ofera o gama larga de produse, numai bune pentru a fi oferite in dar: confectii, tricotaje, cosmetice, bijuterii, articole de incaltaminte/marochinarie, ceasuri, telefoane mobile, obiecte de artizanat, podoabe si ornamente specifice sarbatorilor de iarna (multe sortimente de beteala, globuri, braduti etc.). Dintre cele peste 70 de firme de prestigiu care expun, nu putine sint acelea care s-au gindit in mod special la copii, pentru care gasim dulciuri, jucarii, hainute si alte cadouri-surpriza. Nu in ultimul rind, este de retinut ca majoritatea preturilor sint promotionale. Expozitia cu vinzare ramine deschisa pina in seara Ajunului de Craciun (24 decembrie). CLAUDIA DABOVEANU Temisan, cerut in casatorie pe Internet In urma cu o luna, interpretul Aurelian Temisan anunta ca si-a deschis pagina pe Internet. De atunci si pina acum, site-ul www.temisan.ro a fost vizitat de peste 2000 de admiratoare ale solistului. E-mail-urile primite de Aurelian contin fie mesaje de simpatie, fie intrebari despre spectacole si activitatea sa. Printre aceste mesaje diverse, interpretul a primit si trei cereri in casatorie. Pretendentele, care locuiesc toate in Romania, au virste cu putin peste 20 de ani. Doua dintre aspirantele la statutul de "doamna Temisan" i-au facut interpretului aceasta propunere fara ocolis. Cea de-a treia, mai timida, s-a rezumat la un apropo subtil. Oferta unei domnisoare din Arad, de 23 de ani, consilier juridic la o firma de transporturi (din spusele ei), suna cam asa: "Iti propun sa ne casatorim si sa ne cunoastem mai bine". Mesajul era insotit de un numar de mobil si de fotografia fetei. O alta tinara, din Cluj, in virsta de 20 de ani, studenta, i-a propus lui Aurelian Temisan o intilnire in cadrul careia "sa-si discute viitorul". "Daca iti va placea de mine, poate ne unim destinele", continua mesajul, care avea atasat un numar de telefon si o descriere a expeditoarei. A treia declaratie de dragoste, nuantata, a venit din Sighisoara. Mai misterioasa, domnisoara cu pricina nu si-a precizat profesia, ci numai virsta: 25 de ani. Ea isi dorea cu Aurelian Temisan doar "o prietenie frumoasa si trainica". Tinara s-a oferit chiar sa-i organizeze solistului un concert in orasul ei natal. Nici una dintre cele trei oferte n-a primit raspuns favorabil. CLAUDIA VOICU De ziua lui, Marcel Pavel a primit cadou un jeep Pentru Marcel Pavel, luna decembrie este una plina de evenimente si provocari. Pe linga sarbatori, Marcel are si alte momente de bucurie. Ieri a fost ziua lui de nastere, a implinit 41 de ani, si a primit cadouri-surpriza. Un prieten i-a daruit un jeep Nissan Patrol 2000, iar un altul, un sintetizator de citeva mii de dolari. Darurile, care nu sint obisnuite, l-au mirat si nu prea pe Marcel care spune ca are prieteni putini, dar adevarati. Ziua de nastere va fi marcata si printr-un concert numit "Marcel si invitatii sai". Show-ul va avea loc pe 24 decembrie la Atheneul Roman, un spectacol cu muzica lautareasca si pop, cu Filarmonica "George Enescu", Orchestra de Estrada a Radiodifuziunii, Sanda Ladosi, Elena Carstea si instrumentisti de muzica lautareasca. Si tot in decembrie, Marcel a primit o propunere de duet. Corina Danila, prezentatoarea Stirilor de Acasa, care intentioneaza sa lanseze un CD, l-a intrebat pe Marcel daca vrea sa cinte o piesa impreuna. Si cum propunerea a fost acceptata, urmeaza ca cei doi sa inregistreze in duet o piesa care va aparea pe albumul de debut al Corinei. (I.M.) Seceta se prelungeste si in primele luni ale anului viitor: Criza de apa potabila Romanii nu vor avea prea multa apa in aceasta iarna, este concluzia la care au ajuns specialistii in hidrologie. Petre Marinescu, director in cadrul companiei "Apele Romane", ne-a precizat ca, in urma sedintei cu factorii implicati in gestionarea surselor de apa, s-a prelungit masura de rationalizare a acesteia, mai ales ca prognozele hidrologice nu anunta o cantitate mare de precipitatii: "Meteorologii ne-au anuntat ca lunile ianuarie si februarie vor fi geroase, in special in nordul si centrul tarii. Acolo este posibil sa se iveasca probleme cu apa de baut. De asemenea, seceta de peste an se va prelungi si in primele luni ale anului viitor. In plus, hidrologii spun ca, peste iarna, cantitatea de precipitatii se va situa abia la jumatate din cea medie anuala". Petre Marinescu sugereaza primarilor sa ia masuri urgente in cazul in care vor exista localitati fara apa potabila: "Comandamentele de aparare civila si pompierii ar trebui sa fie pregatiti sa duca cisterne cu apa in satele unde au secat fintinile. In localitatile unde apa potabila este distribuita prin retea centralizata de alimentare, primarii trebuie sa ia masuri sa o rationalizeze pe cit posibil. Aceasta deoarece in lacurile de acumulare, care si asa sint goale, apa va ingheta in zonele unde temperaturile vor cobori, in lunile ianuarie si februarie, sub minus 20 de grade Celsius". (Eugenia Mircescu) Daca nu se iau masuri prompte de oprire a fenomenului, Aproape 3 milioane de hectare de teren se vor transforma in desert Procesul desertificarii continua sa se extinda in tara noastra, daca nu se iau masuri urgente pentru stoparea lui, sint de parere specialistii. Potrivit studiilor intreprinse de catre institutele de specialitate, aproximativ trei milioane de hectare de teren (din care 2,8 milioane - teren agricol) sint potential afectate de desertificare, iar suprafata afectata de seceta acopera aproape intreaga zona agricola a tarii. Pentru combaterea acestui fenomen, reprezentantii Ministerului Mediului au prezentat ieri, la Academia de Stiinte Agricole si Silvice, Strategia Nationala si Programul de actiune privind combaterea desertificarii si degradarii terenurilor si a secetei. "Acest program are nevoie de aproximativ 4,5 miliarde de dolari, din care 43% din buget propriu, 41% din surse externe si 16% din alte surse", a anuntat ministrul mediului, Romica Tomescu. Conform planului national prezentat ieri, prioritatile in problema combaterii desertificarii sint: perfectionarea si dezvoltarea legislatiei (103 milioane de dolari); dezvoltarea institutionala (10 milioane de dolari); asigurarea resurselor umane (9 milioane de dolari); dezvoltarea bazei tehnico-stiintifice (301 milioane de dolari); dezvoltarea rurala si restructurarea landsaftului in zonele cu risc de desertificare (1,8 miliarde de dolari); dezvoltarea rurala si restructurarea landsaftului in zonele umede cu risc de degradare a terenurilor (2,2 miliarde de dolari). Pe plan mondial, conform datelor prezentate de Natiunilor Unite, sint afectate de procesul de desertificare peste 110 tari si o populatie de peste un miliard de oameni, costul anual al combaterii acestui fenomen fiind apreciat la 42 miliarde de dolari.(E.M.) Pentru ca fintinile au secat, Localnicii din Chirilesti si Mlajet beau apa din riul Buzau De mai bine de un an, locuitorii satelor buzoiene Chirilesti si Mlajet se confrunta cu o lipsa acuta de apa. Pina in prezent, autoritatile locale nu au luat nici o masura pentru a asigura necesarul de apa potabila satenilor. Ei continua sa consume si acum apa din riul Buzau. Lipsa apei a devenit si mai mare dupa seceta prelungita din aceasta vara. Dupa ce fintinile au secat, oamenii au fost nevoiti sa mearga cu galetile la riu. Primarul orasului Nehoiu, Alexandru Corcodel, a declarat ca spera ca la urmatoarea rectificare de buget sa obtina banii necesari construirii unei retele de apa: "Speram ca la prima rectificare a bugetului judetean Nehoiu sa primeasca o alocare suplimentara de 800 de miliarde de lei, bani cu care dorim sa rezolvam problema alimentarii cu apa potabila in satele Mlajet si Chirilesti. Aductiunile trebuie amenajate cit mai urgent deoarece fintinile au secat, lasind locuitorii fara nici o sursa de apa decit riul Buzau". In Mlajet sint 337 de gospodarii, iar in Chirilesti, 236. Oamenii de aici sint obligati sa parcurga zilnic distante de citiva kilometri pina la riu, pentru a cara apa cu galetile. Riscul de imbolnavire a celor care consuma apa in alimentatie este deosebit de ridicat. MARIUS FAIFER Apa va avea presiune scazuta si in Capitala Nici in Capitala situatia alimentarii cu apa nu va fi mai buna. Conducerea societatii Apa Nova atrage atentia de pe acum ca bucurestenii vor primi apa la o presiune scazuta, in perioada in care se va inregistra o temperatura exterioara sub 10 grade Celsius. Potrivit lui Costin Berevoianu, directorul adjunct al societatii Apa Nova, aceasta situatie va fi cauzata de volumul scazut de apa din acumularile de pe riul Arges, volum care, la aceasta ora, este mai mic de jumatate fata de necesar. Aceasta, in conditiile in care, pentru a fi asigurata fara probleme alimentarea cu apa a Bucurestiului, in lunile cu temperaturi foarte scazute este nevoie de un debit de patru ori mai mare fata de cel necesar in mod normal. "In perioada cind se vor inregistra temperaturi foarte scazute, cea mai buna solutie pentru populatie si pentru protejarea instalatiilor va fi furnizarea apei la o presiune scazuta", a precizat directorul Berevoianu. Oricum, conducerea societatii de apa promite ca, la iarna, va fi in alerta maxima. Mai mult, va fi declarata stare de necesitate, urmind ca statia de pompare de la Crivina, care este intr-o stare tehnica defectuoasa, sa fie supravegheata non stop, pentru a se evita inghetarea apei. MONA STOICA Seceta mare pe Valea Trotusului Din pricina secetei, pe valea riului Trotus, intre Comanesti si Ghimes, pe o distanta de 40 de kilometri, au secat toate fintinile. De asemenea, debitul Trotusului este foarte mic. Pentru prepararea hranei si pentru adaparea animalelor, locuitorii din zona au sapat gropi in albia riului, unde se acumuleaza apa. Ei aduc apa de la riu cu carutele ori cu masinile. Oamenii s-au grupat cite trei, patru si fac cu rindul la caratul apei. Taranii sint foarte ingrijorati de faptul ca nu ploua, mai ales pentru animale, care reprezinta principala lor sursa de existenta. Seceta prelungita este atipica pentru zona Comanestiului, intrucit aici ploua abundent in fiecare primavara si toamna. Situatia nu e roz nici pentru locuitorii din orasele Comanesti, Onesti, Moinesti si Bacau, care sint alimentate cu apa din lacul de acumulare de la Valea Uzului. In lac mai sint acum aproximativ 32 de milioane de metri cubi, fata de capacitatea sa de 90 de milioane de metri cubi. Specialistii apreciaza ca, daca seceta continua, apa din lac este suficienta pina la sfirsitul iernii, fiindca debitul de alimentare a oraselor este de 2.000 mc/s. Ca o masura de siguranta in plus, fabricile si combinatele de pe Valea Trotusului au fost oprite sa mai foloseasca apa din lacul de acumulare de la Valea Uzului. CLAUDIU TÅRZIU Ce n-a reusit "Playboy", izbuteste Dinescu Janine se dezbraca in "Plai cu boi" O veste proasta pentru sceptici: numarul doi al revistei "Plai cu boi", de azi pe tarabe, nu este cu nimic mai prejos decit primul. A pocnit Mircea Dinescu din bici pe linga boi pret de vreo luna si-a "copt" o revista "tut", in care politica, nudurile si umorul grotesc fac din nou casa buna. Indiscutabil, capul de afis il reprezinta pictorialul care a pus pe jar intregul trust "PRO": Janine isi arata nurii in propriul budoar. La categoria "politica", sloganurile electorale ale principalilor candidati la presedintie sint parodiate pina la limita crampelor abdominale (de ris, of course), iar "tribunul" Vadim este prezent cu un senzational interviu pentru care redactorii de la "Plai cu boi" au trecut prin ciur si dirmon zece ani de istorie. Toate acestea, si multe altele, puse in malaxor se intrepatrund si alcatuiesc ceea ce Mircea Dinescu numeste infernul care se varsa in Marea Neagra. Concluzia editorialului vine aproape firesc: "Si-atunci de ce ne mai miram ca, tocmai cind Asociatia Romana a Carnii ne arunca-n obraz adevarul ca porcii nostri sint cei mai scumpi si mai prosti din Europa, ai mai motati dintre ei se pregatesc sa conduca Romania?" Mort de inima rea din cauza vizei Schengen Koszolues Anton, in virsta de 45 de ani, a fost gasit mort, duminica seara, in vestiarul bazei sportive Dromex, din Cluj-Napoca. Ca sa faca rost de bani pentru viza Schengen, Koszolues a garantat cu locuinta sa, o garsoniera situata in Cluj-Napoca. Spre ghinionul sau, el nu a facut rost nici de viza, dar nici de banii necesari pentru a-si recupera garsoniera. Neavind unde sa doarma si cunoscind pe unul din paznicii de la baza sportiva Dromex, Anton Koszolues a fost lasat sa-si petreaca noptile pe bancile vestiarului. Duminica seara, unul din paznici l-a gasit pe clujean mort chiar in incinta vestiarului si a anuntat politia. Sositi la fata locului, politistii nu au constatat nici un fel de urme de violenta. Cadavrul a fost transportat la Institutul de Medicina Legala din Cluj-Napoca, urmind a fi efectuata necropsia. STELIAN GORGAN Strivit intre doi stilpi pe platforma Sidex Viorel Stadoleanu, in virsta de 28 de ani, a murit dupa ce a intrat cu un autoturism TICO intre doi stilpi. De profesie inginer mecanic la o societate din Galati, Viorel Stadoleanu s-a dus simbata la combinatul siderurgic Sidex pentru a rezolva unele probleme de serviciu. El a intrat pe poarta combinatului si a pornit in viteza catre punctul de lucru unde avea treaba. Dar, din cauza vitezei, Viorel a pierdut controlul masinii si a intrat intre doi stilpi, aflati pe platforma Sidex. Tinarul, care urma ca peste doua luni sa devina tata, a murit pe loc. Masina a fost distrusa in intregime. Au fost chemati pompierii pentru ca trupul neinsufletit sa fie scos dintre fiare. Acestia s-au chinuit pret de citeva ore sa scoata din mormanul de fiare ceea ce a mai ramas din trupul tinarului. Pentru ca accidentul s-a petrecut pe platforma siderurgica, accidentul este considerat a fi accident de munca. Ancheta a fost preluata de catre Parchetul de pe linga Judecatoria Galati si de Inspectoratul de Protectie a Muncii. ALINA COMSA-DURBACA Impuscat din greseala la vinatoare de rate, Pirvu va trai cu o alice in git Costica Pirvu, in virsta de 51 de ani, a fost impuscat duminica, in timpul unei partide de vinatoare. Costica Pirvu se afla la vinatoare de rate, impreuna cu alti doi prieteni din Frumusita, judetul Galati, Gheorghe Munteanu, 40 de ani, si cu Lazar Gavriliu, 74 de ani. Avind la ei arme de vinatoare cu alice, cei trei s-au dus sa vineze in zona lacului Brates, in locul numit Lascuta. Cei trei vinatori au vazut doua rate care isi luau zborul din stufaris si au tras in acelasi timp focuri de arma. Costica Pirvu se gasea cu circa zece metri inaintea celorlalti doi si o alice a nimerit in gitul lui. Pirvu se afla acum la Spitalul TBC din Galati. Medicii spun ca Pirvu ar putea sa traiasca toata viata cu alicea in git, o operatie fiind destul de riscanta. ALINA COMSA-DURBACA Actiune de caritate la Hotelul Hilton In ciuda saraciei cu care se confrunta familiile lor, 150 de copii se vor putea bucura din plin de sarbatorile de iarna. Centrul Francofon din Bucuresti si Asociatia "Pentru Familie" organizeaza la sfirsitul acestei saptamini o actiune caritabila - o expozitie cu vinzare in beneficiul copiilor in dificultate. Simbata, 9 decembrie, si duminica, 10 decembrie, la Hotelul Hilton, asociatia "Pentru Familie" pune in vinzare, la preturi mai mult decit modice, obiecte de sezon, se arata in comunicatul remis publicitatii ieri de organizatori. Deja copiii din peste 50 de familii aflate in dificultate primesc suport financiar din partea asociatiei, in diferite forme: pachete cu alimente, imbracaminte, medicamente, plata gradinitei pentru copiii prescolari, materiale pentru reparat locuinta.(M.B.) Lustruiti-va ghetutele, vine Mos Nicolae! Astazi, in ajunul sarbatorii Sfintului Ierarh Nicolae, copiii trebuie sa-si pregateasca ghetutele. In ghetele lustruite si asezate la fereastra sau la usa, Mos Nicolae vine dupa miezul noptii si lasa daruri pentru copiii cuminti. Celor care nu au ascultat de invatatori, de parinti si de bunici mosul le va pune in ghetute o nuielusa. Dar si pentru acestia din urma exista o "sansa". Daca inainte de culcare se roaga Sfintului sa-i ierte pentru greselile lor, atunci mosul va arunca nuielusa in drum. Lustruirea ghetelor este valabila si pentru adulti. Acest obicei s-a transmis din generatie in generatie: Sfintul Nicolae este considerat ca fiind o vistierie plina de daruri pentru toti. Se spune ca Sfintul Nicolae a impartit saracilor toata averea mostenita de la parintii sai si ca a plecat la manastire doar cu hainele ce le avea pe el si incaltat cu o pereche de ghete. MIHAELA ION Minerii de la Dej si-au facut locas de cult linga locul de munca Biserica din salina Cinci sute de mineri de la mina de sare "Transilvania" din localitatea Ocna Dej, judetul Cluj, au, de duminica, 3 decembrie, un nou locas de cult. Situata in partea de nord a judetului, Salina "Transilvania" Ocna Dej este un loc mai putin obisnuit si pentru cei care locuiesc in apropiere. La o distanta de peste 2,5 km de la intrarea in galeria minei de sare din zona si la o adincime de peste 170 de metri sub pamint, minerii si-au cladit o biserica ortodoxa dupa toate regulile canonice. Initiativa ii apartine liderului de sindicat Ioan Tarta. Acesta, impreuna cu viceliderul, ing. Alexandru Adrian, si cu sprijinul conducerii de la Salina Ocna Dej au reusit, din aceasta primavara si pina in prezent, sa ridice cea mai mare biserica dintre toate care exista in minele de sare din tara, costul acesteia ajungind la peste 500 de milioane de lei. Intinzindu-se pe o suprafata de 500 de metri patrati, locul de inchinaciune este deschis nu numai muncitorilor de la salina, ci oricarui credincios. Cioplita in peretii din sare, biserica "Sf. Varvara'' are forma unei grote, dar cu peretii "imbracati'' in icoane pictate de pictorul Constantin Bumb. Iconostasul, sculptat in stil bizantin, a fost realizat prin priceperea unor mesteri ai locului. Sfintirea locasului de cult, cu hramul Sfinta Mucenita Varvara, protectoarea minerilor, din ziua de duminica, a fost oficiata de un sobor de 11 preoti, in frunte cu I.P. Bartolomeu Anania, arhiepiscopul Vadului, Feleacului si Clujului. Aceasta ceremonie a fost un prilej de sarbatoare pentru cei trei mii de credinciosi prezenti la fata locului. Alaturi de acesti crestini au tinut sa mai fie prezente si alte oficialitati ale Clujului. Liderul de sindicat Ioan Tarta, de profesie sudor, spune ca ideea construirii acestui locas de cult i-a venit la sfirsitul anului trecut. "Obiceiul este stravechi. Minerii cind faceau galerii pentru a intra in mijlocul pamintului isi faceau un altar de inchinaciune", ne-a declarat Ioan Tarta. Locasuri de inchinaciune mai sint si in alte saline din tara, dar construirea lor s-a facut sub forma de capela, cea de la Ocna Dej fiind singura biserica de dimensiuni mai mari ridicata intr-o mina de sare din tara. VASILE BRICEAG Accident de munca Stripteuza Stefania si-a rupt mina prestind la bara La barul de noapte al hotelului "Grand" din Tirgu-Mures a avut loc, duminica noaptea, un accident de munca mai putin obisnuit. Stripteuza Stefania, venita doar de o saptamina in oras, a cazut de pe bara pe care evolua si si-a rupt mina. Impactul femeii cu solul a provocat un zgomot atit de mare incit cei din local au chemat de urgenta Salvarea, convinsi ca aceasta nu se va mai putea ridica. Stefania inca nu stie ce va face acum deoarece, cu siguranta, nu va mai putea evolua la bara. CORA MUNTEAN 