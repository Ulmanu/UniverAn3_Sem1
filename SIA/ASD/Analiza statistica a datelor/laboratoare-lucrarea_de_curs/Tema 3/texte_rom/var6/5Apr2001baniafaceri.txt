 Micul trafic de frontiera cu animale a fost interzis Agentia Nationala Sanitar-Veterinara a dispus interzicerea micului trafic de frontiera cu animale si produse de origine animala in scopul prevenirii "importarii" febrei aftoase pe teritoriul Romaniei. Noua decizie prevede ca toate mijloacele de transport vor intra pe teritorul Romaniei numai prin vamile Nadlac, Varsand, Bors, Calafat, Bechet, Giurgiulesti, Portile de Fier I, Siret, Stamora-Moravita, Albita, Turnu, Agigea, Giurgiu, Cristesti, Negru-Voda, Curtici, Halmeu, Galati, Braila, Tulcea, Midia, Constanta, Otopeni si Baneasa. Noul ordin mentine interzicerea tuturor importurilor de produse agroalimentare din Marea Britanie si Irlanda, cu exceptia pestelui. De asemenea, se mentine interzicerea importului si tranzitul pe teritoriul tarii a animalelor receptive la febra aftoasa, precum si a unor produse provenind de la acestea din Arabia Saudita, Bhoutan, Egipt, Georgia, Iran, Israel, Kazahstan, Malawi, Malaezia, Mauritania, Mongolia, Peru, Filipine, Rusia, Tadjikistan, China, Turcia, Zambia, Zimbabwe, Argentina, Franta si Olanda. NICOLETA BURTAN Lumina se scumpeste de la 15 aprilie Tarifele vor fi majorate cu aproximativ 6 la suta Dupa intilnirea avuta ieri dimineata cu ministrul industriei si resurselor, Dan Ioan Popescu, premierul Adrian Nastase a declarat ca majorarea tarifelor la energia electrica va intra in vigoare de la 15 aprilie a.c.. Refuzind sa precizeze cu cit se va scumpi energia electrica, primul-ministru a aratat ca majorarea tarifelor va fi decisa de guvern pe baza notei de informare facute de Agentia Nationala de Reglementare in Domeniul Energiei (ANRE). Ministrul industriei si resurselor, Dan Ioan Popescu, a aratat ca "autoritatile au facut eforturi deosebite pentru ca majorarea sa fie tinuta in anumite limite, recurgindu-se in primul rind la reducerea costurilor de productie ale societatilor producatoare de electricitate". Legat de majorarea tarifelor la energia electrica, reamintim ca ministrul Dan Ioan Popescu a declarat recent ca acestea vor creste cu maximum 6 la suta. OVIDIU ZARA Michelin va face investitii importante in Romania Zilele acestea se desfasoara intense negocieri intre importantul concern Michelin si producatorul roman de anvelope, Tofan Grup. Desi nici una dintre partile angajate in negocieri nu a facut public acest lucru, surse autorizate afirma ca este vorba despre cumpararea de catre Michelin a doua fabrici de anvelope care apartin Grupului Tofan, fabricile Silvana si Victoria Floresti. Aceleasi surse sustin ca investitia este de ordinul sutelor de milioane de dolari, la care se vor adauga sume importante destinate retehnologizarii celor doua fabrici. La perfectarea afacerii, Michelin va deveni unul dintre investitorii importanti din Romania, iar Tofan Grup va continua sa produca si sa exporte doar anvelope mari. Pentru a feri cumparatorii de surprizele din piete, Ministerul Agriculturii a elaborat Ghidul deosebirilor dintre mielul de Pasti si carcasa de maidanez Agentia Nationala Sanitar-Veterinara a notificat primariilor de sector si directiilor sanitar-veterinare judetene ca, pina la Pasti, sa amenajeze in piete spatii speciale "temporare" pentru comercializarea mieilor, a declarat ieri Gheorghe Ontanu, directorul general al ANSV. Directorul ANSV sustine ca, la ora actuala, numai patru piete din Bucuresti intrunesc conditiile necesare de comercializare a animalelor vii: Obor, Cringasi, Matache si 16 Februarie. Dirijind comertul de animale catre pietele agroalimentare, ANSV spera sa limiteze comercializarea mieilor la marginea soselelor. "Vrem sa nu mai asistam la spectacolul degradant in care mieii sint taiati prin santuri si agatati prin toti copacii", a sustinut Ontanu. In prezent, amenda maxima pe care o poate aplica Politia Sanitara pentru astfel de cazuri este de doua milioane de lei, acest lucru nefiind de natura sa-i descurajeze pe comerciantii ambulanti, a precizat Ontanu. Un act normativ prin care amenzile sa fie ridicate pina la 100 de milioane de lei este inca in stadiul de proiect, si nu este posibil ca el sa fie adoptat pina la Pasti. Inspectorii sanitar-veterinari cred ca prin amenajarea locurilor speciale de comercializare a mieilor se vor evita si speculatiile de pret. "Prezenta in piete a unei oferte mari de carne ar trebui, firesc, sa scada pretul", a explicat Ontanu. ANSV si Autoritatea Nationala pentru Protectia Consumatorului vor efectua pina pe 15 aprilie controale zilnice in piete. In plus, inspectorii sanitar-veterinari fac apel la populatie ca orice sesizare privind calitatea produselor de origine animala sau comercializarea lor in locuri nepermise sa fie semnalate la numarul de telefon 348.05.65. Pentru ca sint patiti, romanii trebuie sa stie "care-i miel si care-i ciine" Inspectorii sanitar-veterinari sustin ca este posibil ca si in acest an in piete sa fie comercializate, drept miel, carcase provenind de la cu totul alte specii de animale, situatiile in care ciinii s-au vindut drept miei de Pasti fiind deja notorii. Ei au semnalat diferentele majore dintre carcasa de ciine si cea de miel pentru ca astfel de cazuri sa nu se mai repete. Astfel, carnea de miel are culoarea rosu deschis, cu miros intepator, slab amoniacal, in vreme ce carnea provenita de la ciine este de un rosu inchis. Acestea apar insa in mod exclusiv in cazul comertului ambulant de carne, in locuri nepermise, a declarat dr. Narcisa Mirica, directorul general al Directiei Sanitar-Veterinare. Carnea cumparata din piete trebuie sa fie marcata prin stampilare, fiind exclus ca medicii veterinari sa confunde speciile. Potrivit dr. Niculae Popirlan, directorul adjunct al Directiei Sanitar-Veterinare a Municipiului Bucuresti, orice persoana care are dubii asupra carnii cumparate o poate testa in cadrul laboratorului DSV din strada Ilioara. NICOLETA BURTAN [13][pl.dll?rid=expresro] 