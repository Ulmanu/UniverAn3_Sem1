 Lobont si Chivu, "un ciung si un schiop" "Unul tine volanul, celalalt apasa pedalele" Cristian Chivu si Bogdan Lobont, cei doi fotbalisti romani ai echipei olandeze Ajax Amsterdam, traverseaza, brat la brat, o perioada mai putin fasta. Ambii s-au accidentat si sint indisponibili pentru o perioada destul de lunga. Lobont este in convalescenta dupa operatia suferita la umarul drept, in urma cu o luna si jumatate, iar Chivu a incetat orice activitate dupa ruptura musculara suferita duminica seara la Nijmegen. Medicii l-au asigurat pe fostul portar rapidist ca in trei saptamini va fi ca "nou". Bogdan vine zilnic la "ArenA", unde efectueaza exercitii in sala de forta, dupa care iese pe terenul de antrenament impreuna cu Ed De Vink, fizioterapeutul "lancierilor". Prima iesire a lui Lobont la antrenamente, dupa o perioada destul de lunga, a fost intimpinata cu aplauze atit de fani, cit si de coechipieri. "Am inceput sa lucrez cu mingea si asta e cel mai important", a marturisit "Lobi". Dupa accidentarea lui Chivu, cei doi "olandezi" sint nedespartiti la cumparaturi, la restaurant sau la plimbare. "Dintr-un ciung si un schiop, facem noi un om intreg", glumeste Lobont. "In micile noastre deplasari prin Amsterdam ne folosim de masina lui Bogdan, care e hidramata (n.r. - cutie de viteze automata). Eu tin volanul si el apasa pedalele", ne-a povestit, amuzindu-se copios, Cristi Chivu. ADI DOBRE Galezi pe coji de nuca Meciurile din preliminariile Campionatului Mondial din SUA 1994 au insemnat pentru "tricolori" prologul celei mai frumoase perioade din istoria fotbalului romanesc. "Dubla" Romania - Tara Galilor a consfintit calificarea "generatiei de aur" la World Cup, in acele partide Gheorghe Hagi fiind cel mai bun de pe teren. Serialul de televiziune "Numaratoarea inversa", dedicat retragerii celui mai valoros fotbalist roman al tuturor timpurilor, va prezenta astazi, pe Canalul Romania 1, in cadrul "Jurnalului" de la ora 20.00, primul gol al partidei Romania - Tara Galilor, inscris de Hagi in minutul 5. Meciul, incheiat cu scorul de 5-1, s-a disputat la 20 mai 1992, pe arena din Ghencea. Insomniile golgeterului de cursa lunga Vladoiu: "Imi vine sa cred ca politia vrea sa stopeze Steaua din cursa spre titlu" Dupa accidentul rutier in care a fost implicat simbata, Jean Vladoiu, fotbalist la Steaua, nu mai poate dormi noaptea, la fel ca-n cintecele Minodorei La Maxxim. "I-am zis lui nea Piti (n.r. - Victor Piturca, antrenorul Stelei) ca nu poate conta pe mine pentru meciul de simbata, cu Rocar. Pur si simplu nu pot sa ma concentrez. Am probleme mari cu accidentul asta. Eu n-am nici o vina. Vreau sa iasa adevarul la iveala. E adevarat ca n-am respectat semnul "Cedeaza trecerea", dar din Complexul Sportiv Ghencea, stie toata lumea, nu se poate iesi asa cum trebuie cu masina. Chiar azi a mai patit cineva un accident. Cind am dat sa ies, citiva bodyguarzi mi-au facut semn ca pot trece, insa omul ala cu Dacia a intrat ca un bolid de Formula 1 in mine. Sigur n-avea 30 de kilometri la ora, asa cum pretinde. Mai mult, soferul Daciei (n.r. - Cornel Craciun) pretinde ca este lovit la picior, insa el nu are nimic. Mai zice ca fiica lui se afla internata in spital, insa eu am sunat ieri (n.r. - marti) la el acasa si mi-a raspuns chiar ea. Pai zicea ca a internat-o in spital cu dureri mari la nivelul capului. Atunci cum i-au dat doctorii drumul asa de repede acasa?", ne-a relatat atacantul stelist, serios afectat de evenimentele derulate in ultimele zile. "Eu ma gindesc ca aici poate fi si mina celor de la Dinamo. Imi vine tot mai mult sa cred ca la mijloc e mina politiei, care vrea sa stopeze Steaua din cursa spre titlu", ne-a marturisit Jean care, dis-de-dimineata, cind nici tramvaiele nu incepusera bine sa circule, a inceput sa inroseasca telefonul mobil. "N-am putut sa dorm toata noaptea. Ma gindesc la beleaua asta care a dat peste mine", a marturisit golgeterul "ros-albastrilor". DANIEL CONTESCU LAURENTIU CIORNEI Dinu: "Reflexul privilegiilor" Aflat ieri dupa-amiaza in febra meciului cu Sportul Studentesc, tehnicianul Cornel Dinu a gasit 30 de secunde pentru a comenta suspiciunile "Buldozerului" din Ghencea, care a nivelat, acum doua sezoane, si gazonul din Soseaua Stefan cel Mare. "Este reflexul privilegiilor in Romania, in sensul ca legea n-a fost niciodata egala pentru toti. Cind se aplica legea pentru personalitati, se spune ca lumea are ceva cu ele. Iar Jean are astfel de inclinatii", a rostit Procuroru', intre doua fumuri de "Davidoff". ALIN PAICU ROCAR - PETROLUL 3-0 (3-0) Au marcat : MANTA (min. 1), LUCA (min. 25 si 33 - din penalty) Stadion : "Rocar"; Spectatori: 3.000 ROCAR : Radulescu (nu a avut ce apara) - Ionut Voicu 6, Irinel Voicu 6,5, Nemtanu 6, Ursu 5 (min. 52 C. Cristescu 5,5) - Buia 6,5, Alexa 6, Suleap 5,5, M. Nicolae 5 (min. 59 Cezar Dinu 5,5) - Manta 6 (min. 69 Iacob 5), Luca 6,5. Antrenor: Dumitru Dumitriu PETROLUL : C. Grigore 5 - M. Rosu 4 (min. 38 Orlando 5), Rohat 5, Fl. Pirvu 6 (min. 86 Anghel), Toporan 4,5, Lupsa 4 - Pancovici 4,5, Todoran 4, A. Savu 4, Irimescu 4,5 (min. 63 E. Tudor 4,5) - Costescu 4. Antrenor: Victor Rosca Arbitri : M. Dorobantu 5 - M. Savaniu 6, E. Pirvulescu 5 Surprinsi de Rocar pe carosabil Rocar a luat o serioasa optiune pentru finala Cupei Romaniei, invingind ieri, lejer, Petrolul Ploiesti. Bucurestenii au incheiat conturile in minutul 33, atunci cind tabela indica un neverosimil 3-0, permitindu-si apoi sa rateze o sumedenie de ocazii. Petrolul, care putea foarte bine sa nu se prezinte la meci, s-a apropiat rar de poarta lui Radulescu, dar fara sa-i creeze emotii. Trecerea capitanului Florin Pirvu in centrul liniei defensive a dereglat total jocul ploiestenilor, linia mediana fiind inexistenta. Primul gol al partidei, realizat de Manta, a fost inscris in secunda 33. Reusita a fost aplaudata si de componentii trupei Holograf, prezenti in tribune Cu toate ca nimeni nu se astepta ca Petrolul sa aiba sustinatori in Drumul Gazarului, dat fiind conflictul dintre galerie si conducere, o peluza a fost ocupata de suporteri ploiesteni, veniti fie cu masinile personale, fie cu trenul. Cu toate ca, initial, ei s-au limitat la a-si incuraja echipa, la scorul de 3-0 pentru Rocar, ploiestenii au inceput scandarile impotriva conducerii. Dezamagiti de jocul extrem de slab al favoritilor, n-au mai asteptat fluierul final, parasind stadionul in minutul 80 al partidei Perechea lui Nemtanu in centrul apararii bucurestene trebuia sa fie Calin Zanc. El a fost trecut pe foaie, a si iesit la incalzire, numai ca o indisponibilitate de ultim moment a facut ca in teren sa intre Irinel Voicu. Modificarea foii de arbitraj a facut ca partida sa inceapa cu citeva minute mai tirziu Arbitrul central Marian Dorobantu, a carui delegare de ultima clipa a fost criticata de conducerea gruparii ploiestene, a reusit sa-si dea in petic, marind simtitor procentul acordat gazdelor. Punctul culminant l-a atins in minutul 33, cind a facut cadou Rocarului un penalty, la o interventie perfect regulamentara a lui Rohat la M. Nicolae. ADI DOBRE SPORTUL - DINAMO 2-2 (1-0) Au marcat : DINITA (min. 2), C. IRIMIA (min. 63) / M. NICULAE (min.61), MIHALCEA (min. 79) Stadion : "Regie"; Spectatori: 6.000 SPORTUL : Stanca 6,5 - Paunescu 6, Galamaz 5,5, Musteata 6, Farmache 6- C. Irimia 6 (min. 83 Chihaia), Cruceru 6,5, Lazar 6 (min. 73 Secareanu 6), Paduret 6,5 - Ciubotariu 6,5 (min. 78 Bucur), Dinita 6,5. Antrenor: Gheorghe Multescu DINAMO : Prunea 5,5- Kirita 5,5, Lupescu 6,5, Nastase 5,5- T. Petre 4,5 (min. 46 Tilvan 4,5), Bolohan 6, I.Badea 5,5 (min. 83 Vlad Munteanu), Tames 5, Florea 5,5 - Mihalcea 6,5, M. Niculae 6 (min. 70 Cl. Dragan 6). Antrenor: Cornel Dinu Arbitri : C. Zotta 6 - I. Muresan 4,5, A. Vidan 6 "Galamaz, Galamaz, pune gheata pe grumaz!" Studentii au intrat foarte hotariti pe gazon. Ei au dominat prima repriza, dar, pe parcurs, experienta "ros-albilor" si-a spus cuvintul si, fara a avea o evolutie deosebita, dinamovistii au reusit un egal care ii crediteaza drept favoriti pentru accederea in finala. "Important este sa nu ne certam intre noi daca dinamovistii ne dau gol", a spus Paduret, capitanul echipei, inaintea partidei In seara dinaintea meciului, ciinii lui Cornel Dinu, Nero si Ursu, s-au luat la harta in locuinta tehnicianului dinamovist. "Mister" a incercat sa-i desparta, dar a fost serios muscat de antebratul drept de Ursu Lui Mircea Lucaciu, medicul din tur al "ros-albilor", i s-a desfacut contractul de munca. Lucaciu are dosar penal pentru uciderea unui ialomitean, intr-un accident rutier care a avut loc in luna octombrie a anului trecut La meci a fost prezent si Ladislau Bölöni, care s-a aratat incintat de evolutia gazdelor. Alaturi de selectioner s-a aflat si presedintele de la Otelul Galati, Mihai Stoica, venit sa-i urmareasca pe oaspeti in perspectiva jocului de campionat pe care Dinamo il va disputa duminica, in orasul de pe malul Dunarii In minutul 17, Tinel Petre l-a lovit cu cotul in figura pe Lazar, intr-un moment in care balonul nu se afla in preajma celor doi. Nici arbitrul-asistent Ioan Muresan, nici cel de rezerva, Adrian Stoica, n-au adus la cunostinta "centralului" Zotta infractiunea comisa de dinamovist Una dintre scandarile preferate ale galeriei "alb-negre" a fost "Galamaz, Galamaz - pune gheata pe grumaz!", incercind sa-l faca pe fundasul central al gazdelor sa intre cu determinare la virfurile dinamoviste La finele intilnirii, Dinu a justificat jocul mai slab al elevilor sai prin faptul ca Dinamo n-a avut timp suficient pentru a se reface dupa derby-ul cu Steaua Giani Kirita, desi nemultumit de jocul echipei, a declarat ca "avem prima sansa pentru calificarea in finala" l Meciurile-retur se vor disputa miercuri, 11 aprilie. ( D.C., L.C., D.N. ) La Istanbul, pe MATEI UDREA l-au trecut toate apele GALATASARAY - REAL MADRID 3-2 (0-2) Au marcat : UMIT (min. 48 - din penalty), HASAN SAS (min. 66), JARDEL (min. 75) / HELGUERA (min. 33), MAKELELE (min. 43) Stadion : "Ali Sami Yen" - Istanbul; Spectatori: 38.000 GALATASARAY : Taffarel 6 - Capone 5 (min. 46 Fatih 8), Popescu 7, Bülent K. 6,5, Ergün 7 - Okan 6, Umit 6, Hagi 7, Suat 5 (min. 46 Bülent A. 6), Hasan Sas 7,5 - Jardel 6,5. Antrenor: Mircea Lucescu REAL : Casillas 6 - Salgado 6, Hierro 6, Karanka 6, R. Carlos 6 - Figo 6, Helguera 6,5, Makelele 7 (min. 65 Celades 6), McManaman 6 (min. 88 Solari) - Raul 5, Morientes 5,5 (min. 72 Guti 6). Antrenor: Vicente del Bosque Arbitri : P. Collina 7 - C. Puglisi 7, G. Stevanato 7 Agonie si extaz Civilizatia strazii isi traieste apogeul la Istanbul, capitala de drept a turcilor, iar viata nebuna care clocoteste in venele batrinei metropole este reprodusa perfect pe gazon de echipa sa simbol, Galatasaray. Fotbalistii "ros-galbeni" au obtinut marti seara, in sferturile de finala ale Ligii Campionilor, o victorie memorabila impotriva detinatorilor trofeului, spaniolii de la Real Madrid, in stil turcesc, uimitor amestec de blazare si orgoliu, lumini si umbre, furie si resemnare. Cei de la Galata au fost apatici in prima repriza, cind ibericii parusera ca s-au desprins in cistigatori fara sa forteze, dar a urmat un iures nebun, in fata caruia apararea celei mai puternice echipe din lume s-a sfarimat precum o coaja de ou. Incurajati cu fanatism de aproape 40.000 de fani indesati ca sardelele intr-un stadion de 30.000 de locuri, oamenii lui Lucescu au intors soarta jocului intr-o singura repriza. Galatasaray a inscris trei goluri consemnate pe tabela si un al patrulea in ultimele minute, anulat insa pe motiv de ofsaid la Jardel, dar cel mai mult a impresionat furia cu care intreaga echipa si-a sufocat adversarii. In ultimele 45 de minute, Figo, Roberto Carlos si ceilalti campioni ai Europei au semanat cu niste soareci prinsi fara scapare intr-o incapere plina cu pisici. Galata a invins Real, marti seara, pentru a doua oara in ultimele noua luni, iar performanta reprezinta inca un record pe care turcii cu siguranta nu l-ar fi izbutit fara antrenorul Lucescu si locotenentii sai, Hagi si Gica Popescu. Soarta calificarii in semifinale se va decide insa peste doua saptamini, la Madrid. Meciul de acum a fost cistigat cu ambitie, daruire, multa adrenalina injectata de tribune in trupul celor de pe teren si de inspiratia lui Lucescu, cel care la pauza a schimbat nu numai doi jucatori, dar si tactica, facindu-si K.O. omologul de pe banca madrilenilor. Returul va fi insa, mai mult ca oricind, al antrenorului roman. Pentru ca, pe "Santiago Bernabeu", doar o echipa in care valoarea trebuie dublata de inteligenta si o disciplina perfecta va putea spera sa apere avantajul fragil luat in fata exceptionalei masini de fotbal numite Real Madrid. 300 de dolari biletul Cu citeva ore inaintea jocului, strazile si asa aglomerate au devenit un adevarat furnicar. Trotuarele s-au umplut cu oameni echipati cu tricouri, fulare, palarii si sepci colorate in rosu si galben, in timp ce traficul s-a blocat aproape total. Cei aproximativ 10 kilometri dintre centru si stadionul "Ali Sami Yen" nu puteau fi parcursi de automobile mai repede de doua ore, in timp ce fluviul uman de pe trotuare se scurgea pe pantele abrupte spre o singura destinatie. Tensiunea a sporit brusc la ora 20.00, atunci cind la poarta stadionului si-a facut aparitia autocarul Galatei. Paroxismul a fost atins insa la intrarea fotbalistilor turci pe teren. Marea de oameni a inceput sa tresalte ritmic, facind sa tremure pina si umbrele jucatorilor proiectate pe iarba de reflectoarele nocturnei. Rasunind din zeci de mii de piepturi, scandarea "Gasa-Gasa Cim-Bom-Bom" a provocat asupra celor de pe gazon un efect naucitor. Desi capacitatea stadionului nu depaseste 30.000 de locuri, iar UEFA interzice cu strasnicie ca tribunele sa fie ocupate mai mult de 90a, in arena au patruns aproape 40.000 de fani. La aceasta situatie de-a dreptul periculoasa - oamenii stateau lipiti unul de altul, fara libertate de miscare, iar un eventual accident ar fi provocat un dezastru in lant - au contribuit din plin chiar controlorii de bilete. Acestia "palmau" o parte din tichete, fara sa le rupa, oferind celor care intrau, in schimb, alte "cotoare". Biletele nerupte se intorceau apoi pe strazile din jurul stadionului, unde bisnitarii le comercializau din nou, la "negru". Un astfel de bilet putea fi cumparat de la speculanti cu 300 de milioane de lire turcesti (aproximativ 280 de dolari). Helguera s-a speriat Autocarul Galatei a fost asaltat, la venire, de zeci de reporteri, fotoreporteri si cameramani turci. Grupul a fost intimpinat de politisti, iar ciocnirea celor doua tabere a fost aproape violenta. Din autocar, primul a coborit Lucescu. A urmat Hagi, care tot drumul statuse singur, aproape de usa. Ingindurat, romanul a schitat un gest de salut abia cind si-a auzit numele strigat de citiva compatrioti. Gica Popescu a parut cel mai crispat. "Baciul" a privit absent la multimea care clocotea in jur, apoi a disparut in vestiar. O ora mai tirziu, cind spaniolii au patruns pe teren, tribunele au luat foc. Zeci de mii de miini s-au indreptat amenintator spre cer, iar vacarmul a devenit atit de puternic incit orice dialog, chiar si cu cineva aflat la citiva centimetri, era imposibil. Socul a fost vizibil la iberici, care au inmarmurit pret de citeva secunde. Helguera, care venise pe teren cu telefonul mobil la ureche, si-a intrerupt convorbirea si a indreptat aparatul catre tribuna pentru ca interlocutorul sa auda mai bine ce se intimpla. Domolita oarecum dupa golul doi al spaniolilor, atmosfera s-a incins din nou in repriza secunda. Singur in noapte Nationalismul cunoscut al turcilor poate fi lesne observat si in cazul lui Mircea Lucescu. Desi antrenorul roman a dus Galata spre performante nemaiatinse pina acum, el este privit in continuare ca un intrus, cu raceala si chiar ostilitate. La intrarea pe teren, Lucescu a strabatut gazonul solitar, ignorat de ceilalti membri ai echipei si ai staff-ului. Singurul care i s-a adresat a fost antrenorul oaspetilor, Del Bosque, care l-a imbratisat atunci cind drumurile celor doi s-au intersectat. La golul egalizator, Hasan Sas a sprintat spre banca tehnica, dar l-a lasat pe antrenorul principal cu mina intinsa, aruncindu-se in bratele lui Gabi Balint si ale celorlalti coechipieri. O alta scena s-a petrecut in minutul 81, cind Collina a intrerupt jocul pentru citeva minute, din cauza defectarii instalatiei de nocturna. Lucescu l-a chemat pe Bulent, capitanul echipei, caruia i-a reprosat ceva. Turcul a avut o reactie mai putin controlata, rastindu-se si el cu vehementa la antrenor. Mult dupa fluierul final, atunci cind luase sfirsit si conferinta de presa, iar jucatorii turci erau "sechestrati" de presa locala pentru interviuri, antrenorul roman a iesit in strada, neremarcat de nimeni. Lucescu isi daduse intilnire in fata stadionului cu Constantin Anghelache, fostul vicepresedinte rapidist, care ar fi trebuit sa-l astepte cu un taxi. Prietenul sau nu se afla insa la locul stabilit. Lucescu a fost reperat apoi de un grup de suporteri romani, care i-a propus sa-l ia in autocar. Antrenorul a refuzat, pina la urma, si s-a indepartat singur, pierzindu-se in noapte. Turcii sint disperati, crede Del Bosque Del Bosque, antrenorul spaniolilor, radia la pauza, dar isi rodea nervos mustata la finalul jocului. Ibericul a sosit primul la conferinta de presa, unde, negru de suparare, a incercat sa scape repede de ziaristi: "Am controlat impecabil prima repriza. Intr-a doua, Galata a atacat cu disperare. Uneori, cind esti astfel stimulat, reusesti sa cistigi. Aceasta reactie disperata a turcilor ne-a surprins si am pierdut centrul terenului". Dialog in franceza, spaniola si turca Mircea Lucescu, antrenorul Galatei, a facut o demonstratie de forta la conferinta de presa, unde a vorbit in franceza, spaniola si turca, in functie de originea ziaristilor care l-au chestionat. "Helguera a marcat un gol pe care cred ca Real nu l-a meritat, pe o grava neglijenta a lui Jardel, care n-a venit sa-si marcheze omul la o lovitura libera. In repriza secunda, noi am intrat cu o atitudine diferita pe teren". "Il Luce" a explicat si strategia celor doua echipe: "A fost un meci tactic, in care fiecare a incercat sa evite contrele adversarului si sa joace cu pase lungi, pe virfuri. Posesia balonului a fost foarte importanta". Romanul s-a referit apoi la evolutia ostilitatilor: "Spaniolii sint mult mai experimentati decit noi si ne-au asteptat greseala. In prima repriza, echipa mea n-a crezut cu adevarat ca e mai buna. La pauza am facut apel insa la orgoliul lor de mari jucatori. Le-am spus ca sint mai buni, ca pot invinge si ca trebuie sa-si demonstreze acum valoarea. Au avut o reactie extraordinara". Din peisaj n-a lipsit, bineinteles, nici arbitrul: "Ni s-a anulat un gol valabil la Jardel, in ultimele minute". [17][pl.dll?rid=expresro] 