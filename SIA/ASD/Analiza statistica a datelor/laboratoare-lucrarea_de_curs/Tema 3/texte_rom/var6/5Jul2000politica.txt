 Ca sa nu ramina Chirita fara ciolan, Taranistii s-au aliat cu PDSR si PRM in Consiliul General al Capitalei Cei patru viceprimari au fost alesi prin vot "secret" cu carioci colorate Consiliul Municipal al Capitalei reprezinta de ieri o "monstruoasa coalitie" PNTCD-PDSR-PRM. Taranistii si-au vindut pielea la pret de dumping pentru a obtine un post de viceprimar pentru Calin Catalin Chirita, PD si PNL fiind pur si simplu puse pe tusa. Surse din consiliu ne-au declarat ca, in seara precedenta sedintei, reprezentanti ai PNTCD si PDSR au facut o intelegere pentru a-si sustine reciproc candidatii la functiile de viceprimari si de membri in comisiile primariei, plus pe cei ai PRM. Ceea ce s-a vazut limpede ca lumina zilei au fost mapele distribuite consilierilor taranisti, pedeseristi si peremisti, in care se gaseau listele cu numele acelora care trebuiau sa fie votati. Culmea ironiei, aceiasi consilieri au primit si carioci verzi, in cazul taranistilor, si albastre, in cazul pedeseristilor, pentru ca buletinele de vot sa poata fi usor identificate, iar increderea taranisto-pedeserista sa nu fie nici un pic alterata. Chirita, pe post de controlor Canicula a transformat in sauna sala de consiliu a primariei pentru care nu s-au gasit, in zece ani, doua mii de dolari pentru o instalatie de aer conditionat. Aburi si transpiratie de consilieri agitati intr-un du-te-vino continuu, de aranjamente si verificari ale modului in care s-a votat. In grupul de consilieri PDSR, unul din cinci controla daca buletinele de vot contin exact numele din mapele inminate "pe linie de partid". La taranisti, "controlorul" era Calin Catalin Chirita, care initial a negat existenta vreunei intelegeri PNTCD-PRM-PDSR pentru ca doua minute mai tirziu sa intrebe retoric: "Unde nu exista intelegeri?!". S-au respectat exact "temele de-acasa", asa incit nici una dintre cele 13 comisii pe domenii de activitate ale primariei nu are in componenta vreun membru PD sau PNL. Toate sint compuse din consilieri PDSR, PNTCD, PRM si ApR. PD ataca in contencios deciziile Consiliului General Conform regulamentului vechi al consiliului, caci noul regulament va fi votat saptamina viitoare, nici un consilier nu poate fi oprit de la a face parte din vreo comisie. Ca urmare, consilierii PD vor ataca in contencios administrativ deciziile luate ieri de Consiliul General, prima etapa a litigiului revenind spre solutionare prefectului. "O asemenea situatie nu s-a mai intilnit niciodata la Bucuresti. Trebuie sa studiez normele legale si abia apoi o sa ma pronunt", ne-a declarat prefectul Capitalei, Ion Iordan (PNTCD), participant la sedinta de ieri. Traian Basescu a reclamat lipsa de legalitate a sedintei si a parasit sala, invocind numarul mare de audiente programate. Primarul general a anuntat ca a demis toti directorii din Primaria Capitalei, urmind ca astazi sa numeasca altii. "Vreau sa fie foarte clar. Aici a fost un proces antidemocratic. Va atentionez ca modul in care ati inteles sa incalcati legea in privinta optiunii consilierilor de a fi intr-o comisie sau alta nu are nimic in comun cu democratia. Se pare ca in anul 2000 inca nu v-ati dezobisnuit de limbajul dublu", a spus Traian Basescu, cu adresa directa presedintelui de sedinta Radu Dumbraveanu (PDSR), care, la un moment dat, a scapat un apelativ catre Basescu - "domnule prim-secretar!". "Vedeti? PDSR nu trebuie sa acceada la conducere!" Primarul general ne-a declarat ca va conduce efectiv administratia, chiar daca are viceprimari si consiliu ostil. Traian Basescu a mai afirmat ca cele intimplate ieri la primarie "prefigureaza ce s-ar intimpla daca PDSR ar ajunge la putere", revenind la o idee mai veche conform careia "e clar ca PDSR nu trebuie sa acceada in structurile de conducere ale statului". Atitudinea adoptata ieri de taranisti nu are, se pare, acordul concret al conducerii PNTCD, Calin Catalin Chirita avind mandat de a negocia posturile din primarie. Democratii o comentau ca fiind o razbunare a lui Chirita pentru refuzul lui Basescu de a negocia cu el voturile din turul al doilea de scrutin. PDSR nu a negociat cu PD din cauza conflictului deschis intre Traian Basescu si Adrian Nastase. Pedeseristii detin 28 de mandate din cele 65 ale Consiliului General, care alaturi de cele cinci ale PRM fac deja majoritatea. La acestea se adauga insa zece mandate ale PNTCD si patru ale ApR, care in schimbul functiilor obtinute vor fi probabil ostili masurilor lui Traian Basescu. Viceprimari au fost alesi Sorin Oprescu (PDSR), Ioan Enciu (PDSR), Calin Catalin Chirita (PNTCD) si Ioan Radu (PRM). NARCISA IORGA PUNR - in bratele lui Magureanu PUNR vrea sa fuzioneze cu PNR si sa faca aliante cu ApR, PDSR sau PNL. Fuziunea cu partidul lui Virgil Magureanu este data ca sigura. "Ei sint de acord, nu au alta solutie", ne-a declarat vicele PUNR Ioan Gavra. El a adaugat ca partidul sau a acceptat ideea unei fuziuni cu PNR doar sub sigla PUNR deoarece "PNR este, ca procentaj, sub noi". In privinta ApR, PDSR si PNL, partidul condus de Valeriu Tabara duce negocieri paralele cu cele trei partide cu scopul de a forma o alianta. Iar daca se nimereste sa iasa negocierile cu toate trei, Consiliul Director va decide care este varianta cea mai buna. Deocamdata insa, cu ApR urmeaza sa aiba loc a doua intilnire in aceasta saptamina. Cu PDSR a avut loc o prima intilnire intre Valeriu Tabara si Ioan Gavra, pe de-o parte, si Ion Iliescu si Adrian Nastase, de cealalta parte, dupa cum ne-a declarat vicepresedintele PUNR. "Asteptam sa-si termine ei analiza in teritoriu si pe urma ne mai intilnim", a precizat Gavra. Si cu PNL a avut loc o intilnire, cu presedintele Quintus si cu prim-vicepresedintele Valeriu Stoica. "Trebuie sa se clarifice treaba cu CDR. Daca se intorc in Conventie, la alegerile generale cade varianta unei aliante cu liberalii", ne-a declarat Ioan Gavra. PUNR se angajeaza sa sustina candidatul la prezidentiale al partidului cu care se va alia. "Daca mergem cu ApR, il vom sprijini pe Melescanu, daca mergem cu PDSR, il vom sprijini pe Iliescu", a afirmat Gavra. Astfel, pentru a-si duce partidul in parlament, Valeriu Tabara este dispus sa renunte chiar la candidatura sa la presedintie, candidatura pe care si-a anuntat-o deja. TEODORA GEORGESCU Sesiunea de vara a AP-OSCE incepe joi la Bucuresti Adrian Severin este singurul candidat oficial pentru presedintia Adunarii Parlamentare a OSCE Joi incepe la Bucuresti sesiunea de vara a Adunarii Parlamentare a OSCE. Palatul Parlamentului va gazdui pina luni, inclusiv, lucrarile unuia dintre cele mai importante foruri parlamentare internationale. Printre subiectele de pe ordinea de zi se numara o Declaratie privind buna guvernare si lupta impotriva crimei organizate, rezolutii speciale privind Belarus si Moldova, dar, cel mai important din punctul nostru de vedere, alegerea noului presedinte al AP-OSCE. Actualul presedinte, dna Helle Degan (Danemarca) isi incheie mandatul inceput in 1998 la Copenhaga. Singura candidatura oficiala inscrisa pina acum este a romanului Adrian Severin, care a obtinut sprijinul declarat al parlamentarilor din mai toate delegatiile nationale. Exista o oarecare intentie de depunere a candidaturii ungurului Andras Barshony (parlamentar extrem de activ al Consiliului Europei in chestiunile privind drepturile minoritatilor nationale) si a unui parlamentar francez - Michel Voisin. Parlamentarii unguri au declarat, deja, ca sustin candidatura Romaniei. In ceea ce priveste Franta, pozitia oficiala nu este deocamdata anuntata, dar este de presupus ca promovarea unui lider din estul Europei intr-un post de conducere a unui for international, pentru prima data in perioada postcomunista, va cintari destul de greu in luarea deciziei. De altfel, Franta detine deja vicepresedintia AP-OSCE printr-unul din reprezentantii sai. Alegerile vor avea loc in ultima zi a sesiunii, luni, prin vot secret. Daca Adrian Severin va fi ales, Romania va avea anul viitor un tandem in conducerea acestui for, a carui presedintie executiva revine, de asemenea, Romaniei. MARCELA FERARU Invataturile lui Stoica pentru Stolojan Valeriu Stoica, prim-vicepresedinte al PNL, primeste cu satisfactie intentia lui Theodor Stolojan de reintoarcere in viata politica pe baza unei fuziuni intre PNL, ApR si ISL, dar precizeaza ca, dupa cum este prevazut in Legea partidelor, aliantele si fuziunile se pot produce numai intre partide, nu si cu "miscari civice". Oricum, declara Stoica citat de Mediafax, PNL este interesat de aliante politice doar cu acele partide care au obtinut peste trei procente la alegerile locale. Stoica apreciaza declaratia lui Stolojan drept o decizie de a iesi din expectativa si de a se angaja politic, "dar nu oricind si oricum". "Personalitatile independente care apartin unei miscari civice nu au alta posibilitate decit sa se angajeze politic direct intr-unul dintre partidele care negociaza o alianta", afirma liderul liberal. Despre mult-mediatizata posibila alianta PNL-ApR, Stoica a mentionat ca aceasta reprezinta "una dintre ipotezele de lucru, dar nu este absolut obligatorie". Stoica bate obrazul colegilor Stoica priveste cu ochi critic modul in care o parte a membrilor grupului de negociatori politici ai PNL "au facut greseala sa se manifeste partizan", in acest moment el asteptind sa vada "care sint consecintele acestor manifestari publice asupra negocierilor politice". Prim-vicepresedintele PNL a mentionat ca decizia privind alianta in care partidul sau va merge pentru alegerile din toamna nu trebuie luata in functie de interesele candidatilor la presedintie sau ale potentialilor parteneri politici, ci in concordanta cu interesele partidului si ale tarii, reprezentate de integrarea euro-atlantica, deblocarea mecanismului politic, dezvoltarea economica. Mai multi membri ai BPC al PNL s-au exprimat in favoarea sustinerii echipei Constantinescu-Isarescu, o decizie definitiva urmind a fi luata dupa "dezbaterile libere ce vor avea loc in BPC si in cadrul Consiliului National". Pina atunci, Stoica avertizeaza ca "orice interventie partizana in aceasta perioada", care este facuta public, "este de natura sa prejudicieze interesele PNL". MIHAELA CONSTANTINESCU Staiculescu si-a dat demisia ca sa nu fie schimbat din functie Presedintele Organizatiei Bucuresti a Partidului Democrat, Nicolae Staiculescu, fost secretar de stat la Ministerul Industriei si Comertului, a demisionat luni din PD. "Am devenit membru al Partidului Democrat cind acesta se afla in opozitie (1995). Renunt la calitatea de membru al partidului cind acesta se afla nu doar la guvernare, ci si pe traiectoria viitoarei guvernari. Oricit de mult m-ar costa, e necesar sa fac acest pas pentru a ramine in primul rind cinstit fata de mine si fata de dumneavoastra", se arata intr-o scrisoare adresata de Staiculescu presedintelui PD, Petre Roman. Referitor la solicitarea unor lideri ai filialelor de sector, care au cerut inlocuirea lui Nicolae Staiculescu cu Traian Basescu la presedintia Organizatiei Bucuresti, Staiculescu afirma in scrisoare, conform Mediafax, ca a inteles sa se retraga de la conducerea acestei organizatii "pentru a simplifica procedural reasezarile care se impun" ca urmare a "situatiei favorabile create de rezultatele alegerilor". Nicolae Staiculescu mai sustine ca nu a demisionat din PD pentru a se inscrie intr-un alt partid. ( L.P. ) Prestigiosul cotidian francez "Le Monde" scrie Intoarcerea lui Ion Iliescu poate fi oprita In numarul sau din 1 iulie, "Le monde" publica un articol, semnat de Mirel Bran, in care se spunea, printre altele: "...Ion Iliescu, fostul print mostenitor al lui Ceausescu, care a condus tineretul comunist pina la inceputul anilor '70, a fost presedintele Romaniei din 1990 pina in 1996. Invins de crestin-democratul Emil Constantinescu, acum trei ani si jumatate, ar putea, la toamna, sa ocupe din nou fotoliul prezidential. Intoarcerea posibila a lui Ion Iliescu la conducerea Romaniei, in plin proces de negocieri privind aderarea la Uniunea Europeana, constituie un motiv de ingrijorare, atit pentru Administratia de la Bucuresti, cit si pentru Bruxelles. Uniunea Europeana a initiat, asadar, negocierile privind aderarea Romaniei in luna februarie a acestui an, rezervind Administratiei de la Bucuresti credite nerambursabile, in valoare de 650 milioane de euro pe an, pina in 2004. Un noroc pentru economia paralizata, mostenire a epocii Ceausescu. Logica europeana a luat in calcul faptul ca Romania este o tara saraca, in care tranzitia avanseaza intr-un ritm foarte lent, insa capabila de dialog. Presedintele Emil Constantinescu ramine un interlocutor credibil. Ce s-ar intimpla insa daca Europa va trebui sa negocieze cu Ion Iliescu? Timp de sapte ani, echipa condusa de el s-a remarcat prin coruptie, un autoritarism adeseori violent, tendinte nationaliste si populiste. Cei trei ani si jumatate petrecuti in opozitie nu l-au ajutat sa-si innoiasca ideile. Care este explicatia succesului sau? Romanii ascund o nostalgie a comunismului? Cu siguranta nu. Contrar clasei politice, societatea civila romaneasca a evoluat. Romanii se pregatesc sa-l voteze pe Ion Iliescu pentru ca nu au alte solutii de a sanctiona actuala coalitie de centru-dreapta. Aceasta a cistigat puterea datorita unui vot negativ impotriva lui Ion Iliescu, uzat deja la vremea respectiva. La rindul sau, guvernul lui Emil Constantinescu, care a suscitat un mare entuziasm la inceput, a dezamagit. Toamna aceasta, romanii se pregatesc asadar sa acorde un nou vot negativ, de data aceasta lui Emil Constantinescu. Actualul presedinte plateste pretul esecului economic. Procesul de privatizare s-a efectuat intr-un ritm extrem de lent, nivelul de trai a scazut in mod dramatic, iar serviciile publice functioneaza prost. Ce ramine de facut? Aceasta intrebare preocupa forurile occidentale. Ar putea accepta ele in cadrul Europei un interlocutor pe care justitia franceza il suspecteaza de deturnare de fonduri? In luna mai a.c., la Bucuresti, o comisie rogatorie a magistratilor francezi a ajuns cu ancheta pina la personajele-cheie ale echipei lui Ion Iliescu, care ar fi profitat de fondurile deturnate, prin Paris, pentru a-si finanta campania electorala din 1996. Printre altele, fostul presedinte este banuit ca ar fi incalcat embargoul impus de ONU impotriva RF Iugoslavia in 1994-1995. Petrolul rus, irakian si libian tranzita teritoriul Romaniei inainte de a fi livrat sirbilor pentru a-si alimenta masina de razboi impotriva Bosniei. Cel mai rau scenariu ar fi abandonarea Romaniei. Izolarea sa ar destabiliza situatia din Balcani. Integrarea sa, insa cu Ion Iliescu ca presedinte, nu ar mai fi satisfacatoare. Desigur, oficialii de la Bruxelles si-au luat masuri de precautie. Creditele nerambursabile destinate Romaniei vor fi deblocate daca tara pune in aplicare strategia economica stabilita de instantele europene cu guvernul, insa si cu opozitia condusa de Ion Iliescu. Cu cinci luni inainte de alegerile prezidentiale este posibila o schimbare a tendintelor. Insa ascensiunea lui Ion Iliescu nu poate fi oprita decit de reusita rapida a reformei economice, adica de o injectie masiva de capital, care poate fi efectuata de Europa, deoarece doar ea dispune de mijloacele necesare". Iliescu-Nastase, oferta PDSR pentru alegerile generale Comitetului Director al PDSR analizeaza astazi rezultatele obtinute in urma alegerilor locale. Conducerea PDSR intentioneaza sa sanctioneze organizatiile care au avut rezultate slabe in alegeri si va pregati criteriile dupa care se vor intocmi listele parlamentare pentru alegerile din toamna. Si pentru ca tandemul presedinte-premier a ajuns la moda in politica, este posibil ca, tot astazi, PDSR sa ii nominalizeze pe cei pe care ii vede in fruntea guvernului si a tarii. Cuplul PDSR ar putea fi Ion Iliescu si Adrian Nastase, formula care ar da si un semnal privind unitatea partidului "la virf". Schimbari, schimbari Conducerea PDSR este indreptatita sa prezinte triumfalist rezultatele alegerilor, formatiunea fiind majoritara in consiliile judetene si la nivelul primariilor. Totusi, la capitolul primarii ale oraselor-resedinta de judet, rezultatele sint slabe. In Transilvania, PDSR nu a cistigat decit doua orase-resedinta de judet: Zalau si Arad, iar in Moldova si Muntenia, intrat mai peste tot in turul doi, PDSR a pierdut in Iasi, Piatra Nemt, Vaslui, Buzau, Pitesti, Giurgiu si Constanta. O analiza distincta ar putea fi facuta asupra Organizatiei Bucuresti, oras unde PDSR a suferit cea mai grea infringere - a pierdut Primaria Generala. Conducerea PDSR intentioneaza sa schimbe conducerile organizatiilor care au avut rezultate slabe la alegerile locale pentru a le revigora. Astfel, sint vizati presedintii filialelor Constanta, Bistrita, Neamt si Teleorman. La Constanta, actualul presedinte Tudor Balta, care a si pierdut alegerile la primarie, ar putea fi inlocuit cu fostul presedinte Liana Naum, la Neamt - Ion Bivolaru cu Radu Timofte, iar la Bistrita ar putea fi numit Valentin Iliescu, care a obtinut, in sectorul 6 din Bucuresti, un scor foarte bun ca director de campanie electorala. In plus, Valentin Iliescu, venit de la PUNR, este considerat ca un bun cunoscator al problemelor ardelenilor. In privinta listelor parlamentare, PDSR se gindeste sa gaseasca o serie de nume noi, necompromise in scandaluri - fie ele dovedite sau nu - pentru a arata ca este dornic sa isi schimbe imaginea. LUCIAN PURCAREANU 