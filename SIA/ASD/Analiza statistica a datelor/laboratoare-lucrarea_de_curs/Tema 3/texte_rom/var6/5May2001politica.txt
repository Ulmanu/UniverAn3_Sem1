 Primul-ministru declara razboi blatistilor din trenuri Nasu, Adi Premierul Adrian Nastase a declarat razboi blatistilor de pe trenuri. Suparat ca, din totalul celor care utilizeaza serviciile SNCFR, doar 15-30 la suta sint platitori de bilete, Nastase s-a gindit sa rezolve aceasta problema. "Avem doua variante: ori eliminam biletele de tren si toata lumea calatoreste liber, ca in comunism, ori declansam o operatiune de fitness, oprim trenurile cu 5 kilometri inainte de intrarea in localitati si ii coborim pe cei care n-au bilete. N-au decit sa mearga pe jos", a declarat primul-ministru. El a aratat ca statul subventioneaza SNCFR cu 4.000 de miliarde de lei anual si, ca atare, este normal ca foarte multi cetateni sa calatoreasca fraudulos. Premierul le-a cerut ieri prefectilor, in cadrul conferintei cu acestia, sa instituie controale stricte la intrarile in gari, astfel incit pe peron sa intre doar persoanele care si-au cumparat bilete de tren. "Trebuie verificate biletele pentru ca altfel ne furam singuri caciula", a mai spus seful executivului.(M.S.) Ascultarea convorbirilor telefonice este, in sfirsit, interzisa prin lege Contraventia este sanctionata cu 250 de milioane Prima lege referitoare la protectia vietii private in sectorul telecomunicatiilor a fost adoptata ieri de Senat dupa o dezbatere in regim de urgenta. Ea urmeaza sa fie adoptata de Camera Deputatilor si ulterior sa fie promulgata. Proiectul a venit de la guvern cu numai o luna in urma, reprezentind un imperativ al inchiderii negocierilor de aderare la UE in privinta capitolului de telecomunicatii si tehnologia informatiei. Pina acum, singurele reglementari legate de dreptul la viata privata in telecomunicatii constau in includerea unor prevederi in licentele eliberate furnizorilor de servicii. Legea adoptata ieri insa prevede sanctiuni civile si penale pentru nerespectarea confidentialitatii comunicatiilor, ori pentru abateri de la asigurarea securitatii si integritatii retelelor de telecomunicatii. Amenda pentru contraventii de acest gen este cuprinsa intre 10 milioane si 250 milioane lei, daca faptele nu sint savirsite astfel incit sa constituie infractiuni, potrivit legii penale. Legea privind prelucrarea datelor cu caracter personal si protectia vietii private in sectorul telecomunicatiilor permite cu titlu gratuit abonatilor sa solicite sa nu fie inclusi in cartile de telefon sau sa le fie inscrise doar partial datele de identificare. Pina acum aceste servicii erau asigurate doar contra cost. Ascultarea, inregistrarea, stocarea sau orice alta forma de interceptare sau supraveghere a comunicatiilor este interzisa. In cazul in care furnizorul unui serviciu de telecomunicatii destinat publicului ia cunostinta despre aparitia unui risc special de incalcare a securitatii retelei este obligat sa informeze abonatii supusi acestui risc si chiar sa comunice posibilele remedii, precum si costul acestora. NARCISA IORGA Deputatul Florin Georgescu explica erorile fostei guvernari "Puterea de dreapta ia de la cei multi si da la cei putini, adica lor insisi" Presedintele Comisiei de buget-finante a Camerei Deputatilor, dr. Florin Georgescu, a fost joi virful de lance al PDSR la lansarea "Cartii Albe" a preluarii guvernarii, ocazie cu care fostul ministru al finantelor a tocat marunt, intr-o conferinta de presa, cele trei guverne din perioada 1992-1996. Vrajita probabil de elocinta distinsului vorbitor si de torentul de cifre care se abateau impetuos asupra auditoriului, colega noastra, care a relatat de la respectivul eveniment, a inteles gresit un cuvint, care insa a schimbat fundamental spusele deputatului. Este adevarat ca nu elocinta este principala calitate a dlui Georgescu, dar ar fi fost de datoria noastra sa ne dam seama ca un demnitar nu poate sa-i numeasca "uriti" pe cei "multi", oricit de asemanatoare ar fi sonoritatea celor doua cuvinte. Prin urmare, cei vinovati au fost sanctionati cu mustrare in fata colectivului si publicam, in titlul acestei note, afirmatia exacta facuta de Florin Georgescu. "Virusul" Georgescu, raspindit in teritoriu Sindromul "Cartilor albe" se extinde. Primul-ministru le-a si cerut ieri tuturor ministrilor si prefectilor sa elaboreze asemenea "Carti albe", dupa modelul celei concepute de Florin Georgescu. Nastase s-a aratat chiar dispus sa-l "imprumute" pe Florin Georgescu si fostilor guvernanti, pentru a le scrie "Carti albe", dar cu o singura conditie: "daca-l platesc". Seful executivului a mai spus ca fosta putere a indepartat Romania de UE, astfel incit abia in 2004 am putea ajunge la nivelul de trai din 1996. MADALINA SISU Presedintele Libanului stie mai multe despre Palatul Parlamentului decit Valer Dorneanu Presedintele Camerei Deputatilor, Valer Dorneanu, a fost ieri pe post de ghid. El i-a condus, prin Palatul Parlamentului, pe Presedintele Libanului, generalul Emile Lahoud, pe sotia acestuia, Andra, si pe fiul lor, Ralph. Amintim ca presedintele Libanului se afla, in aceste zile, in vizita oficiala in Romania. Desi "ghidul" Dorneanu si SPP-istii romani au facut tot posibilul sa-l impresioneze pe presedintele Libanului prin "zestrea" Palatului Parlamentului, aratindu-i marmura, cristalurile, draperiile de sapte metri lucrate manual si, nu in ultimul rind, fostele preconizate cabinete 1 si 2, transformate acum in Clubul Parlamentarilor, cel care a impresionat a fost generalul Emile Lahoud. El i-a lasat cu gura cascata, pe "ghizi" mai ales cind i s-a spus ca Palatul Parlamentului are patru niveluri subterane. "Eu stiam ca sint opt!", a replicat prompt oaspetele din Liban. Etalarea cunostintelor sale nu s-a oprit aici. El a mai spus ca stie si ca, de la anul, cladirea va gazdui si Senatul Romaniei. Tot plimbindu-se pe holurile parlamentului, inaltul vizitator libanez a remarcat ca, totusi, Pentagonul este cea mai mare cladire din lume, "dar are sali mult mai mici". In final s-au facut si poze: pe balconul de la intrarea principala, in fundal etalindu-si splendoarea fostul bulevard "Victoria Socialismului" (acum "Unirii" - n.r.). CRISTINA SOFRONIE Presedintele Libanului si-a incheiat ieri vizita oficiala in tara noastra. La Aeroportul Otopeni, generalul Emile Lahoud a fost condus de presedintele Ion Iliescu si de alte oficialitati romane, precum si de reprezentanti ai comunitatii libaneze din tara noastra. Intr-un gest prietenesc, seful statului libanez i-a strins mina, la plecare, aghiotantului sau pe perioada sederii in Romania, un ofiter din trupele de elita ale SPP. Cei doi presedinti, Iliescu si Lahoud, s-au imbratisat indelung la scara avionului. Doi tineri romani le-au oferit flori, dupa tipicul de altadata, generalului Lahoud si sotiei sale, Andree. CRISTIAN OPREA Haiducii cibernetici lovesc PDSR Hackerii i-au lasat presedintelui tarii un mesaj pe pagina de Internet oficiala a PDSR. Site-ul www.pdsr.ro afisa ieri dupa-amiaza o reactie la afirmatia lui Ion Iliescu conform careia companiile straine care racoleaza informaticieni romani ar trebui sa achite statului contravaloarea educatiei acestora, dupa cum se procedeaza in cazul transferurilor de fotbalisti. Hackerii ii reamintesc presedintelui ca educatia tinerilor a fost deja platita, sub forma de impozite, de catre parinti. "Unde e ajutorul statului, in bursele de 3 lei pe care le dau studentilor?", se intreaba intrusii electronici, care incheie cu concluzia ca "se poate mai bine, in alta tara." MIHAI ROMAN Mircea Geoana, un ministru fara inhibitii Foarte mult optimism arata ministrul afacerilor externe, Mircea Geoana, cind vine vorba despre integrarea Romaniei in NATO si Uniunea Europeana. "Sint convins ca Romania va avea un rezultat bun la summit-ul NATO de la Praga, din 2002", a declarat Mircea Geoana in deschiderea conferintei "Romania in secolul XXI. Orientari ale politicii externe", organizata de Scoala Nationala de Studii Politice si Administrative. Foarte multa siguranta arata ministrul Geoana si in privinta relatiilor cu Germania, tara care se impotrivea scoaterii Romaniei de pe lista neagra a vizelor din cauza problemei apatrizilor. Desi recunoaste ca "problema apatrizilor proveniti din Romania a fost neglijata", Geoana sustine ca aceasta se va rezolva iar relatia cu Germania "va merge extrem de bine". De asemenea, foarte multa siguranta arata Mircea Geoana si in ceeea ce priveste relatiile cu Federatia Rusa. "Nu vor fi fericiti ca o tara ca Romania va intra in NATO, dar nu vor avea ce face". Mai mult decit atit, ministrul Geoana a lansat chiar si un indemn in privinta relatiilor cu Rusia: "Haideti sa iesim din acest complex istoric!". Ministrul de externe este primul care asculta de propriul indemn, declarind ca este gata sa faca afaceri cu orice tara din Est daca asta inseamna cresterea exporturilor Romaniei si, implicit, mai multi bani: "Nu am nici un fel de inhibitii sa ma duc sa fac business in Ucraina, Rusia sau Kazahstan". Geoana s-a declarat ferm convins ca "integrarea Romaniei in NATO si UE se va intimpla", acest "proces fiind ireversibil". De asemenea, Mircea Geoana este de parere ca pericolul ca Romania sa fie lasata de NATO intr-o zona-tampon, intr-o zona gri, intre Alianta si Federatia Rusa, "a trecut". Pe de alta parte, ministrul isi ia masuri de precautie pentru orice eventualitate. El a declarat ca, daca la Praga nu vom fi invitati sa intram in NATO "prin cine stie ce imprejurare sau intimplare", "atunci mergem mai departe pe acelasi drum". Nu trebuie uitat insa ca Mircea Geoana, diplomat de cariera, joaca o carte importanta pentru viitorul sau, iar integrarea in NATO ar putea fi lozul cistigator. Asta in cazul in care SUA vor da unda verde intrarii de noi state in NATO, in 2002. Tocmai pentru "a lua pulsul", Geoana va face intre 6 si 9 mai o vizita in SUA, unde va sta de vorba pe aceasta tema cu consilierii pe probleme de securitate nationala ai presedintelui Bush. TEODORA GEORGESCU Cuvintul "taranist" va disparea definitiv din titulatura PNTCD Cuvintul "taranist" va intra, din aceasta luna, in istorie, cel putin in activitatea politica. Si asta deoarece, pe 26 mai, se vor intilni la Simleul Silvaniei presedintii, vicepresedintii si secretarii generali ai organizatiilor judetene ale PNTCD pentru a redacta noul statut, programul si pentru a schimba numele partidului. Doua zile mai tirziu, Comitetul National de Conducere va adopta cele stabilite la Simleul Silvaniei. Presedintele PNTCD Suceava, Orest Onofrei, a spus ca se va renunta la sintagma "taranist" din titulatura partidului, "idee sustinuta chiar si de domnul Vasile Lupu". Renuntarea la acest cuvint este motivata de faptul ca "vom construi un nou statut, pe termen mediu, iar cuvintul taranist nu este reprezentativ pentru aceasta perioada". Pina la ora actuala, au fost avansate citeva denumiri, cum ar fi Partidul National Crestin Democrat, Uniunea Crestin Democrata sau Partidul Crestin Democrat. TIBERIU AVRAM Gheorghe Onisoru a spus-o verde-n fata: "Daca cineva asteapta adevarul absolut inseamna ca este copil!" Decisi sa modifice Legea accesului la dosarele fostei Securitati, membrii conducerii CNSAS au avut, zilele trecute, intilniri cu presedintele Ion Iliescu (miercuri) si cu cel al Camerei Deputatilor, Valer Dorneanu (joi). Cum CNSAS nu are dreptul de a avea initiativa legislativa, proiectul de modificare va fi inaintat spre insusire, cel mai probabil, Comisiei juridice a Camerei Deputatilor. In mare, propunerile de modificare - discutate si in cadrul intilnirilor amintite - vizeaza: obtinerea unui nou sediu, propriu, pentru CNSAS (chiar o cazarma) astfel incit sa poata fi preluata intreaga arhiva a fostei Securitati; modificarea termenelor prevazute acum pentru comunicarea "verdictului", in opinia CNSAS acestea fiind mult prea mici; o noua clasificare, mult mai bine impartita in categorii, a celor care s-au "intersectat" cu fosta Securitate. Cum aceste subiecte sint de real interes, membrii CNSAS au fost invitati, joi seara, la o masa rotunda cu reprezentantii societatii civile - initiativa apartinind Aliantei Civice. Presedintele CNSAS, Gheorghe Onisoru, a trebuit sa faca fata tirului sustinut de liderii AC: Serban Radulescu-Zoner, Ana Blandiana, Romulus Rusan, Harald Alexandrescu si de alti reprezentanti ai societatii civile: Doru Braia (reprezentant al societatii "Timisoara") Cristian Tudor Popescu (mass-media), Paul Mitroi (presedinte Avocatul Poporului), Ticu Dumitrescu (initiatorul acestei legi). Lui Onisoru i s-a reprosat lipsa unei reactii vehemente la afirmatiile premierului Nastase conform carora membrii CNSAS "ling dosare", ca negasirea dosarelor anumitor persoane publice nu este un argument al nevinovatiei lor; ca inaintea alegerilor CNSAS nu a anuntat ca PD si PRM nu au predat, spre verificare, listele candidatilor, in timp ce partidele istorice au facut-o, asa incit publicarea unor nume a fost un handicap cu care acestea s-au prezentat in fata alegatorilor. Ticu Dumitrescu a promis ca, luni, Consiliul National al AFDPR va cere eliminarea din aceasta asociatie a celor care au colaborat cu fosta Securitate. Pentru a nu mai fi create pe viitor confuzii, C.T. Popescu a venit cu o sugestie: "verdictul" CNSAS sa cuprinda precizarea "in masura in care am putut verifica". Alta propunere facuta CNSAS: alesii in functii de demnitate publica sa fie trasi la raspundere penala in cazul in care au dat declaratii false referitor la colaborarea cu Securitatea; consilii judetene; CNSAS sa protesteze la guvern ca este impiedicat sa indeplineasca legea (Braia - pentru neputinta preluarii intregii arhive a Securitatii); CNSAS de ce nu a cerut autoritatilor germane date despre dosarele "Europa Libera"? (Braia) Onisoru a dat explicatii, dar au fost si momente in care calmul l-a parasit. "Inainte de 1999, mai 2000, au fost "livrate" (CNSAS - n.r.) dosarele detinutilor din PNTCD (É). Daca cineva din sala asta asteapta adevarul absolut inseamna ca este copil, iar eu ii invit pe toti la o bere (É). Putem reconstitui doar ce s-a pastrat (aluzie la ordinul "Jarul", prin care Ceausescu a dispus arderea multor dosare - n.r.) (É). Discutam discutii". Singura concluzie comuna a celor doua "tabere": CNSAS lucreaza dupa o lege iesita sub forma unui compromis, tocmai de aceea se impune modificarea ei. CRISTINA SOFRONIE Bref Premierul, cu presa-n coaste Ziaristi care scriu "de rau" si care critica guvernul pun umarul la alungarea investitorilor straini catre alte tari, considera premierul Adrian Nastase. El a precizat ca acest punct de vedere este impartasit si de comisarul pentru extinderea UE, Guenther Verheugen. Potrivit lui Nastase, jurnalistii care scriu in stilul "primele patru luni de guvernare inseamna doar vorbe goale" s-au obisnuit sa critice fara sa priveasca in mod constructiv ceea ce intentioneaza executivul sa realizeze.(M.S.) Si avioanele se impusca, nu-i asa? Aeronavele care folosesc neautorizat spatiul aerian al Romaniei pot fi doborite prin foc de nimicire, chiar si in timp de pace, conform unui proiect de lege adoptat ieri de Senat si care a trecut si prin Camera Deputatilor. Masurile luate de MApN impotriva unor asemenea aeronave sint gradate, incepind cu legatura radio cu echipajul, executarea focului fiind ultima masura. Sint permise doar abateri de 10-20 de mile de la traiect, 165 m fata de altitudinea de zbor stabilita in planul de zbor si 5-10 minute de la punctul de intrare pe traiect. (N.I.) Lagarele lui Ioan Rus Romaniei ii lipsesc lagarele pentru imigrantii chinezi si de alta nationalitate a declara ministrul de interne, Ioan Rus. El a dat ieri exemplul Austriei, care are "o vasta traditie in aceasta privinta". Rus le-a cerut prefectilor sa ajute ministerul pe care il conduce in rezolvarea problemei imigratiei ilegale. In opinia sa, Romania a devenit o destinatie atragatoare pentru persoanele care trec ilegal granita, reprezentind o tara de tranzit pentru acestia. Pe de alta parte, a spus Rus, exista si foarte multi imigranti ilegali, in special chinezi, care vor sa ramina in Romania. (M.S.) Pedepse originale Pe investitorii care au cumparat fabrici si au vindut activele, lasind in urma lor gropi de gunoi si cisterne cu acid sulfuric, ii asteapta un scenariu "horror". Premierul Adrian Nastase a gasit un tratament "adecvat" pentru acestia: "Sa-i legam de cisterne, pina cind se rezolva problemele", a spus seful executivului. Aceasta solutie va fi pusa insa in aplicare numai "dupa identificarea celor care pun in pericol sanatatea oamenilor". Nastase este nemultumit de protectia mediului din Romania, care nu functioneaza "suficient de bine". (M.S.) Mazare in ciorba PDSR Primarul municipului Constanta, Radu Mazare, s-ar putea inscrie in PDSR si ar putea candida din nou pentru primarie din partea acestui partid la alegerile locale din 2004. Presedintele organizatiei municipale a PDSR Constanta, Gheorghe Dontu, a declarat joi seara, citat de Mediafax, ca a purtat discutii cu primarul Radu Mazare, "a carui inscriere in PDSR ar intari organizatia, avind in vedere ca orasul Constanta este al doilea ca importanta din tara". Mazare nu neaga aceasta posibilitate, dar a adaugat: "Mai sint inca doua variante: sa ramin independent sau sa ma inscriu in alt partid". (M.F.) [23][pl.dll?rid=expresro] 