 Asasinul lui Lennon ramine dupa gratii Lui Mark David Chapman, psihopatul care in 1980 l-a impuscat pe John Lennon, i s-a respins cererea de eliberare. Dupa o ora de audieri, judecatorii si-au argumentat hotarirea printr-o declaratie scrisa in care se punea accent pe gravitatea crimei si notorietatea cazului. Chapman si-a motivat cererea spunind ca pina acum a fost baiat cuminte, ca a depasit problemele de ordin psihologic si ca in nici un caz nu mai reprezinta un pericol pentru societate. In cele din urma, insa, Chapman n-a avut nici o sansa de a fi eliberat. A avut vaduva lui Lennon grija de asta. Intr-o scrisoare remisa autoritatilor, Yoko Ono a avertizat asupra pericolului pe care Chapman l-ar putea reprezenta daca ar fi eliberat. Si-apoi nici nu merita caci moartea lui Lennon a lasat un gol in viata multor oameni, a declarat ea. RADU MEIROSU Scutierii lui Milosevici au intrat in forta peste minerii grevisti Importante efective politienesti au fost deplasate in dupa-amiaza zilei de ieri la exploatarea miniera Kolubara, aflata la aproximativ 60 de kilometri de Belgrad, unde 7.500 de muncitori sint in greva de mai multe zile, in incercarea de a-l forta pe presedintele Milosevici sa-si recunoasca infringerea in alegeri, transmite France Presse. Politisti si forte speciale de interventie au patruns in mina si au arestat mai multi lideri ai minerilor. "I-au cautat si i-au arestat pe minerii din pichetele de greva. Conform informatiilor pe care le detinem, mai mult de 30 de autobuze cu politisti au fost trimise in zona", a declarat Srba Djuric, membru al Comitetului de greva al minerilor. Echipaje de politie au patruns si in sediul administratiei complexului de la Kolubara, in timp ce altii se indreptau spre diverse instalatii. Potrivit martorilor oculari, mai mult de 1.000 de mineri s-au refugiat in spatele unui baraj format din vehicule si utilaje specifice, printre care camioane si escavatoare, in timp ce politistii se straduiau sa-i disperseze. La Belgrad, imediat dupa ce s-a aflat despre interventia politiei in Kolubara, liderii Opozitiei Democratice Sirbe (DOS) au luat cuvintul in fata miilor de manifestanti, adunati si ieri pe strazile capitalei iugoslave, indemnind cetatenii sa-i sprijine pe mineri. "Cei care dispun de vehicule sa se duca imediat spre Kolubara!", a strigat unul dintre reprezentantii DOS, in scandarile entuziaste ale multimii. DIANA EVANTIA BARCA Corespondenta de la trimisul nostru special la Belgrad, Sergiu Miat Manifestantii anti-Milosevici scandeaza: "Slobo, ca si Ceausescu" Consilierul de presa al Ambasadei Romaniei din Belgrad tocmai prezenta ziaristilor romani cazul unui tiganus de 14 ani din Iasi, prins la furat in capitala iugoslava, cind a fost intrerupt de niste scandari puternice din care nu inteleg decit cuvintul Ceausescu. Intreb ce se intimpla si aflu ca prin fata ambasadei noastre trec demonstrantii sirbi. Ies si eu in strada si vad o multime imensa care a ocupat aproape in intregime bulevardul Kneazul Milos. Grupurile de manifestanti care ajung in dreptul Ambasadei Romaniei scandeaza: "Slobo ca si Ceausescu", dupa care isi continua drumul. "Sintem citeva mii si ne-am strins in Belgradul nou. Mergem la televiziune nationala si la politie", imi spune un manifestant. Coloana are in fata doi preoti ortodocsi, imbracati in straie bisericesti, iar la citiva pasi in urma lor citiva tineri poarta o pancarta pe care scrie cu litere mari: OTPOR (rezistenta sirba). In drumul televiziunii, manifestantii lipesc pe fiecare masina parcata, fluturasi pe care scrie "GOTOV JE" ("E terminat"). Nu scapa nici troleibuzele, oprite si ele pe margine. Ele insa sint blocate, iar pe toata lungimea lor manifestantii scriu cu spray-uri negre aceeasi lozinca. Pietre in geamurile de la sediul partidului Atmosfera se incinge cind demonstrantii ajung la sediul partidului Stinga Unita Iugoslava, partid condus de Mira Markovici, sotia presedintelui Milosevici. In huiduielile multimii citeva pietre isi ating tinta si sparg geamurile sediului, iar un manifestant ia steagul partidului si dispare cu el. In citeva minute coloana ajunge la televiziunea nationala - RTS. Sediul televiziunii pare pustiu. Jaluzelele sint coborite la toate ferestrele si nu se observa nici o micscare in interior. Manifestantii se opresc si din mii de glasuri izbucneste un cintec de lupta de pe vremea partizanilor sirbi. Pe platoul din fata televiziuni, in ovalele multimii, manifestantii vor sa dea foc steagului pe care l-au luat de la partidul Mirei Marcovici. Nu reusesc asa ca-l rup in bucati si-l imprastie pe jos calcindu-l apoi in picioare. Funie pentru Milosevici Coloana isi continua apoi drumul pina la sediul Militiei din Belgrad. La aparitia coloanei de manifestanti trupele de paza sporesc numeric. O delegatie a Rezistentei cere sa fie eliberati cei patru activisti arsestati in urma cu doua zile. Comandatul politiei le spune ca arestatii sint bine dar ca nu vor fie liberati fara acordul justitiei. Dintre manifestanti apare un tinar care tine in mina o ramura de copac de forma unei spinzuratori pe care este atirnata o funie cu lat. "Spinzuratoarea este pentru Milosevici, dar daca nu ne eliberati fratii poate fi pentru voi", ii spune tinarul unui ofiter de politie. Spiritele se incing, dar la interventia organizatorilor marsului situatia redevine calma. Din cauza ca nu sint eliberati arestatii, manifestantii hotaresc sa ramina timp de citeva ore in fata sediului Militiei. S-au asezat pe jos, iar circulatia a fost blocata. Seara i-am revazut la mitingul ce s-a desfasurat in Piata Republicii. Belgradul ii acuza pe americani ca spioneaza de la Bucuresti Guvernul de la Belgrad acuza Statele Unite ca incearca subminarea autoritatii sirbe prin intermediul birourilor de informatii de pe teritoriul statelor vecine Serbiei. Agentia iugoslava Tanjug, citata de East European Press Agency, sustine ca, inca de la inceptul lunii septembrie, ambasadele americane din Bucuresti, Sofia, Tirana si Budapesta au deschis, in regim de urgenta, birouri ale serviciilor secrete, la solicitarea secretarului de stat american, Madeleine Albright. Tanjug mai afirma ca, in cadrul acestor birouri, isi desfasoara activitatea peste 120 de specialisti in informatii si razboi psihologic. Autoritatile sirbe declara ca spionii americani actioneaza prin organizatiile neguvernamentale cu sediul in Iugoslavia, care folosesc drept acoperire activitati umanitare si culturale. Administratia Milosevici sustine ca, luna trecuta, un inalt oficial al CIA a vizitat in secret capitala Bulgariei, Sofia, unde a pus la punct un plan subversiv indreptat impotriva integritatii Iugoslaviei. Departamentul de Stat american este banuit ca ar fi infiintat un birou de informatii in cadrul ambasadei ungare, cu scopul precis de a monitoriza si sprijini eforturile opozitiei democratice din Serbia in alegerile generale din 24 septembrie. Ambasada SUA: "Nu comentam probleme legate de serviciile de informatii" Ambasada SUA din Bucuresti, contactata de "Evenimentul zilei" pentru a formula o pozitie oficiala in legatura cu aceste acuzatii al agentiei Tanjug, ne-a raspuns: "Nu obisnuim sa comentam probleme legate de serviciile de informatii", adaugind ca "in privinta alegerilor, (...) cetatenii Iugoslaviei au avut sansa de a vorbi, au avut sansa de a spune ceea ce doresc, iar ceea ce doresc este clar: o Iugoslavie libera si democratica. Noi credem ca Slobodan Milosevici ar trebui sa se dea la o parte si sa respecte dorinta poporului sirb, exprimata clar atit prin votul din 24 septembrie, cit si pe strazile principalelor orase din Iugoslavia, in cursul zilei de ieri". Milosevici poate scapa de judecata TPI Candidatul opozitei iugoslave, Vojislav Kostunica, a afirmat in cursul unui interviu publicat ieri de presa rusa ca nu il va preda pe presedintele iugoslav Slobodan Milosevici Tribunalului Penal International pentru fosta Iugoslavie. Interogat asupra acestui subiect, Kostunica a raspuns ca "nu, deoarece TPI este o institutie politica si nu una judiciara", se arata in interviul din cotidianul "Kommersant". Presedintele Milosevici a fost inculpat pentru crime impotriva umanitatii in 1999. Imunitate contra liniste O pozitie asemanatoare a formulat si raportorul special al ONU pentru drepturile omului in Balcani, Jiri Dienstbier, care a declarat ca presedintelui Slobodan Milosevici trebuie sa i se garanteze imunitatea in schimbul abandonarii puterii. "Este imoral sa subordonezi interesele a milioane de persoane care traiesc in Balcani interesului nostru pentru un dictator", a afirmat Dienstbier. "Adevarata problema este aceea de a sti daca sintem mai degraba interesati de Milosevici, de plecarea sa, sau de viitorul a milioane de sirbi", a subliniat el. Divergente ruso-americane Presedintele Solobodan Milosevici trebuie arestat si predat Tribunalului Penal International daca se va duce in Rusia, a declarat purtatorul de cuvint al Departamentului de Stat american, Philip Reeker. "Exista un act de acuzare al TPI care cere tuturor statelor sa-l predea pe Milosevici, inclusiv Rusia". In replica, presedintele comisiei de politica externa din Parlamentul Rusiei, Dimitri Rogojin, a denuntat "ipocrizia absoluta" a administratiei americane care, "pe de o parte, in secret, cere ca Rusia sa influenteze situatia din Iugoslavia, ceea ce nu este posibil decit printr-un dialog politic iar pe de alta parte, in mod public, declara ca Milosevici trebuie arestat si deferit tribunalului". In ceea ce priveste planurile occidentale de a intercepta avionul liderului de la Belgrad in spatiul aerian al tarilor din jurul Iugoslaviei, Rogojin s-a aratat transant, declarind ca "orice tentativa de a preveni sau impiedica venirea lui Milosevici la Moscova sau de a-l aresta pe traseu va fi considerata de Rusia drept o actiune ostila". CAMELIA MUNTEAN Raportul dezbatut de Parlamentul European da Bucurestiului o nota proasta: Integrarea Romaniei in UE, frinata de coruptie si tigani Deputatii din Parlamentul European au incep ieri votul asupra rapoartelor privind progresul realizat de tarile candidate la Uniunea Europeana, transmite Mediafax. Raportul privind Romania, dezbatut marti noaptea in plenul Parlamentului, reunit la Strasbourg, arata ca situatia este inca ingrijoratoare, desi au aparut semne de redresare economica. Romania inca nu indeplineste criteriile economice de aderare, dar respecta, in general, conditiile politice. Coruptia, situatia orfelinatelor si integrarea sociala a tiganilor sint in continuare puncte slabe ale Romaniei. Deputatii de la Strasbourg spera ca, oricare va fi compozitia guvernului roman dupa alegerile din noiembrie, ritmul privatizarii si al reformelor de stabilizare macroeconomica va fi accelerat. Deputatii europeni cer autoritatilor romane sa aplice Planul de actiune si strategie economica pe termen mediu, prezentat de guvern si aprobat de Comisia Europeana, fara de care Romania va avea mari probleme in indeplinirea criteriilor economice pentru aderare. Raportul privind Romania atrage atentia asupra coruptiei, problema extinsa care impiedica structurile politice si administrative romane sa functioneze eficient, si critica ritmul lent al reformei administratiei publice. In plus, parlamentarii europeni sint ingrijorati de situatia mediului inconjurator, care ameninta sanatatea publica in unele zone din Romania. Lipsa prevederilor legislative clare impiedica reforma sectorului agricol si frineaza dezvoltarea economica in general. Raportul arata ca Romania trebuie sa imbunatateasca fundamental situatia orfelinatelor inainte de a fi primita in UE, progresele de pina acum nefiind suficiente. Pe de alta parte, deputatii europeni au insistat ca Romania sa fie eliminata de pe lista neagra a vizelor, pozitie pe care au exprimat-o prin vot in luna iulie, cind au cerut Consiliului de Ministri al Uniunii Europene sa adopte cit mai repede o noua lista a statelor care nu au nevoie de vize pentru a intra in spatiul UE. Parlamentul European cere calendar de aderare Parlamentul European s-a pronuntat ieri in favoarea unui calendar clar de extindere a Uniunii Europene, incurajind atit statele membre, cit si pe cele candidate sa faca tot posibilul astfel incit sa poata participa la alegerile europene, programate pentru iunie 2004, transmite AFP. Eurodeputatii au adoptat in acest sens un amendament prezentat de francezul Alain Lamassoure (PPE). Textul propune ca "institutiile Uniunii, statele membre si statele candidate cu care au fost initiate negocieri sa faca tot ce le sta in puteri astfel incit Parlamentul European sa isi poata da acordul ... inainte de alegerile din 2004, pentru ca aceste tari sa poata lua in calcul propria participare la scrutin". Comisarul Verheugen refuza sa dea termene de aderare Comisarul european insarcinat cu problemele de extindere, Guenther Verheugen insa a refuzat cu incapatinare sa cedeze presiunilor facute asupra sa pentru a fixa oficial o data de aderare pentru cele mai bine pregatite tari candidate la aderare din centrul si estul Europei, transmite Reuters. "Nu pot spune in acest moment nici unei tari candidate cind va fi considerata pregatita pentru aderare. Nu cred ca trebuie sa fixam date din motive politice. Trebuie efectuate unele reforme foarte dificile in acest tari, care s-ar putea sa nu fie gata la data fixata de noi", a declarat Verheugen, la Strasbourg. La rindul sau, ministrul francez al afacerilor europene, Pierre Moscovici, a declarat: "Nu este deloc probabil ca un numar mare de tari" sa intre in Uniune in 2004. Moscovici a subliniat ca tara sa, care detine presedintia Consiliului Europei pina in decembrie, nu are de gind sa fixeze o data precisa pentru extindere. ISABELLA ALEXANDRESCU Candidatii la presedintia SUA au incrucisat sabiile in primul "turnir" Cei doi "pretendenti" la presedintia Statelor Unite, republicanul George W. Bush si democratul Al Gore, s-au infruntat in noaptea de marti spre miercuri in prima lor intilnire electorala televizata, in care au aparut in tinuta identica: cravate rosii si costume negre. Discutind despre subiecte arzatoare, cum ar fi excedentele bugetare, criza petroliera sau impozitele, cei doi au inceput sa se atace unul pe celalalt cit au putut de elegant, dar fara a renunta insa la ironii sau chiar rautati, transmit agentiile internationale de presa. Cel mai virulent a parut a fi guvernatorul statului Texas, care l-a acuzat pe Gore ca incearca "sa sperie electoratul", denaturindu-i spusele in domeniul social si citind "cifre umflate". Bush a spus ironic: "Este un om care avanseaza cifre frumoase. Vorbeste despre cifre. Incep sa cred nu numai ca a inventat Internetul, dar ca a inventat si calculatorul". Guvernatorul statului Texas s-a referit la afirmatiile facute in trecut de Gore, cum ca ar fi jucat un rol in inventarea internetului. Bush si-a continuat atacul la adresa lui Gore: "Vi s-a acordat o sansa, domnule vicepresedinte. Ati fost la putere opt ani si nu ati facut nimic... este timpul unui nou inceput, dupa o perioada de cinism". Incercind sa pareze atacurile dind dovada de modestie si devotament fata de poporul american, Gore a replicat: "Poate ca nu sint omul politic cel mai impresionant, dar voi munci din greu pentru voi zi de zi ... nu am sa va dezamagesc". Cu un singur lucru au fost de acord cei doi: ca presedintele iugoslav, Slobodan Milosevici, trebuie sa renunte la putere. Fiecare candidat a avut "laitmotivul" sau pe parcursul emisiunii: Bush il acuza din timp in timp, cu perseverenta, pe Gore, ca practica o "aritmetica ciudata", sau "o aritmetica ciudata, ca la Washington", iar Gore ofta din adincul plaminilor, la promisiunile facute electoratului de adversarul sau, pentru a-si demonstra profundul scepticism. Avantaj Gore La dezbatere, care a durat o ora si jumatate si s-a transmis din aula Universitatii din Massachusetts pe principalele canale de televiziune americane, au asistat sute de spectatori si 1.500 de jurnalisti americani si straini care au fost acreditati pentru a urmari discutia. Desi se spera ca emisiunea ar fi putut constitui o turnanta in campania electorala, nu a reusit totusi sa ii departajeze pe cei doi, aflati la diferenta de doar citeva procente unul de celalalt. Imediat dupa terminarea emisiunii au fost organizate sondaje de opinie pentru a se vedea reactia electoratului. Potrivit unui chestionar intocmit de ABC News, Gore se bucura de 42 la suta din preferintele alegatorilor, fata de doar 39, George Bush. Sondajul a facut dovada existentei unei mari diferente in ceea ce priveste departajarea pe sexe: Gore e preferat de 52 la suta din femei si doar 32 la suta din barbati, in timp ce Bush are sprijinul a 45 la suta din alegatorii de sex masculin, fata de doar 33 la suta, cei de sex feminin. La o ora dupa incheierea dezbaterii, un alt sondaj de opinie, efectuat de CNN, Gallup, USA Today, il dadea invingator pe vicepresedintele Gore, cu 48 la suta, fata de doar 41 la suta, republicanul Bush. ISABELLA ALEXANDRESCU Flash 61 de turci, speriati de seism,s-au ranit sarind pe fereastra 69 de persoane au fost ranite in urma unui seism cu magnitudinea de 4,7 pe scara Richter, miscare care s-a produs ieri dimineata in provincia turceasca Denizli, au anuntat surse oficiale, citate de AFP. Seismul, produs la ora 5.34 (2.34 GMT), a avut epicentrul in orasul Denizli si nu a provocat pagube materiale. Potrivit guvernatorului local, Yusuf Ziya Goksu, 61 din cele 69 de persoane ranite si internate au parasit spitalul dupa ce au primit ingrijiri. Victimele s-au ranit sarind de pe balcon sau de la ferestrele imobilelor din cauza panicii. (C.M.) Libera circulatie in spatiul UE... pentru ciini si pisici! Comisia Europeana este preocupata de libera circulatie a ... ciinilor si pisicilor in spatiul UE, drept pentru care a cerut statelor membre sa isi armonizeze legislatia in aceasta privinta, astfel incit stapinii sa isi poata lua animalele de companie in concediu in strainatate, transmite Reuters. Potrivit unei initiative propuse de Comisia Europeana, cateii si pisicile care sint marcate sau carora li s-a introdus sub piele un microcip pentru identificare si care au fost vaccinate si testate sa nu aiba turbare vor putea fi transportate liber in spatiul UE. Propunerea trebuie adoptata de guvernele din Uniune si de Parlamentul European inainte de a deveni lege. (I.A.) Moralul femeilor se ridica la coafor Opt femei din zece se duc la coafor de cel putin doua ori pe an si, daca 89 la suta din ele se asteapta sa fie puse in valoare cu aceasta ocazie, 84 la suta considera ca acest lucru le "ridica moralul", transmite AFP, citind un studiu al institutului francez Sofres. Curatenia si igiena se situeaza in fruntea asteptarilor prioritare ale femeilor care frecventeaza saloanele de coafura, fiind urmate de exigentele fata de competenta angajatilor, se arata in studiu. Salonul ideal este vazut de 63 la suta din femei ca fiind zugravit in cele mai calde culori, iar pentru 61 la suta, acesta trebuie sa aiba angajati care sa stie sa faca un "masaj adevarat pe pielea capului". (L.C.) Arestat in dormitor Un tribunal din Zambia a aprobat cererea de divort venita din partea unui barbat pe care nevasta il incuia in dormitor in fiecare noapte pentru a-l impiedica sa o insele, relateaza Reuters, citind presa zambiana. In cadrul procesului, nevasta acestuia, Lifuna Nyambe, a explicat judecatorului ca ii era teama ca, in cazul in care va lasa usa dormitorului deschisa, sotul ei se va furisa afara pentru a atenta la pudoarea menajerelor, cazate in casa lor. Pe de alta parte, Patrick Sianyauka a declarat ca nu s-a putut impaca niciodata cu ideea ca e incuiat in camera. El spune ca nevasta cea geloasa i-ar fi interzis sa iasa din camera in timp ce ea era vizitata de prietene, pentru a nu fi atras de gratiile acestora. Judecatorul a hotarit dezlegarea casatoriei, motivind ca suspiciunile si lipsa increderii au distrus casnicia celor doi.(L.C.) Strazile Londrei, pavate cu titan Strazile Londrei ar putea fi pavate in viitorul apropiat cu pietre imbracate intr-un metal rar, titan, daca testele privind un nou tip de pavaj, care sa absoarba emisiile poluante, dau rezultate bune, transmite Reuters. Frixos Tombolis, seful Comisiei pentru Transporturi si Autostrazi, a declarat postului de radio BBC ca invelisul de titan al dalelor va absorbi oxizii de azot proveniti de la traficul intens din capitala britanica, urmind sa-i descompuna in azot si oxigen. Proiectul ar beneficia de sustinere din partea soferilor londonezi, suparati pe valoarea mare a taxei aplicate pe pretul benzinei, din care se extrag fondurile pentru reducerea nivelului poluarii. Tombolis a anuntat ca pavajul va fi introdus pe strazile Londrei cel mai probabil anul viitor, in prezent purtindu-se negocieri cu Corporatia Mitsubishi, compania japoneza implicata in crearea de noi tipuri de pavaj. (L.C.) Recorduri in Vietnam: rubine la kilogram Doua rubine enorme, descoperite intr-o mina din nordul Vietnamului in aprilie, anul trecut, vor fi expuse pentru publicul larg pentru prima oara miercuri, dupa ce au fost incluse in patrimoniul national de catre premierul Phan Van Khai, transmite AFP, citind Agentia vietnameza VNA. Superbele pietre pretioase vor fi expuse pina duminica la centrul international de expozitii de la Hanoi. "Steaua Vietnamului", un rubin care cintareste 2,16 kilograme, a fost descoperita pe 26 aprilie, intr-o mina din provincia Yen Bai. Initial, rubinul cintarea 2,6 kilograme, dar, dupa prelucrare, din el a fost taiata o bucata de 290 de carate, care a fost vinduta cu 292.000 de dolari la licitatia din cadrul unui tirg de pietre pretioase din Birmania. Al doilea rubin, care nu a fost botezat inca, cintareste 1,96 kilograme si a fost scos la lumina zilei din aceeasi mina, trei saptamini mai tirziu. (L.C.) 600.000 de vize SUA pentru informaticieni Aproximativ 600 000 de specialisti in calculatoare vor putea primi viza de sedere in SUA. Senatul Statelor Unite a adoptat marti, cu 96 de voturi pentru si un vot impotriva, un proiect de lege ce prevede marirea numarul vizelor acordate pentru specialistii straini, in special pentru informaticieni, cu scopul de a veni in sprijinul companiilor americane specializate in tehnologia de virf, care resimt o acuta lipsa de personal, transmite Reuters. Sustinatorii acestui proiect spera ca, datorita semnalului transmis de votul cvasiunanim al Senatului, proiectul de lege sa treaca repede si prin Camera Reprezentantilor, fiind de asteptat apoi ca presedintele Clinton sa o promulge imediat. Prin legea votata ieri, numarul de vize de tip H-1B, acordate specialistilor cu grade inalte de calificare, va ajunge pina la 195.000 de vize anual, pentru urmatorii trei ani. In lipsa acestei legi, numarul vizelor acordate pentru aceasta ar fi scazut, conform legislatiei actuale, la numai 65.000, de la 115.000 unde fusese ridicat pina in acest an, printr-o lege asemanatoare. - Taxa de inscriere creste la 1000 de dolari Conform noii legislatii, solicitarile de viza depuse pina la data de 1 septembrie vor fi luate in considerare pentru anul 2000, astfel incit prima transa de 195.000 de vize sa fie disponibila pentru anul fiscal 2001, care a inceput din data de 1 octombrie. Noua legislatie prevede ca fondurile obtinute din acordarea acestor vize sa fie destinate dezvoltarii unor programe de perfectionare a specialistilor americani. De asemenea, este de asteptat, potrivit sursei citate, ca taxele de inscriere pentru acest tip de vize sa creasca de la 500 de dolari, in prezent, la 1.000 de dolari. Vizele H1-B au caracter temporar si permit cetatenilor straini sa lucreze in Statele Unite timp de sase ani. Proiectul de lege votat de Senatul american mareste flexibilitatea acestui tip de viza, care anterior nu permitea schimbarea locului de munca. Potrivit noii legi, aceasta restrictie a fost inlaturata iar posesorii de viza pot ramine in Statele Unite in timpul audierilor menite a reacorda, eventual, inca o viza, in loc sa fie deportati imediat in tara de origine, cum se intimpla inainte. (C.V., D.B.) 