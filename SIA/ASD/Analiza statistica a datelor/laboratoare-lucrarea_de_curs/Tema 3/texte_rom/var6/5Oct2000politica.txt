 Raportul FNI, la judecata specialistilor Despagubirea investitorilor din bani publici, o eroare cu consecinte devastatoare Plecind de la premisa ca Raportul FNI intocmit de comisia parlamentara condusa de Alexandru Sassu ridica serioase semne de intrebare, am incercat sa obtinem lamuriri suplimentare in legatura cu acest subiect de la dr. Liviu Croitoru, reputat economist, profesor universitar, consilier al guvernatorului BNR si al primului-ministru. Va reusi, domnule Croitoru, sa dea guvernul o solutie la problema FNI in doua saptamini? Analizat din punctul de vedere economic si institutional, raportul comisiei parlamentare in cazul FNI are doua idei principale. Pe partea economica, apare ideea ca guvernul sa dea o solutie cazului in doua saptamini. Aceasta idee este o prima slabiciune de fond a raportului: intervalul scurt de timp in care solutia trebuie sa apara creeaza anticipatia publicului ca fondurile publice ar putea fi utilizate pentru despagubirea investitorilor. Pe partea institutionala, apare ideea ca exista o ierarhie a institutiilor publice vinovate de cele intimplate, BNR fiind principala institutie vinovata. Aceasta constituie, totodata, si cea de-a doua mare slabiciune-eroare a raportului. Atentia este mutata de la vinovati la institutii si in acelasi timp se creeaza confuzie in ceea ce priveste responsabilitatile institutiilor. Ce consecinte economice are acest raport? Prima consecinta poate veni de la solutia ce va fi adoptata. In principiu trebuie decis daca fondurile publice vor fi utilizate pentru a despagubi pe investitorii de la FNI. Eu sper ca premierul sa-si aminteasca afirmatia pe care a facut-o atunci cind s-a intors din SUA, in mai 2000, si anume ca nu va folosi fonduri publice pentru a despagubi investitorii care au pierdut la FNI. Aceasta solutie ar fi compatibila cu ideea ca, in economia de piata, indivizii trebuie considerati raspunzatori de deciziile pe care le iau privind propriile investitii. Costul acestei decizii va fi suportat de investitori si va fi egal cu pierderile deja inregistrate. Dar daca, dupa aparitia raportului comisiei parlamentare, guvernul va fi obligat sa decida ca investitorii sa fie despagubiti din banii contribuabililor, costul va fi mult mai mare decit pierderea investitorilor. Acest cost mai mare va fi suportat de noi toti ceilalti cetateni care nu avem nici o vina. Aceasta va fi insa, pentru noi toti, numai partea vizibila a iceberg-ului. Costul pe termen lung al acestei decizii va fi hazardul moral. Adica distrugerea increderii in respectarea regulilor si aparitia increderii ca poti sa-ti asumi orice risc caci intotdeauna vor plati "altii" pentru "tine". Dar precedentul a fost deja creat Asta se intimpla deja de citiva ani incoace prin acordarea de scutiri de obligatii fiscale, salvarea unor banci de la faliment, incurajarea fugii de raspundere (niciodata nu se cunoaste un vinovat pentru ca "altcineva" plateste). Este clar ca ideea de a-i despagubi pe investitorii la FNI ar batatori acest drum. S-ar refuza, astfel, inca o data, acceptarea faptului ca, in societatea pe care vrem sa o construim, indivizii trebuie considerati raspunzatori de deciziile pe care le iau privind propriile investitii. Economia romaneasca este deja grav bolnava datorita faptului ca a utilizat fondurile publice pentru a acoperi costurile unor decizii microeconomice gresite. Este sau nu BNR vinovata in cazul FNI? Asta este cea de-a doua consecinta negativa majora este generata de includerea BNR pe lista vinovatilor. Si de data aceasta, s-a intimplat ceva ce nu este cunoscut: au fost gasite ca responsabile pentru ce s-a intimplat, la un loc, mai multe institutii, fara a se dovedi cu argumente vinovatia lor din punctul de vedere legal. Nu vi se pare cunoscuta si periculoasa aceasta maniera? Se arunca piatra in apa, apoi cineva trebuie sa o scoata. Ce mai conteaza ca dintre cei invinovatiti unii nu au de fapt nici o vina? Avind in vedere ca emotiile joaca un rol important in evaluarea de catre public a cazului FNI, simpla asociere a numelui unei institutii cu cazul respectiv este suficienta pentru ca, in mod automat, institutia respectiva sa fie vinovata. Asa a ajuns si BNR pe lista vinovatilor. Ba, mai mult, este considerata, in raportul comisiei de ancheta parlamentara, ca principalul vinovat. Ce se obtine de aici? Daca lasam aspectul politic la o parte, nu se obtine nimic altceva decit o erodare a credibilitatii BNR. Iar acest lucru se intimpla intr-o perioada cind toate institutiile statului au deficite de credibilitate. Credibilitatea institutiilor trebuie construita si nu erodata prin crearea de confuzii in ceea ce priveste responsabilitatea acestora. In ce mod ar putea fi afectata Banca Nationala a Romaniei de acest scandal? Din acest punct de vedere raportul nu aduce nimic bun. In loc sa puna accentul pe modul de elaborare a deciziilor in cadrul institutiei responsabile cu supravegherea si reglementarea pietei de capitaluri in Romania, si anume Comisia Nationala a Valorilor Mobiliare, raportul vorbeste despre Banca Nationala a Romaniei ca despre principalul vinovat, adica despre institutia responsabila cu supravegherea si reglementarea sistemului bancar. Daca cumva publicul romanesc are o anumita ignoranta in ceea ce priveste menirea si functiile institutiilor din economie, atunci aceasta trebuie inlaturata prin efort sustinut de informare continua. Atit parlamentul cit si guvernul trebuie sa fie preocupate de acest lucru. Prin ierarhizarea facuta pe "lista institutiilor vinovate" se introduce mai degraba confuzie. Pe aceasta confuzie nu este deloc improbabil ca in mintea cetateanului sa incolteasca ideea ca "daca tot e vinovata si are bani, n-ar fi rau ca BNR sa si plateasca". Asta ne-ar mai lipsi! RADU PREDA Bunicuta isi trage poet de curte Adrian Paunescu negociaza un loc pe listele PDSR Adrian Paunescu ar putea candida pe listele PDSR pentru un post de parlamentar. Presedintele PDSR, Ion Iliescu, a declarat ieri ca "este posibil" ca Adrian Paunescu sa se afle pe listele PDSR, dar ca nu stie in ce judet. El a precizat ca partidul negociaza in prezent cu Adrian Paunescu acest lucru. Adrian Paunescu a fost prim-vicepresedinte al PSM. El a demisionat din partid dupa alegerile din 1996. Cu putin timp in urma se vorbea ca Adrian Paunescu negociaza cu Corneliu Vadim Tudor un loc de senator pe listele PRM. LUCIAN PURCAREANU Campanie cu delicatese Pentru ca Ion Iliescu nu intra in "competitii orale", PDSR preia razboiul cu PD "Agresivitatea lui Roman creste pe masura ce scade in sondaje" Presedintele PDSR, Ion Iliescu, a declarat ieri, referindu-se la acuzele pe care i le-a adus Petre Roman, ca "nu se lasa antrenat intr-o competitie orala, suburbana". Cu toate acestea, el a aratat ca nu poate lasa fara raspuns astfel de atacuri. "Personal am sa evit sa ii raspund dlui Roman", a declarat Iliescu. Asa ca nu presedintele, ci PDSR, prin Biroul de presa, i-a raspuns liderului PD. Intr-un comunicat al PDSR se arata ca declaratia lui Petre Roman "este o dovada in plus ca nu numai somnul ratiunii, ci si panica, poate naste monstri in politica". "Agresivitatea demersului dlui Petre Roman creste pe masura ce dl Petre Roman si PD scad in sondaje", se arata in comunicat. PDSR considera ca saracia a scazut in perioada 1993-1996 si a crescut in guvernarea CDR-PD-UDMR. In privinta proprietatii, PDSR sustine ca Ion Iliescu "a sustinut consecvent principiul restituirii proprietatilor abuziv confiscate", precum si "principiul refacerii dreptului de proprietate asupra terenurilor agricole". In ceea ce priveste acuzatia "ratacirii" lui Ion Iliescu intre Est si Vest, PDSR ii aminteste lui Petre Roman ca, in calitate de prim-ministru, a girat Tratatul din 1990 cu Rusia si chiar a fost la Moscova. In concluzie, PDSR arata ca Iliescu nu considera pe nimeni "adevaratul sau adversar, ci le acorda egala atentie tuturor". LUCIAN PURCAREANU Gheorghe Tinca despre Petre Roman: "Copil nabadaios cu bona si bodyguard" "Copil nabadaios, de bani gata, cu bona si bodyguard, care jucindu-se in parc se ia la bataie cu toti ceilalti copii". Aceasta este caracterizarea facuta de catre vicepresedintele ApR Gheorghe Tinca liderului PD, Petre Roman. Mai mult, Tinca il considera pe Roman "naiv" daca se asteapta "ca ceilalti candidati la presedintie sa-i urmeze frustrarile si complexele". Tinca il avertizeaza pe liderul PD ca nu va scapa in campania electorala de atacurile ApR. "Ne vom aminti ca in guvernarea domniei sale a inceput decimarea agriculturii, ii vom dovedi ca a transformat industria romaneasca intr-un morman de fiare vechi, ca nu ne poate explica unde este flota Romaniei si de ce diplomatia romaneasca este aservita partidului domniei sale", a afirmat Gheorghe Tinca. TEODORA GEORGESCU Procurorul general Mircea Criste a elaborat Legea raspunderii ministeriale, pe intelesul parlamentarilor Procurorul general Mircea Criste a adresat o scrisoare Biroului Permanent al Senatului in care explica pe intelesul senatorilor Legea privind raspunderea ministeriala, cum ar putea ei, daca ar vrea, sa ceara urmarirea penala a unor ministri. Reamintim ca atit Camera Deputatilor, cit si Senatul au primit adrese din partea Parchetului General prin care erau informate ca fostii ministri Doru Ioan Taracila, Nicolae Vacaroiu, Aurel Novac si actualii ministri Anca Boagiu si Ioan Muresan ar putea fi pusi sub urmarire penala pentru diverse actiuni, pe timpul mandatului, reclamate la Parchet. Comisia juridica a Senatului a raspuns adreselor Parchetului, dupa lungi dezbateri si contradictii pe marginea Legii raspunderii ministeriale, ca solicitarea procurorului general este gresit adresata, intrucit Camerele Legislativului nu pot aproba ridicarea imunitatii unor parlamentari (fosti sau actuali ministri) doar pe baza plingerilor unor persoane fizice. Fata de acest raspuns din partea Senatului, Mircea Criste afirma: "Prin scrisorile adresate Ministerul Public nu a sugerat sau cerut sa se adopte o anumita hotarire, inclusiv trimiterea in judecata a vreunui membru al guvernului sau fost membru al guvernului, ci doar a incunostintat autoritatile statului despre existenta unor indicii temeinice de savirsire a unor fapte prevazute de Legea penala de catre acestia, in exercitiul functiei lor, spre a aprecia asupra declansarii procedurilor prevazute de lege". Procurorul general Mircea Criste arata in scrisoarea sa ca atit Camera Deputatilor, cit si Senatul ori Presedintia Romaniei au dreptul sa ceara urmarirea penala la propunerea unei comisii interne de ancheta, fie ea permanenta sau speciala, care a efectuat o ancheta asupra activitatii unor ministri. Comisia speciala de ancheta se poate constitui atit din oficiu, cit si in situatia in care una din cele doua Camere este sesizata de organe ale statului, de persoane juridice sau fizice, arata Mircea Criste in scrisoarea sa catre Biroul Permanent al Senatului. Cu alte cuvinte, procurorul general lasa sa se inteleaga ca, daca ar dori, parlamentarii ar gasi suficiente mijloace pentru a cere urmarirea penala a demnitarilor mentionati. "Am adresat scrisorile inclusiv asupra constituirii unei comisii speciale de ancheta (É). Evident ca in lipsa raspunsului la aceste scrisori nu se pot finaliza cercetarile penale in astfel de cauze si nu pot fi date solutii legale de catre procuror", afirma Mircea Criste. NARCISA IORGA "Baronul cerealelor" a intrat in moara ministrului agriculturii Ioan Muresan il toaca marunt pe Trita Fanita Ioan Muresan, ministrul agriculturii si alimentatiei, l-a atacat ieri, intr-un mod cu totul inedit, pe senatorul Trita Fanita, presedintele Comisiei de ancheta a privatizarii fostelor IAS-uri. Cu alte cuvinte, ca raspuns la acuzatiile pe care Trita Fanita le-a lansat la adresa sa, Muresan a parafrazat o poezie a lui Marin Sorescu, pentru a exprima, cit se poate de "plastic", povestea lui Trita Fanita. "Trita Fanita nu exista si nici n-a existat vreodata" "Trita Fanita nu exista si nici n-a existat vreodata. Au existat insa niste tineri comunisti entuziasti, care au facut cooperativizarea in tara aceasta, si printre ei era unul mai falnic, care nu avea studii, dar a reusit pina la urma sa capete diploma prin decret prezidential, iar astazi se semneaza doctor-inginer. El se aseza in genunchi in lanul de griu pentru a arata sefilor de partid ce mare a crescut griul in ferma pe care o conducea si asa a devenit seful agriculturii de stat. Nostalgia aceasta l-a urmarit toata viata asa incit a venit si a propus o lege - Legea fermelor de stat, care, sigur, ne-a pus putin in dificultate in accesarea banilor de la ASAL. Sustinerea lui era destul de puternica, pentru ca, daca a reusit sa-i pacaleasca si pe comunisti care la sfirsitul anilor '80 l-au pus pentru citeva zile in inchisoare (...), dupa '89 el a devenit disident, iar Petre Roman l-a luat imediat linga el. Asa se explica importurile mari de griu din '91 si '92, de peste un milion de tone, in vreme ce Romania avea o rezerva strategica de peste 3 milioane de tone, deci nu era nevoie sa aducem nici un kilogram din afara. Chiar daca s-au facut sau nu importuri, personajul respectiv cere astazi Ministerului Agriculturii garantii de peste 20 de miliarde de lei in urma unui contract cu o firma austriaca. Desi toata lumea stie ca el a fost format la scoala comunista, ulterior a devenit mare capitalist pentru ca a cumparat societatea Agroexport - Import Constanta care detinea toate silozurile strategice. Printr-o majorare de capital dubioasa, el a devenit proprietarul acestui punct strategic de intrare si de iesire a cerealelor din Romania. Dupa aceea a condamnat cu mindrie proletara monopolul privat asupra silozurilor deoarece cu monopolul de stat se faceau afaceri mult mai usor, prin telefon. Tocmai de aceea, in 1998 a trebuit sa luam la datoria publica, 300 de miliarde de lei reprezentind datoria Romcerealului pentru griul neplatit silozurilor Romaniei. Si pentru ca monopolul de stat a disparut, acest personaj a vrut sa obtina monopolul asupra IAS-urilor, si s-a opus cit a putut ca ele sa fie privatizate (...) Primul IAS dorit de el a fost Dragalina, la care a fost director, timp de zece ani, dar nu a avut documentele in regula pentru a-l cumpara (...) Apoi a luat un siloz in Calarasi, de unde au disparut 1.500 de tone de griu. Acum face presiuni pentru a cumpara IAS-ul Dorobantu, Constanta. (...) Deoarece planurile nu i-au reusit a facut aceasta comisie de ancheta a modului de privatizare a fostelor IAS-uri (...) Intre timp, acest personaj a revenit acasa, la PDSR. Pentru ca toate acestea trebuie sa poarte un nume, ele se numesc Trita Fanita", a incheiat Ioan Muresan. Trita Fanita are interese majore in comertul cu cereale Ministrul agriculturii a declarat, ieri, ca a trimis o scrisoare presedintelui Mircea Ionescu-Quintus, prin care a aratat ca MAA contesta presedintele Comisiei de Ancheta, deoarece Trita Fanita a detinut monopolul cerealelor prin controlul asupra exporturilor si importurilor realizate prin firmele Agroexport-Import si Britannia, si are inca interese majore in comertul cu cereale. Ministrul agriculturii considera ca verificarea legalitatii privatizarii IAS-urilor este favorabila lui Trita pentru a intimida comisia de privatizare si a o face mai permisiva cererilor ulterioare de IAS-uri, iar cea referitoare la campania de recoltare a griului are ca scop crearea unei noi crize artificiale a griului, care l-ar putea ajuta sa faca importuri de cereale fara taxe vamale. 450 de IAS-uri sint gata de privatizare Muresan a sustinut ieri ca procesul de privatizare a fostelor IAS-uri se desfasoara in deplina legalitate. Din cele 476 de foste IAS-uri, 450 de societati au fost pregatite pentru privatizare, fiind incheiate rapoartele de evaluare. Dintre acestea, 41 au fost privatizate integral, 30 se afla in diverse faze ale privatizarii, 37 au termene de depunere a ofertelor in octombrie, 13 se afla in restructurare, 105 in faliment, si alte citeva in reorganizare judiciara. De asemenea 50.000 de hectare de teren aferente fostelor IAS-uri au fost concesionate, 45.000 de hectare se afla in curs de concesionare, 70.000 de hectare au fost publicate spre concesionare, iar 35.000 de hectare se afla in curs de publicare. "Ultimele strigate de disperare ale acestui personaj nu mai pot impiedica acest proces", a declarat ieri Muresan. El a adaugat ca "spectacolul trebuie sa continue, respectiv campania electorala", si ca este convins ca "se vor gasi destui actori de mina a doua care sa-l joace". NICOLETA BURTAN Bref Isarescu, infrint de birocratie Premierul Mugur Isarescu nu va mai prezenta astazi, asa cum era programat, bilantul celor noua luni de guvernare din motive birocratice. Birourile Permanente ale Senatului si Camerei Deputatilor au decis in sedinta de ieri sa amine pentru data de 18 octombrie sedinta comuna a celor doua Camere in cadrul careia primul-ministru sa prezinte bilantul. Motivul invocat a fost acela ca Mugur Isarescu nu a trimis nici Senatului, nici Camerei Deputatilor un exemplar al documentului, asa incit acesta sa fie multiplicat si distribuit spre lectura parlamentarilor. In aceasta situatie, bilantul guvernarii Isarescu se va face in plina campanie electorala, aceasta debutind pe 12 octombrie. Parlamentarii nu vor fi oficial in vacanta, dar timpul de lucru se va reduce de la patru la doua zile. (N.I.) PNL a facut doua achizitii Deputatul Radu Gheciu, fost PSDR, a anuntat ieri inscrierea sa in PNL. El a declarat ca aceasta optiune a fost determinata de calitatea ideilor promovate de PNL, calitatea oamenilor din acest partid si calitatea candidatului prezidential, Theodor Stolojan. Precizam ca Radu Gheciu a demisionat din PSDR ca urmare a hotaririi conducerii acestui partid de a realiza un protocol cu PDSR. Alaturi de Gheciu, ieri s-a inscris la liberali si Napoleon Pop, director al World Trade Centre Management. (M.S.) "Marsul chitantelor" ApR, prin Doru Viorel Ursu, cheama oamenii in strada vineri, la un mars de protest impotriva guvernantilor. Mitingul, intitulat "Impotriva saraciei si foamei", va porni din Piata Revolutiei si se va opri la guvern. Ursu sustine, insa, ca marsul a fost interzis in fata guvernului si, din acest motiv, acolo se va instala un pichet de protest. "Din cauza ordonantei de urgenta care declara guvernul punct strategic nu mai avem voie sa facem mitinguri", a precizat Ursu, care a botezat acest miting de protest "Marsul chitantelor". (T.G.) Severin a devenit membru PDSR Adrian Severin va candida pentru un loc in Camera Deputatilor, pe listele de Bucuresti ale PDSR. Presedintele PDSR, Ion Iliescu, a declarat ieri ca Severin a semnat adeziunea la PDSR acum doua saptamini. Asa ca nu mai este nici un impediment pentru ca el sa candideze pe listele PDSR.(L.P.) Opris e pe faras Secretarul general al PNTCD, Remus Opris tinde sa-si piarda influenta pe care a redobindit-o in partid, dupa "munca" depusa in acest sens, ulterioara debarcarii sale din functia de secretar general al guvernului, la "caderea" cabinetului Ciorbea, sustin surse taraniste. Potrivit acestora, Opris nu are mare trecere la alcatuirea viitoarelor liste parlamentare ale PNTCD, iar discutiile despre bucataria interna a partidului se duc peste capul sau, chiar presedintele Diaconescu parind sa nu mai plece urechile la soaptele acestuia. Sursele citate ne-au mai declarat ca aceasta ar fi explicatia starilor de nervozitate care mai razbat, in ultima vreme, pe figura destul de impasibila in rest a lui Opris. (C.S.) Deputatii vor avea doua zile pe saptamina pentru campanie electorala Cum Constitutia le interzice parlamentarilor sa-si ia vacanta inainte de terminarea legislaturii, alesii poporului au gasit o portita de scapare astfel incit sa aiba doua zile, in loc de una, pentru "lucru in teritoriu", adica pentru campania electorala. Astfel, luni ei vor lucra in plen de la 16.00 la 18.00, marti pina la ora 16.00, dupa care sint chemati in comisii permanente, miercuri de la 8.30 la 16.30 in plen si apoi in comisii, iar joi si vineri vor lucra in teritoriu. ( T.G.) Ion Diaconescu corecteaza extemporale Presedintele Camerei Deputatilor, Ion Diaconescu, va fi in postura de profesor ce trebuie sa corecteze "lucrari scrise". Conducerea Camerei a decis ieri ca functionarii publici care ocupa functii de conducere in Secretariatul General al Camerei Deputatilor sa dea lucrari de control pentru atestarea pe post. Astfel, secretarul general Florin Costiniu va scrie despre organizarea si imbunatatirea structurilor SGG, secretarul general adjunct Florea Cojoc va scrie despre intocmirea si executia bugetului Camerei prin reducerea cheltuielilor si decontarea sumei forfetare, iar celalalt secretar general adjunct, Gheorghe Stan, trebuie sa scrie despre dotarea cu piese de schimb a masinilor deputatilor si normarea benzinei. Lucrarile vor fi depuse pina la 25 octombrie, iar Diaconescu va fi ajutat la corectarea lor de catre Andrei Chiliman si Acsinte Gaspar. (T.G.) Progrese vizibile in aplicarea Legii Lupu Problemele ridicate de aplicarea Legii 1/2000, asa-numita "Lege Lupu", au inceput sa se rezolve si lucrurile incep sa intre pe fagasul normal. Daca in luna iunie a acestui an au fost eliberate un numar de 2.218 titluri de proprietate, dintre care 8.610 ha suprafata agricola si 62 ha suprafata forestiera, in luna septembrie, lucrurile sint oarecum schimbate. Numarul titlurilor de proprietate eliberate se ridica la 3.562, pentru aproximativ 39.413 ha de suprafata agricola si cca 50.833 ha de suprafata forestiera. Una dintre explicatiile imbunatatirii aplicarii Legii Lupu este aceea ca Ministerul Functiei Publice s-a pus pe treaba si in zonele care ridicau probleme, prefectii au luat masurile necesare pentru a fi rezolvate in timp util toate cererile de punere in posesie. (St.T.) Marko Bela cheama SUA in ajutor Presedintele UDMR, Marko Bela, a cerut autoritatilor americane, in cursul vizitei pe care o efectueaza in SUA, sa monitorizeze modul in care vor fi mentinute, dupa alegerile din noiembrie, rezultatele obtinute pina acum de Uniune in ceea ce priveste situatia maghiarilor din Romania. Conform declaratiilor lui Marko Bela, toti partenerii de discutie de pina acum si-au exprimat acordul fata de solicitarea UDMR. Liderul maghiar s-a plins, pe pamint american, ca maghiarii din Romania nu au o universitate de stat in limba materna, ca imobilele bisericesti nu au fost retrocedate, iar legea referitoare la folosirea limbii maghiare in administratie nu a fost adoptata. El a reclamat, de asemenea, rezultatele slabe pe care le-a avut actiunea de sprijinire economica a zonelor populate de maghiari. (T.G.) Vasile Lupu vrea sa afle cine a propus monitorizarea alegerilor din Romania Decizia de monitorizare a alegerilor din Romania de catre Adunarea Parlamentara a Consiliului Europei a fost luata in Biroul Adunarii. Presedintele delegatiei Romaniei la APCE, taranistul Vasile Lupu, ne-a declarat ca a cerut Biroului APCE, locul unde s-a luat decizia, sa-i comunice cine este initiatorul masurii de monitorizare. "Parlamentul si Guvernul Romaniei nu au cerut observatori. Deci, mai ramine varianta cu delegatiile. Am intrebat care sint acele delegatii, din ce tari, dar nimeni nu stie. Toti au ridicat din umeri", ne-a declarat Vasile Lupu. (T.G.) 