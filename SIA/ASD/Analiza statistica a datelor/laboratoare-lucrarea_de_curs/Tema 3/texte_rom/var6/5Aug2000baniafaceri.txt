 Alcoolul "subtire" cu cheltuiala se tine Un brasovean a platit de 34 de ori pretul de pornire pentru SC Ozun SA Pornita cu un pret de strigare de 1.000 lei/actiune, licitatia organizata saptamina aceasta de FPS Covasna a fost cistigata de un brasovean anonim care a platit 34.650 lei/actiune, obtinind 39,94 la suta din pachetul de actiuni al SC Spirt Amidon Ozun SA. Cistigatorul licitatiei este, potrivit unor informatii neoficiale, un oarecare Florin Gheorghe. Acesta urmeaza sa plateasca, in decurs de 90 de zile, 193,44 miliarde de lei, pretul de pornire a licitatiei. Daca tot scoate atitia bani din buzunar, brasoveanul este scutit de plata datoriilor societatii, de aproape 100 de miliarde de lei. Acestea vor fi suportate de fabrica. La licitatie a mai participat, pe linga cinci persoane fizice, si SC Erdely Forex SRL Ghelinta, si asociatia de privatizare Privsab din Ozun. SC Spirt Amidon Ozun SA este cotata pe piata extrabursiera Rasdaq. 60% din actiunile fabricii sint detinute de micii actionari, iar 1 la suta se afla in mina managerilor. PETER DOMOKOS 150 milioane de dolari pentru IMM-urile din sud-estul Europei Romania va fi printre tarile beneficiare ale unui program de asistenta pentru dezvoltarea intreprinderilor mici si mijlocii (IMM-uri), finantat cu 150 milioane de dolari Banca Europeana pentru Reconstructie si Dezvoltare (BERD) si Statele Unite ale Americii. Proiectul va fi coordonat de BERD, care a pus la bataie suma de 100 milioane dolari, restul fiind contributia SUA. Incepind de la sfirsitul acestei veri, sase tari din sud-estul Europei (Albania, Bosnia-Hertegovina, Bulgaria, Croatia, Macedonia si Romania) si Kosovo vor putea avea acces la imprumuturi din acest fond, a anuntat BERD. Programul se va adresa atit companiilor de dimensiuni mici (pina la 20 de angajati), cit si IMM-urilor, de obicei sint definite ca fiind firme care angajeaza intre 100 si 250 de salariati. "Ii vom ajuta pe micii intreprinzatori locali, care au brutarii, curatatorii chimice, mici manufacturi si alte afaceri, sa-si dezvolte firmele", a declarat Jean Lemierre, presedintele BERD. "Obiectivele acestui program sint acelea de a asigura imprumutarea capitalului, identificarea si depasirea obstacolelor in calea afacerilor de succes", a observat Karen Shepherd, director in BERD. Oficialii BERD spera ca acest program, care va fi completat cu fonduri de la alti donatori, sa ii determine pe oamenii din sud-estul Europei sa ia parte la recladirea economiilor din tarile lor. LIDIA MOISE Alegeti pensiunea agroturistica prin Internet Amatorii de vacante petrecute in pensiunile agroturistice, departe de statiunile aglomerate, au la dispozitie, incepind de ieri, un site care le va oferi o multime de informatii necesare. Navigatorii pe Internet au astfel posibilitatea ca, accesind www.antrec.ro, sa obtina o lista a pensiunilor rurale si a localitatilor unde se afla ele, dar si amanunte despre serviciile oferite - numarul locurilor de cazare sau facilitatile de care beneficiaza clientii. Initiativa lansarii acestei pagini pe Internet a apartinut Asociatiei Nationale de Turism Rural, Ecologic si Cultural (ANTREC) cu sprijinul companiei IT. Mirabilis Media. NICOLETA BURTAN Vinzoleala locativa, bucuria carausilor Schimbarea de domiciliu costa de snopeste Preturile se negociaza dupa algoritm sau la mica intelegere; Pret dupa algoritm cu mai multe necunoscute In ultimii ani, pe piata romaneasca au aparut firme internationale de traditie in domeniul mutarilor, dar si mici intreprinzatori autohtoni. Firmele mari au un intreg "algoritm de calcul" al pretului serviciilor prestate cu ocazia unei mutari. Astfel, un reprezentant al firmei prestatoare de servicii se deplaseaza la domiciliul clientului si face o estimare asupra operatiunilor care trebuie efectuate si a costului lor. Se ia in calcul daca mobila este noua sau nu si, de asemenea, daca este dezasamblabila sau nu. O pondere importanta in pretul final o au mijloacele cu care se cara mobila, astfel incit se tine cont daca aceasta operatiune se efectueaza pe scari, cu liftul sau chiar cu macaraua. De asemenea, clientul va plati serviciile de impachetare a mobilierului. Firma prestatoare stabileste pretul serviciilor tinind cont si de distanta pe care se transporta mobila si de zona din care si in care se muta clientul. Toate aceste "maruntisuri" conduc la un pret care nu coboara sub un milion de lei, decit, poate, daca un client se muta in cadrul aceluiasi imobil, dupa cum ne-a precizat un angajat al unei firme ce reprezinta in Romania o mare companie olandeza din domeniu. In rest, o mutare dintr-un capat de Bucuresti in altul poate costa pina la 500 de dolari. Mutarea unei intregi firme cu tot cu birouri si alte dotari, dintr-un colt in altul al tarii, costa citeva mii de dolari. Se poate si la mica intelegere Firmele mai mici, in special cele autohtone, practica, in general, preturi "la mica intelegere". Clientul vine la firma sau da un telefon, spune ce are de carat, negociaza cu patronul pretul in functie de volumul de munca. La nevoie si la un pret un pic mai mare, care la rindul lui se negociaza, clientul beneficiaza si de servicii de incarcare - descarcare a mobilei. Alte firme, calculeaza preturile in functie de numarul de kilometri parcursi, in cazul mutarii dintr-o localitate in alta, costul unui kilometru parcurs fiind in jur de 4.500-5.500 de lei, iar ora de stationare se taxeaza intre 40.000 si 120.000 de lei, in functie de tonajul camionului. In oras, costul serviciilor se calculeaza in functie de numarul camerelor din care se muta mobila. Astfel, pentru mutatul dintr-o garsoniera, pretul este de circa 950.000-1.000.000 de lei. Bineinteles, la aceasta suma se adauga pretul coboririi si urcarii mobilei pe scari, in functie de etaj. Tariful pentru transportarea mobilei de la un etaj la altul, pe scari, oscileaza intre 120.000 si 150.000 de lei. Daca un client se muta, de exemplu, de la etajul unu al unui imobil la etajul trei al altuia, el va plati de patru ori pretul pentru un etaj. NICOLETA BURTAN Clubul Roman de Turism prezinta Hotel Albert - cazare de trei stele, servicii de cinci stele Hotelul Albert este printre putinele baze turistice private din statiunea Neptun. Construit in urma cu doi ani, Hotelul Albert ofera conditii de cazare, masa si odihna exceptionale. Clasat la 3 stele din punct de vedere al dotarilor putem spune insa ca serviciile oferite de personalul specializat sint de cinci stele. Dupa cum afirma directoarea Elena Borcea, "daca este nevoie, spalam clientul si pe picioare. Orice doreste acesta va fi servit la orice ora din zi si din noapte". Pe linga spatiul de cazare exceptional, Hotelul Albert are un restaurant si o poienita rustica unde se poate lua masa. Pensiunea completa la Hotel Albert este de 200.000 lei. Eforie Nord s-a transformat intr-o veritabila statiune de tineret Complex UNION *** Str. Tudor Vladimirescu nr. 26 - Eforie Nord 041/741.177 - 741.351 Complexul Union este situat pe faleza statiunii Eforie Nord, la 30 metri de mare, atragind turistii atit prin stilul clasic englezesc in care este amenajat, cit si prin gama serviciilor complete si de calitate care sint oferite. Complexul dispune de: Hotel UNION *** - 61 camere duble, 9 camere cu pat matrimonial si 3 apartamente dotate cu aer conditionat, TV color cu retea cablu, telefon international, minibar frigorific, 24 ore room-service; Restaurant UNION, ctg. I, cu capacitate de 160 locuri - bucatarie internationala (romaneasca, maghiara, hawaiana, chinezeasca, italiana, greceasca etc.) - dotat cu aer conditionat - orchestra Bar de zi, terasa - 80 locuri Piscina in aer liber Parcare; In curind: - cabaret - piscina acoperita - club - sauna, fitness Oferta tarife 2000 - turism intern organizat Tarife cazare: - lei/loc/zi Perioada ***- dubla - **dubla tripla** - dubla -* 1.01-15.05 140.000 75.000 55.000 54.000 16.05-30.06 180.000 90.000 70.000 60.000 1.07-19.07 260.000 150.000 105.000 80.000 20.07-20.08 300.000 220.000 155.000 110.000 21.08-31.08 240.000 140.000 100.000 80.000 1.09-20.09 200.000 90.000 70.000 60.000 21.09-31.12 140.000 75.000 55.000 54.000 Barem masa (pensiune completa): - Restaurant UNION 200.000 lei - Rest. ctg. I 170.000 lei - Rest. ctg. a II-a 150.000 lei Taxa statiune: numai 15.000 lei/pers./sejur (se achita numerar la receptia hotelului) La pretul de 90.000 $, fabricatie proprie, IAR Ghimbav a livrat ieri primul avion "Katty" IAR Ghimbav SA a livrat ieri, intr-un cadru festiv, primul avion IAR-46, model proiectat si executat in fabrica brasoveana. Beneficiar este Aeroclubul Roman care va mai cumpara in acest an alte 4 avioane, iar in 2001 inca 12. "Katty", cum a fost botezat, este un avion de agrement din categoria celor foarte usoare, cu care IAR Ghimbav spera sa patrunda in cel mai scurt timp pe piata americana. Dupa ce a fost stropit cu sampanie de subprefectul Brasovului, Silviu Costea, "Katty" s-a ridicat incet de la sol si l-a purtat in zbor pe Constantin Voicu, presedintele Aeroclubului Roman, care a executat zborul de receptie pe post de copilot. Proiectul acestui avion face obiectul unui acord guvernamental romano-american. Neculai Banea, directorul general al IAR Ghimbav, spune ca deja exista semnale din Occident, cele mai multe de la americani, pentru contracte de vinzare a noului aparat de zbor. Avionul IAR-46 costa 90.000 de dolari. IOANA CERNA 