 Iosif Boda, urmarit penal in afacerea afiselor lui Iliescu Deputatul Iosif Boda, insotit de avocatul sau Marian Nazat, s-a prezentat ieri la Parchetul General unde a fost audiat ca faptuitor in dosarul penal care vizeaza introducerea frauduloasa in 1996 a celor aproximativ 33 de milioane de afise electorale pentru campania lui Ion Iliescu si a PDSR. Atunci, fostul presedinte al tarii, Ion Iliescu, il desemnase pe Iosif Boda sef al campaniei sale electorale. In virtutea acestei numiri, procurorii au presupus, in baza declaratiilor trezorierului PDSR Gheorghe Pascu, ca Iosif Boda raspundea si de fabricarea, transportarea si distribuirea in teritoriu a afiselor electorale pentru campania candidatului la presedintie Ion Iliescu. Afisele au fost facute la Paris de Adrian Costea, la firma sa Groupe Saintonge Editions. Costea i-a fost recomandat lui Ion Iliescu in 1992 de catre Iosif Boda. El este, de altfel, si singurul care nu a negat faptul ca este prietenul lui Adrian Costea. Toti ceilalti, intre care se afla Ion Iliescu si Teodor Melescanu, la debutul scandalului au pretins ca nu-l cunosc sau nu-si aduc aminte de el. Iosif Boda a fost pus ieri sub invinuire de catre procurorii de la Parchetul General sub aspectul savirsirii infractiunii de instigare la evaziune fiscala in dosarul afiselor electorale. In acest dosar mai sint invinuiti vamesii Laurentiu Stanescu si Anton Teodor, precum si Gheorghe Pascu, fostul si actualul trezorier al PDSR. Pascu este acuzat de evaziune fiscala deoarece a primit afisele electorale fara sa plateasca taxe vamale in suma de 5,3 miliarde de lei. Paralel cu dosarul afiselor de la Bucuresti, la Tribunalul de Mare Instanta de la Paris este in plina desfasurare procesul civil pe care Adrian Costea l-a intentat lui Ion Iliescu si PDSR pentru ca nu i-au fost platite cele circa 9 milioane de franci francezi pe care i-a cheltuit el cu producerea si transportarea afiselor. Cu toate ca Ioan Mircea Pascu, purtatorul de cuvint al PDSR, a declarat in presa in urma cu doua zile ca Ion Iliescu si PDSR nu au primit nici o citatie din Franta in procesul intentat de Adrian Costea, sintem in masura sa demonstram ca cei piriti au primit citatiile respective si sint aparati de avocatul Muguette Zirah, care si-a depus delegatia de aparator la Tribunalul de Mare Instanta din Paris la data de 29 septembrie 2000. Boda sustine ca a fost acuzat pe nedrept In legatura cu punerea sa sub acuzare, Iosif Boda ne-a declarat: "A acuza de instigare la evaziune fiscala pe cineva care n-a comandat, n-a pozat, n-a ales fotografii, n-a stabilit sloganuri electorale, n-a primit, n-a distribuit, n-a platit afisele este cutremurator. Aceasta acuzatie este cea mai teribila din viata mea si ramin cutremurat cum de Parchetul General a emis cu atita usurinta o astfel de invinuire. Sint dispus sa renunt la imunitatea parlamentara si chiar sa nu mai candidez la alegerile din toamna daca acest lucru ajuta la rezolvarea rapida a acestei cauze judiciare. Am fost stupefiat de subtirimea motivului invocat. Eu am fost pus sub acuzatie in baza declaratiilor lui Gheorghe Pascu, care este el insusi invinuit. Pascu a sustinut ca tiparirea afiselor a fost comandata si condusa de mine. Eu am fost directorul politic al campaniei electorale, fara drept de semnatura in banca. Ordonatorul de credite a fost Pascu, care nu mi-a fost subordonat nici administrativ, nici politic. Ii era direct subordonat presedintelui Iliescu. Nu m-am pozat eu, nu am ales eu pozitiile. Eu in acea perioada eram la Berna, ambasador. De ce era sa ma ocup eu, cita vreme propriul sau consilier, Adrian Costea, era linga dl. Iliescu?" ONDINE GHERGUT Fostul presedinte al CNSLR-Fratia a saracit confederatia prin afaceri murdare facute in numele firmei sindicale "Fracom" Todoran, ban pe ban Cazul lui Pavel Todoran demonstreaza cum se fac afaceri de miliarde, sub masca militantismului sindical Cel mai mare pacat al sindicatelor din Romania nu e inregimentarea politica, ci implicarea in afaceri dubioase, fara nici o legatura cu lupta sindicala. La sfirsitul saptaminii trecute, Pavel Todoran parasea CNSLR-Fratia, cu imbratisari, pupaturi si cele mai induiosatoare urari de bine. Retragerea sa totala din viata publica (nici pe liste, nici in administratia de stat), conferea un aer de onorabilitate atit personajului cit si intregii miscari sindicale din Romania. Pavel Todoran a fost insa santajat sa-si dea demisia deoarece a lasat conducerea centralei fara una dintre cele mai importante surse de venituri - administrarea fostului patrimoniu al UGSR. Mazilierea sa eleganta suporta o singura comparatie - doar Mafia, cu a sa "omerta" reuseste sa-si ascunda atit de bine mizeriile de urechile indiscrete apartinind nu doar politiei si parchetului ci, mai ales ale membrilor simpli de sindicat care i-au ales prin vot "democratic" sa le apere interesele. Vinzare ilegala, furt din proprietatea publica Sindicatele infiintate dupa 1990 au pornit la lupta cea mare cu zestrea raposatului UGSR; sute de hoteluri, baze de agrement, restaurante si multe altele au fost date spre administrarea deplina si netulburata (dar nu si in proprietatea!) confederatiilor nationale proaspat aparute, patrimoniul raminind insa, fara exceptie, in proprietatea statului. Dupa ce si-au impartit frateste feliile din tortul patrimonial, sindicatele au infiintat puzderie de firme pentru gestionarea lor "judicioasa". CNSLR-Fratia a primit, printre altele, si imobilul impozant din Bulevardul Kogalniceanu nr.25 - parter plus patru etaje in buricul Bucurestilor, cu o suprafata locuibila totala de 3.231,09 metri patrati si alti 622,40 mp de teren. Pe 9 iunie1997, in deplina cunostiinta a faptelor sale, Pavel Todoran vinde cladirea catre "Fracom" SRL, contra unei sume de 500 de milioane de lei. Faptul ca SRL-ul are ca asociat unic insasi CNSLR-Fratia nu atenueaza cu nimic ilegalitatea instrainarii unui bun ce nu-i apartine confederatiei, ci statului. Abia dupa ce sindicatul vinde cladirea catre propria sa firma, imobilul este expertizat si evaluat la valoarea sa reala de 11.994.000.000, respectiv de 24 de ori mai mult decit cele 500 de milioane de lei. Dupa doar cinci luni de la transferul ilegal de proprietate, imobilul este revindut de "Fracom" la Banca Comerciala Unirea (BCU). Este vorba, mai precis, de 74 de procente din cladire, adica 51 de incaperi, o suprafata locuibila de 2.401,70 mp si terenul aferent, de 462,63 mp. Spalare de bani prin cumparare de actiuni BCU De data aceasta, pretul este corespunzator evaluarii si realitatii. BCU se achita de obligatie si vireaza 8,999 miliarde de lei (prin ordinul de plata nr. 543/17.12.1997) in contul detinut de "Fracom" la Banca Unirea. Suma reprezinta contravaloarea cladirii (7,627 miliarde de lei) si TVA-ul. De aici incepe marea spalare de bani. "Fracom" decide sa investeasca intreaga suma in actiuni la Banca Unirea, dar mecanismul de intrare in posesia actiunilor este in mod deliberat conceput asa de incilcit incit pe parcursul pasilor sa dispara citeva miliarde. Astfel, in loc sa cumpere direct de la banca, la 100.100 de lei/bucata, "Fracom" prefera sa persoane fizice, care vind actiuni la un pret sensibil mai ridicat. Bizara coincidenta, persoanele in cauza sint chiar angajati ai firmei. Astfel, Venera Todasca va primi 1 miliard si 230 de milioane de lei pentru 8.600 de actiuni; Victor Babenco - 1,285 miliarde de lei (9.000 de actiuni); Roxana Dumitru - 1,272 miliarde de lei, (8.900 de actiuni); Stefan Kanovits - 1,220 miliarde de lei (8.500 de actiuni); Petru Viorel Suteu - 1,1 miliarde de lei (7.700 de actiuni); Aurora Staicu - 1,185 miliarde de lei (8.300 de actiuni). Dar, surpriza, cei sase nu detineau nici o actiune pentru simplul motiv ca nu existau actiuni. Ele vor fi emise de catre BCU mai tirziu, dupa ce banca va trece in patrimoniul sau imobilul din Kogalniceanu si va avea prin urmare dreptul sa emita actiuni ca efect al majorarii de capital social prin aportul adus de cladirea vinduta ilegal. Faptul ca in catastifele sale, BCU a evaluat imobilul la mult mai multe miliarde si a efectuat o majorare pe masura, este problema BNR. Trecem si peste faptul ca Roxana Dumitru, de exemplu, o biata secretara, nu avea cum sa detina 8.900 de actiuni. Cert este, ca la un moment dat, actiunile la BCU apar pe numele celor sase salariati. Doua miliarde de lei se pierd prin diferite buzunare "Fracom" plateste banii promisi actionarilor prin viramente in conturi personale deschise pe numele acestora, la Banca Unirea. Sumele despre care vorbim sint mult mai mici decit cele prevazute in contracte, diferentele pierzindu-se prin buzunarele celor ce s-au ocupat de afacere. Astfel, in contul Aurorei Staicu intra 830,83 milioane de lei, in contul lui Stefan Kanovits - 850,85 milioane, Victor Babenco - 900,9 milioane, Venera Todasca - 860,86 milioane, Roxana Dumitru - 890,89 milioane, Petru Viorel Suteu - 770,77 milioane. Va sa zica, din totalul prevazut in contracte - 7,292 miliarde de lei, doar 5,105 miliarde sint date in realitate. In punga cui a calatorit diferenta de 2,1 miliarde de lei, nu putem decit sa presupunem. Conform intelegerii, actiunile ar fi trebuit sa ajunga la "Fracom". Sirul miscarilor si transferurilor se opreste insa brusc. Neprevazutul face ca situatia sa incremeneasca in urmatorul stadiu: cei sase primesc sumele de mai sus, iar unii isi concesioneaza actiunile. Dar, nu catre "Fracom", si nu in totalitate: Venera Todasca isi concesioneaza toate cele 8.600 de actiuni, iar Stefan Kanovits, 7.268 din cele 8.500 detinute. Catre CNSLR- Fratia. O alta ilegalitate de dimensiuni sindicale. Asadar, dinvinzarea imobilului (7,627 miliarde de lei, fara TVA), confederatia lui Pavel Todoran se alege cu numai 15.868 de actiuni, valorind doar 1.586.800.000 de lei. La care se mai adauga alte 9.082 actiuni BCU, cumparate insa de "Fracom" direct de la banca. Pentru a intelege aspectele necuprinse in vreun document poate este bine sa amintim ca atunci cind unul din cei sase s-a dus la BCU pentru a vedea daca exista intr-adevar un cont pe numele sau (incepusera deja primele cercetari in cauza), a primit un telefon scurt de la insusi seful organizatiei sindicale, Pavel Todoran. Indignat de curiozitatea subordonatului, acesta ar fi zbierat: "Ce te intereseaza pe tine contul? Nu sti ca banii nu sint ai tai?" Liviu Luca si Marian Priceputu, complici la afacerile necurate ale sindicatului Confederatia s-a straduit sa acrediteze ideea interesanta ca vina o poarta exclusiv directorul general de la aceea vreme, Stefan Dumitru. Prima vinzare a imobilului s-a facut insa de la CNSLR-Fratia la "Fracom" si poarta semnatura lui Todoran. Pe de alta parte, administratorii firmei sint lideri ai centralei, inclusiv avocatul megasindicatului, Marian Priceputu, persoana care da aviz de legalitate la toate deciziile confederatiei. Intregul Birou Operativ, format din presedintele Todoran, trezorierul Minica Boaja, vicepresedintii Liviu Luca, Eugen Luha, Constantin Stirbu, Adrian Marin si Marian Priceputu sint membri in AGA si/sau CA al "Fracom". In plus, exista si o dovada a premeditarii: Comitetul Executiv al CNSLR-Fratia aproba prin hotarirea nr.45 din 13.05.1997 (cu o luna inainte de se face primul transfer de proprietate), participarea SC "Fracom" SRL cu imobilul din Kogalniceanu nr.25, la obtinerea de actiuni din emisiunea Bancii Unirea. Ca sa nu mai spunem ca relatia parteneriala dintre CNSLR-Fratia, "Fracom" si BCU este mai veche. Banca Unirea isi are sediul in hotelul din Str. Johann Strauss nr.1, sector 2, adica intr-un spatiu inchiriat cu 8.464,3 de dolari pe luna de la CNSLR-Fratia. Pavel Todoran si Dumitru Stefan, legati printr-un dosar penal Nici Pavel Todoran si Stefan Dumitru nu sint doi straini, ei fiind legati chiar printr-un dosar de urmarire penala (3137/P/1999) deschis pentru afaceri mai vechi dar care unesc intr-un nod gordian toate ingineriile financiare ale sindicalistilor de la CNSLR-Fratia. In 1995, cei doi au incheiat la Seul un contract cu firma Daewoo Electronics, prin care "Fracom" urma sa vinda prin intermediul filialelor sale din tara produse electronice (in special televizoare color) in valoare de 11.521.343 milioane de dolari. "Fracom" a platit la timp doar 8.745.974 dolari. Pentru restul de peste 2,7 milioane de dolari, se adauga si penalitatile de 388.846 dolari (fiecare zi de intirziere adauga 0,4 procente din restanta). In februarie 1997, firma confederatiei CNSLR-Fratia intra in incetare de plati fata de coreeni. Daewoo deschide in instanta dosarul 5901/12.05.1998 si solicita "declansarea procedurii de reorganizare si lichidare judiciara conform Legii 64/95 a debitoarei Fracom". Cind procurorii isi vira nasul pe usa, prieteniile zboara pe fereastra Asadar, Daewoo se dovedeste a fi acel factor fortuit care produce bulversarea planurilor si afacerilor sindicale. Cind coreeni solicita judecatorilor ca administrarea "Fracom" sa fi incredintata unui expert pina la recuperarea datoriilor, sindicalistii si partenerii lor de afaceri intra in panica. Toate aranjamentele se spulbera peste noapte si fiecare incearca sa scape cum poate. La Banca Unirea incepe controlul BNR cu privire la majorarea de capital si aportul "Fracom". Cea mai mare zarva este provoacata la CNSLR-Fratia, unde stradaniile merg pe doua fronturi: pe de o parte sa stearga urmele, iar pe de alta parte pentru a salva cit mai mult din fata pretentiilor ridicate de Daewoo pe baza contractului semnat la Seul de Dumitru Stefan si Pavel Todoran. Contractul fusese gajat printr-un depozit de 500.000 de dolari, statiunea de la Vidra (judetul Valcea), strandul Floreasca, complexul din Johann Strauss si imobilul din Regina Elisabeta. Schimbarea politicii a oprit brusc plimbarea actiunilor, dar a afectat si relatiile de "prietenie" din triunghiul "Fracom" - CNSLRL-Fratia - Banca Unirea. BCU, vazind ca Daewoo tulbura apele, si-a amintit si ea o clauza din contractul de vinzare-cumparare a cladirii. Potrivit intelegerii, imobilul trebuia predat efectiv pina la data de 17.04.1998. Altfel, firma sindicalistilor era obligata sa plateasca penalizari de 0,3% pe fiecare zi de intirziere. Asa se face ca la 30 iunie 1999, "Fracom" era datoare cu aproape 12 miliarde de lei, la Banca Unirea. Si sindicatele au firme-capusa In continuare, cercul vicios atinge hilarul. CNSLR-Fratia nu are bani sa-si achite datoriile, deoarece alte firme ii sint restante ei, sau pentru ca "Fracom" are banii blocati la alte firme. Printre ele, World Rom Securities care, coincidenta, ii are ca asociati pe "Fracom", Banca Unirea si, ca persoana fizica, Viviana Stefan (sotia directorului general de la "Fracom", Dumitru Stefan). Ciudateniile sint multe. De exemplu, pentru strandul Floreasca, inchiriat din 1994 de la CNSLR-Fratia, firma "Exicom Intercontinental" nu pateste nimic desi nu a dat nici macar un leu chirie. Pavel Todoran se scuza prin conditiile parteneriatului: asocierea nu prevedea o suma minima ci doar o cota parte din profit. Cum profit n-a existat nicodata (in scripte), sindicatul nu s-a ales cu nimic. O alta afacere la care a pierdut confederatia este investitia in agricultura. Concret, "Fracom" a cumparat actiuni la firma "Romalex" Alexandria, pierzind 7,5 miliarde de lei in 1997-1998. Actionarul principal la "Romalex" este nimeni altul decit Ioan Todoran, fratele presedintelui Pavel Todoran. Liderii - fara bani de buzunar, iar sindicalistii - fara locuri de munca Strategia prin care confederatia a vrut sa-si pazeasca avutul de mina lunga a creditorilor a fost imediat sesizata de Daewoo. Prin hotariri suscesive, CNSLR-Fratia a preluat rind pe rind toate bunurile si imobilele vizate de Daewoo si le-a incredintat noii firme a sindicatului - "SindAgrement SA". Coreeni nu avut incotro si au schimbat actiunea din instanta, indreptind-o direct catre confederatie, motivind logic prin faptul ca patrimoniul apartine sindicatului. Daca procesul va fi pierdut, centrala sindicala va ramine timp de citiva ani fara cea mai importanta sursa de venituri. Mai bine zis, liderii de la centru se vor trezi fara bani de buzunar. Din toata nebunia de mai sus ramine intrebarea: ce rol are simplul membru de sindicat bun doar de scos ca sperietoare pe sub ferestrele guvernului? Pentru a intelege modul democratic al deciziilor, si cam ce informatii scapa de la Biroul Operativ spre masele de sindicalisti, vom povesti o singura intimplare. La ultimul Congres (in care B.O. s-a reales in corpore), un lider micut de provincie a propus ca centrala sa renunte la sediul din Str. Ministerului, inchiriat pe bani multi de la RAPPS, si sa se mute in cladirea proprie din Str. Regina Elisabeta. Normal, nu a primit nici un raspuns. Daca un lider de filiala nu are habar ca imobilul respectiv nu le mai apartine, ce putea ajunge la urechile simplului cotizant? Cu ce se alege sindicalistul de rind din afacerile liderilor de la centru? Raspunsul este clar in ce-i priveste pe muncitorii de la societatea falimentara "Carom" Onesti, firma de stat. In toate rapoartele oficiale facute din 1998 incoace, la capitolul cauze ale falimentarii sint aminte citeva firme-capusa private. Printre ele, figureaza si "Vradicor" (Corneliu Iacobov, unul dintre patronii-asociati). "Vradicor", firma ce a pus umarul, indirect, la scaderea salariilor angajatiilor si trecerea lor in somaj, este unul dintre partenerii de afaceri ai "Fracom", amindoua fiind asociate la deja amintita firma "World Rom Securities". Va sa zica, o firma prietena si partenera cu liderii de la centru, i-a lasat pe drumuri chiar pe membri cotizanti ai CNSLR-Fratia. Dar, ce conteaza, stiind ca banii cei multi ai capilor miscarii sindicale se aduna din tranzactii precum cele prezentate de noi, si nicidecum din cotizatiile maselor? MARIANA BECHIR "Stiu ca exista un dosar penal cu care as fi putut fi santajat" Pavel Todoran a dezmintit orice ilegalitate din afacerile supervizate de el. Imobilul, spune ex-presedintele CNSLR-Fratia, era proprietate a confederatiei, asa incit dubla sa tranzactionare este in ordine. Garantii n-au existat niciodata la contractul cu Daewoo, declara el, desi coreenii vor intra in administrarea unor obiective, completam noi. Cit priveste responsabilitatea situatiei in care se afla patrimoniul sindicalistilor, aceasta nu-i revine lui. Probabil fatalitatii, ca-n toate lucrurile necurate din tara asta. Pavel Todoran afirma ca retragerea sa din fruntea CNSLR-Fratia nu este urmare a vreunui santaj ci pentru a preintimpina unul. "Stiu ca exista un dosar penal cu care as fi putut fi santajat, dar eu nu am nici o vina. Oricum, am plecat pentru ca miscarea sindicala se afla in declin, din cauza implicarii politice", ne-a mai declarat Pavel Todoran. (M.B.) Todoran, pe listele PDSR Fostul presedinte al CNSLR-Fratia, Pavel Todoran, nu se va intoarce acasa la Tirgu-Mures asa cum a anuntat, ci va fi consilierul noului presedinte al confederatiei, Marius Petcu. In plus, el va candida la un fotoliu parlamentar pe listele PDSR, partid cu care CNSLR-Fratia a incheiat recent un protocol de sustinere. Pavel Todoran este unul dintre cei zece lideri ai centralei care au fost inclusi pe listele electorale ale PDSR-ului, celelalte locuri fiind ocupate in principal de vicepresedintii confederatiei. Marius Petcu, noul lider al CNSLR, nu se afla pe lista de locuri eligibile. MIHAELA BALEA CNSLR - Fratia a calcat in picioare Legea bancara Oamenii liderului confederatiei au devenit pe sest actionari la Banca Comerciala Unirea Nimeni nu stie daca sindicalistii au varsat in contul BCU contravaloarea actiunilor detinute Banca Nationala a Romaniei (BNR), prin Directia generala de autorizare, reglementare si supraveghere prudentiala a societatilor bancare a pus de mai multa vreme ochii pe activitatea desfasurata de Banca Comerciala Unirea (BCU). In urma unui control desfasurat la BCU, in perioada 13 aprilie 1998 - 8 mai 1998, de catre inspectori din directia mentionata, a fost incheiat un proces verbal care a reliefat amestecul sindicalistilor condusi de catre Pavel Todoran in activitatea acestei banci. Deoarece au fost sesizate o serie de nereguli, BCU a mai fost "calcata", un an mai tirziu, de catre patru inspectori din BNR, in perioada 3 mai 1999 - 18 iunie 1999. Cu toate ca ultimul control s-a lasat cu un raport de pomina, ce scoate la iveala o serie de afaceri necurate derulate de catre fostele conduceri ale BCU in colaborare cu sindicalistii, Directia de supraveghere din BNR "a uitat" sa ia masurile ce se impuneau. Banca centrala se face ca ploua Luind la puricat documentele BCU, printre actionarii semnificativi BNR a descoperit un grup de persoane format din CNSLR - Fratia (24.950 actiuni) si angajati ai societatii Fracom SRL: Babenco Victor (9.000 actiuni), Dumitru Roxana (8.900 actiuni), Staicu Aurora (8.290 actiuni), Suteu Petru Viorel (7.700 actiuni) si Kanovits Stefan (1.232 actiuni). Raportul BNR arata ca "grupul detine un numar total de 60.072 actiuni - reprezentind 12,01% din capitalul social in valoare de 50 miliarde lei al BCU, insa subliniaza ca "acest grup nu a fost considerat de banca ca actionar semnificativ". Referitor la acest grup de persoane, raportul arata ca "nu a solicitat si nu a obtinut aprobarea prealabila a BNR, incalcindu-se astfel prevederile cuprinse in art. 51 din Legea bancara 58/1998 si in Normele BNR 2/1994 privind modificarea situatiei societatilor bancare". Cu toate acestea BNR n-a luat nici pina astazi masurile care s-ar fi impus. Sindicalistii au rulat mai multe miliarde de lei la BCU BNR arata ca CNSLR Fratia este actionar majoritar la Fracom SRL, iar CNSLR a primit prin cesiune 9.082 actiuni BCU de la Fracom SRL. Detaliind anumite chestiuni tehnice, raportul subliniaza ca persoanele fizice mentionate au actionat in interesul Fratiei conduse de Todoran. Sublinierea este facuta atunci cind se aminteste ca actionarii Todasca Venera si Kanovits Stefan au renuntat la actiunile lor (contra cost) in favoarea CNSLR Fratia. Trebuie spus insa ca BNR nu a specificat in raport ca la BCU - Sucursala Municipiului Bucuresti, in acest joc de-a cesiunea derulat intre persoanele fizice amintite, Fracom si CNSLR Fratia au existat rulaje de ordinul miliardelor de lei in conturi special deschise pe numele subalternilor lui Todoran. Nimeni nu stie cum au devenit angajatii "Fracom" actionari la BCU Interesant este ca BNR nu s-a intrebat cum s-au inregistrat la BCU cesiunile pe care Todasca Venera si Kanovits Stefan (si alti angajati ai "Fracom") le-au facut catre CNSLR si cine reprezinta aceasta confederatie sindicala in Consiliul de Administratie al bancii. Un mare semn de intrebare este acela ca pina acum nimeni nu si-a pus intrebari referitoare la modul prin care persoanele mentionate au devenit actionari ai banci. Nu s-a verificat cind si cum au devenit Fracom si angajatii sai actionari la BCU, si daca s-au efectuat plati in contul banci pentru actiunile pe care acestia le detin. Mai interesant este faptul ca nici un angajat vechi al BCU nu vrea sa divulge nici un cuvint despre afacerea dintre banca si Fracom. Mai ales acum, cind Fracom va fi lichidata, probabil tocmai pentru a se spala urmele afacerilor derulate de Todoran si acolitii sai. Vom reveni. OVIDIU ZARA Trio de tilhari: un politist si doua prostituate Fostul sergent-major Valentin-Daniel Colibaba este unul dintre politistii care au incalcat legea. Trimis in judecata pentru tilharie si incalcare de consemn, el a fost condamnat de magistratii Tribunalului Militar Teritorial Bucuresti la sapte ani de inchisoare. Pe parcursul procesului, s-a stabilit ca, in loc sa-i prinda pe raufacatori, politistul devenise el insusi capetenia unei grupari de infractori. Politistul, soferul si prostituata In virsta de numai 18 ani, Carmen Simion este una dintre "fetitele" care isi petrec timpul prin barurile din Constanta. Locul ei de "munca" era barul "No Problem", de unde isi racola clientii, iar "cartierul general" se afla in locuinta Cameliei Ghiorghiu, o cunostinta care, contra unui procent din "incasari", ii punea la dispozitie propriul apartament. Din grup mai facea parte si Ion Marian Florin, un taximetrist care o transporta pe Carmen, impreuna cu clientii ei, de la bar pina la apartament. Pe la inceputul lunii februarie, in jurul acestui grup a inceput sa se invirta si sg.-maj. Valentin-Daniel Colibaba, agent de ordine in cadrul politiei din Constanta, care frecventa si el barul "No Problem". In scurt timp, cei patru au devenit atit de apropiati incit s-au hotarit sa puna la cale un alt mod, mai eficient, de a cistiga bani. "Hai sa le tragem tepe la fraieri" Ideea colaborarii a pornit de la taximetrist care, intr-o seara, le-a propus celorlalti: "Decit sa ne pierdem timpul asa, mai bine hai sa le tragem tepe la fraieri". Planul era simplu. Carmen Simion urma sa se "miste" tot in barul "No Problem", insa trebuia sa-si aleaga drept clienti doar marinarii de pe vasele comerciale straine. In cazul in care pateau ceva, acestia nu ar fi avut timp sa reclame la politie in cele citeva zile cit stationau in port. Carmen urma sa-si gaseasca clienti, sa stabileasca cu ei tariful de 50 de dolari, apoi sa-i duca tot in apartamentul Cameliei. Aici, dupa ce tinara isi primea "onorariul", intra in actiune politistul Colibaba. Anuntat de taximetrist, el trebuia sa patrunda in apartamentul a carui usa avea sa fie lasata deschisa de gazda si, invocind vreun motiv legal, prin forta, urma sa-l deposedeze pe "fraier" de tot ce ar fi avut prin buzunare. Bunurile astfel obtinute urmau sa fie impartite intre cei patru, in raport cu "contributia" fiecaruia. Primul jaf a fost si ultimul Prima victima a fost marinarul sirian Yousef Haisheh, Ambarcat pe nava "Lion", sub pavilion hondurian. In seara de 27/28 februarie, sirianul a plecat in port ca sa se distreze si, spre ghinionul sau, a ajuns exact in barul "No Problem". Aici a cunoscut-o pe Carmen. Dupa ce au cazut de acord asupra tarifului de 50 de dolari, au mers acasa la Camelia. In continuare, totul a decurs conform planului. Aflat in patrulare, in zona Liceului "Mihai Eminescu", politistul si-a parasit postul, s-a dus direct la adresa stiuta si a patruns in apartament. Carmen incasase deja de la sirian 900.000 de lei (contravaloarea celor 50 de dolari), din care ii daduse Cameliei 200.000 de lei. O data intrat, Colibaba, care era imbracat in uniforma si avea la el pistolul "Carpati" din dotare, i-a spus sirianului ca este banuit ca ar detine droguri. I-a cerut apoi sa-si dea jos geaca si sa-si goleasca buzunarele. Pentru ca sirianul a refuzat, l-a palmuit, apoi l-a pus cu fata la perete si i-a facut perchezitia corporala. In afara pasaportului, sirianul nu avea decit 300 de dolari, 300.000 de lei, un telefon "Nokia 3210", un pachet de tigari si o bricheta. Din toate acestea Colibaba nu si-a oprit decit banii si telefonul. Foarte amabil, el i-a oferit totusi victimei 30.000 de lei, bani cu care sa plateasca un taxi pina la vapor. Dupa jaf, toata lumea ar fi trebuit sa fie multumita. Gazda primise partea ei, iar Carmen cistigase aproape un milion de lei. Soferul a primit 150 dolari, iar politistul si-a oprit ceilalti 150, la care s-au adaugat si cei 270.000 lei, plus telefonul celular. Bucuria lor nu a tinut insa prea mult. A doua zi, victima a apelat la un conational care o cunostea si el pe Carmen Simion. In scurt timp, toti cei patru au fost arestati, judecati si condamnati. Desi in timpul procesului au negat fapta comisa, toti au fost condamnati la ani grei de puscarie. Cele doua femei au primit cite cinci ani de inchisoare, iar taximetristul Ion Marian Florin - sase ani. Cea mai grea pedeapsa a primit-o insa sg.-maj. (r) Colibaba, care, in afara de trecerea in rezerva, a fost condamnat la sapte ani de puscarie. VASILE SURCEL Violata timp de 14 ani, Simona Olaru a facut Patru copii cu tata Comuna Salatrucel, din judetul Vilcea, este la o aruncatura de bat de statiunea Calimanesti. Sub ochii localnicilor si la adapostul indiferentei autoritatilor locale, o tinara, acum in virsta de 30 de ani, a facut patru copii cu propriul ei tata. Mama la 15 ani Drama Simonei Olaru incepe in 1986, pe vremea cind era inca eleva. Nascuta intr-o familie cu noua copii, Simona a avut probleme inca de mica. Capul familiei, Mircea Cernea, este muncitor la Societatea de gospodarire a apelor. Mama, Ioana Cernea, roboteste in gospodarie toata ziua si are grija de copii. Au 50 de capre si 20 de oi, ceva pamint si o casa frumoasa. Prin 1984-1985, Mircea Cernea constata ca are acasa o mindrete de fata. Simona, pe atunci in virsta de 15 ani, este fortata de tatal sau sa intretina relatii sexuale cu el. Primul copil rezultat in urma incestului se naste in 1986. Fetita se numeste Ramona, are 14 ani, si este internata intr-o scoala ajutatoare. Relatia incestuoasa a continuat, iar Simona naste alti trei copii: Marian, care are acum 12 ani, Iulia Maria, 11 ani, si Alexandra, noua ani. Mama Simonei spune ca a incercat sa puna capat relatiei dintre cei doi, dar s-a ales numai cu batai de la sotul ei. Preotul satului este revoltat, dar neputincios Preotul satului spune ca si Mircea Cernea s-a nascut tot in urma unui incest. Parintele ne povesteste ca demersurile sale crestinesti s-au lovit de agresivitatea lui Cernea. Desi consilier si viceprimar din 1996, parintele sustine ca a incercat sa faca demersuri pentru ca Cernea sa plateasca pentru faptele sale, insa nu a reusit din cauza inertiei politiei si a primarului. Parintele isi aminteste: "Prin 1989 au venit niste politisti care l-au chemat la post sa dea declaratii pentru ca toata lumea in sat fierbea. El a declarat politistilor ca a facut copii in spiritul indemnurilor lui Ceausescu la procreere, drept pentru care oamenii legii au ramas fara replica. Apoi de poveste s-au mai interesat doi ofiteri de Securitate care l-au abordat pe parinte fara ca acest demers sa aiba ceva urmari". Drama Simonei, povestita de ea insasi Pe Simona am intilnit-o la Hanul Cozia din statiunea Caciulata unde este bucatareasa. "- O cautam pe Simona Olaru. O cunoasteti? - Care Simona? ne intreaba mirata chelnerita. A, este fata aia din Daiesti care are copii cu tatal ei? Este o fata foarte linistita si muncitoare. Niciodata nu s-a certat cu nimeni. Ea este mai tacuta, de cind cu nenorocirea ce i s-a intimplat nu vorbeste cu nimeni." De masa noastra s-a apropiat Simona. A fost de acord sa ne povesteasca despre cosmarul pe care l-a trait: "Primul copil l-am facut la 15 ani. Nu ma puneti sa va spun cum a fost. Refuz sa imi aduc aminte, incerc sa uit. Mama a facut scandal. L-a cercetat si politia, dar nu i-au facut nimic. El ne batea pe amindoua si cind se imbata era ca o fiara. Ne-a fost frica si am tacut. Eram gravida cu Ramona si ma duceam la scoala. Aveam impresia ca toata lumea se uita la mine. Am nascut patru copii. Cu ajutorul unei matuse din Elvetia, am reusit sa gasesc, in 1991, o familie din Irlanda care a adoptat-o pe Iulia Maria cind avea trei ani. Fetita a ajuns bine. Familia care a adoptat-o imi scrie regulat, imi trimite poze, bani si hainute pentru ceilalti copii. M-au ajutat foarte mult. Incerc sa gasesc o familie si pentru Marian. El are 12 ani si cind m-am maritat n-am putut sa-l iau cu mine, ca si sotul meu avea o fetita. L-am lasat cu parintii mei si-l muncesc ca pe hotii de cai. In loc sa-l dea la scoala, il trimit cu caprele la pascut. Pe Ramona am dat-o la o scoala speciala, iar pe Alexandra am luat-o cu mine. Toti copiii sint trecuti pe numele meu. Si aici este o poveste urita. Cind m-am nascut eu, tata a spus ca nu-s copilul lui si ca mama m-a facut cu altcineva din Sibiu. Ca sa nu iasa scandal, m-a declarat pe numele de fata al mamei. Pe mine nu ma cheama Cernea, ci Vladioara. Dar si eu, si bunicii, si ei stim ca sint copilul lui. Acum nu mai vreau nimic. Vreau sa uit si sa-mi vad de casa mea". In urma cu citiva ani, Simona l-a cunoscut pe Vasile Olaru, dintr-o comuna alaturata, Daiesti. Vasile a luat-o in casatorie pe Simona alaturi de care si-a refacut viata dupa o experienta conjugala nefericita. Si el a avut o fetita din casatoria anterioara si impreuna cu Simona are o alta fetita. Autoritatile locale stiu, dar vor sa uite La postul de politie din comuna, plt. adj. sef Cristea nu a putut sa ne ofere amanunte pentru ca este in post doar de vreo doi ani si nu are cunostinta despre caz. Ne-am indreptat catre municipiul Rm. Vilcea unde speram sa obtinem si alte informatii. La Consiliul Judetean, secretarul, care este si presedintele Comisiei pentru protectia drepturilor copilului, lipsea. La fel, presedintele si vicepresedintii institutiei. La Directia de Protectie a Copilului nu se stia nimic. Ultimul popas l-am facut la politia din Rimnicu Vilcea. D-na colonel Mujea Cristiana nu ne-a putut fi de nici un folos. S-au dat niste telefoane, s-a invocat vechimea faptelor si lipsa unei sesizari. De la politia din Calimanesti, unde s-a dat un telefon, a venit si confirmarea relatarilor noastre. Ni s-a explicat ca prin 1989 a existat un dosar penal impotriva lui Cernea Mircea, la care s-a renuntat din lipsa de probe. Cernea sustine ca Simona nu este a lui Gheorghe Cernea, barbatul despre care vorbeste tot satul, ne-a spus ca nimic nu e adevarat din ce se spune despre el. Gheorghe crede ca reclamatia a fost facuta de rudele sale care sint invidioase din cauza ca acum citiva ani si-a cumparat o bucata de pamint. Gheorghe sustine ca Simona nu este fiica lui, ci este a unui barbat din Sibiu care a avut o relatie cu sotia sa. MIHAI ENCIU VALENTIN NICHITA MIRELA MANU Ministerul de Interne ii ascunde pe ofiterii implicati in trafic cu droguri Asa cum am relatat in numarul de ieri, ministrul Constantin Dudu Ionescu a confirmat, marti, implicarea unor ofiteri din Ministerul de Interne in acoperirea unei operatiuni de trafic cu droguri in centrul careia s-a aflat unul din capii lumii interlope, Marian Ilie, zis "Geamanu'". Potrivit ministrului de interne, cei doi ofiteri provin de la Directia Generala de Informatii si Protectie a MI si de la Directia de Combatere a Crimei Organizate. Dudu Ionescu nu a dat nume, insa a spus ca acesti ofiteri au fost suspendati si pusi la dispozitia IGP, dosarul fiind trimis la Parchetul Militar, institutie care ar urma sa se pronunte daca sanctiunea administrativa aplicata este suficienta sau daca faptele retinute in sarcina lor au si caracter penal. Contactat de "Evenimentul zilei", generalul de corp de armata Mircea Muresan, prim-adjunct al ministrului de interne, a declarat ca este vorba despre un dosar vechi, din 1995, cind un colet care continea sase kilograme de heroina a ajuns pe Aeroportul Otopeni, destinatar fiind Marian Geamanu. Politistii au aflat ca adevaratul destinatar era, de fapt, "regele" neincoronat al drogurilor, aradeanul Sava Docmanov. Geamanu ar fi preluat "coletul" si l-ar fi trimis prin doi carausi la Arad, oras in care acestia au fost arestati. Din ancheta interna derulata de politie a rezultat implicarea unui grup mare de politisti din Arad si Bucuresti, doi inalti ofiteri fiind destituiti si deferiti Parchetului Militar. In 1995, aceste aspecte nu au ajuns la urechile opiniei publice. Ministerul de Interne nu face cunoscute aceste nume nici acum. Generalul Virgil Ardelean, seful UM 0962 (fosta "Doi s‘un sfert"), a declarat, pentru "Evenimentul zilei", ca nici un ofiter din subordine nu este implicat si ca ministrul s-ar fi putut referi la un fost ofiter, din structura UM 0215, operationala in 1995. Nici un alt oficial MI sau IGP n-a fost de gasit in cursul zilei de ieri pentru a face lumina in acest caz. Surse care vor sa-si pastreze anonimatul afirma ca, dupa suspendarea din 1995, ofiterii cercetati de Parchet ar fi fost reincadrati in structurile din care proveneau, pe baza prezumtiei de nevinovatie. Urma ca verdictul procurorilor sa le hotarasca soarta, insa dosarul in cauza s-ar fi ratacit printr-un sertar. Aceleasi surse sustin ca ancheta in operatiunea "Portbagajul" a prilejuit extinderea cercetarilor asupra tuturor afacerilor in care au fost implicati fratii Gemeni, prilej cu care s-au "redescoperit" legaturile acestora in Politie si Directia de Informatii si Protectie a MI. Constantin Dudu Ionescu ar fi dispus atunci suspendarea lor, spun sursele noastre, si ar fi cerut Parchetului Militar sa scoata dosarul de la naftalina. Cu siguranta, ministrul de interne nu a vorbit in necunostinta de cauza, informatia primara fiind cit se poate de exacta. Conducerea ministerului are datoria sa dezlege misterul, spunind cine sint ofiterii, ce s-a intimplat cu ei din 1995 si pina in prezent, respectiv daca au fost pastrati in structuri, suspendati sau trecuti in rezerva, ce salarii au primit in tot acest timp si care au fost, concret, legaturile dintre ei, fratii Gemeni si Sava Docmanov. Este pentru prima data in Romania postdecembrista cind un ministru de interne acuza inalti ofiteri din Politia Romana de colaborare cu nume celebre ale lumii interlope. NICOLETA SAVIN Alerta maxima la Iasi Detinutul Carp a evadat de sub nasul gardianului Un infractor periculos, arestat pentru mai multe spargeri, a evadat marti seara de la Spitalul Militar din Iasi. Florin Carp (25 de ani) se afla in arest preventiv de la data de 26 septembrie a.c.. El a solicitat un examen medical pentru ca acuza dureri in zona pieptului. Detinutul a fost transportat la Spitalul Militar, unde medicii au constatat o inflamatie a plaminilor, provocata cel mai probabil voluntar, prin ingerarea unor corpuri straine. Salonul in care a fost internat Carp se afla la parterul spitalului. Profitind de faptul ca gardianul care trebuia sa-l pazeasca a plecat sa dea un telefon, Florin Carp a sarit pe fereastra si a disparut. Col. Gheorghe Grigoriu, comandantul Politiei Municipale Iasi, a declarat: "Aproape 500 de politisti se afla in prezent pe urmele acestui infractor. Evadatul a fost dat in consemn la frontiera si a fost alertata si Politia Transporturi Feroviare". Pentru ca a fugit de sub escorta, Florin Carp risca o pedeapsa suplimentara cuprinsa intre 6 luni si doi ani. CATALIN DUMITRESCU Nou-nascut ucis prin strangulare si aruncat in sant Politistii din comuna Gataia, judetul Timis, au gasit marti seara un nou-nascut omorit prin strangulare si aruncat intr-un sant la marginea localitatii. Ancheta condusa de un procuror criminalist de la Parchetul de pe linga Tribunalul Timis a stabilit pina acum ca nou-nascutul a fost ucis. Trupul copilasului era impachetat intr-un sac alb de rafie. Baiatul avea in jurul gitului o sfoara de rafie albastra strinsa sub forma unui lat. In urma autopsiei efectuate ieri, s-a stabilit ca decesul s-a produs in urma asfixiei mecanice, prin sugrumare. TUDOR FLUERAS Adolescente din Petrosani, sechestrate si violate in Bucuresti Rapitorii au fost prinsi de politie cind primeau rascumpararea de 200 de dolari Doua adolescente din Petrosani, care erau sechestrate in Bucuresti, au fost eliberate marti de politistii Serviciului de Combatere a Crimei Organizate. In urma cu doua saptamini, cele doua tinere, M.M. (19 ani) si R.C.A. (16 ani), ambele din Petrosani, judetul Hunedoara, au fost "agatate" de doi bucuresteni, Aurel Giuglea (37 de ani) si Constantin Nemtaru (29 de ani). Cei doi, cunoscuti cu antecedente penale, le-au convins pe tinere sa vina la Bucuresti, promitindu-le ca le vor angaja ca dansatoare de cabaret. Dupa ce au ajuns in Capitala, zilele trecute, fetele au fost sechestrate in locuinta Luminitei Stanescu, in virsta de 20 de ani, concubina lui Giuglea. Apoi, cei doi "cavaleri" si-au dat arama pe fata: adolescentele au fost batute si violate zile in sir. Rapitorii s-au decis sa le elibereze pe fete, in schimbul unei rascumparari in valoare de 200 de dolari. L-au contactat telefonic, la Petrosani, pe tatal uneia dintre ele si i-au cerut sa vina in Bucuresti cu banii. Omul a venit luni in Capitala, si a anuntat politia. Anchetatorii l-au prins pe Constantin Nemtaru in flagrant, cind primea de la tatal tinerei cei 200 de dolari, marcati in prealabil de catre politisti. Cei doi agresori au fost arestati pentru 30 de zile, sub acuzatia de lipsire ilegala de libertate, santaj, viol si perversiuni sexuale. DANIEL NEAMU, PETRISOR CANA 