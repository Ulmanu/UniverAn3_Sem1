 Britanicii au sarbatorit-o cu fast si stralucire pe Regina secolului XX Britanicii au avut vineri un important prilej de bucurie si sarbatoare: indragita Regina-mama a implinit o suta de ani, fiind primul membru al familiei regale britanice care atinge o asemenea virsta venerabila, transmit agentiile internationale de presa. Ziua de ieri a inceput inedit pentru Regina-mama, a carei popularitate a supravietuit scandalurilor si divorturilor care au afectat, mai ales in ultima perioada, Casa de Windsor: dimineata, impreuna cu traditionala ceasca de ceai, servitorul favorit i-a "servit" sarbatoritei si un... cintec. Postasul personal al Reginei Elisabeta a II-a i-a inminat apoi o felicitare aniversara din partea acesteia, in timp ce o fanfara militara, care l-a insotit pina la Clarence House, a cintat "Happy Birthday". Condusa cu caleasca la Buckingham Inspre prinz, nepotul Reginei-mama, printul Charles, plin de cavalerism, a condus-o, cu o caleasca trasa de patru cai si ornata cu baloane si flori, la palatul Buckingham. Ea nu si-a dezmintit gustul pentru toalete vaporoase, tineresti, aparind imbracata in bleu-ciel, cu palarie cu voaleta. Ajunsa la Buckingham, fosta suverana a aparut in balcon, alaturi de fetele sale, Regina Elisabeta si printesa Margaret, si de alte rude, nepoti si stranepoti, pentru a face cu mina multimii entuziaste, strinse sa o vada, in timp ce, in cinstea ei, au fost trase 41 de salve de tun. Monarhisti ferventi din intreaga tara au dormit sub cerul liber pentru a avea loc cit mai aproape de balcon, ca sa o poata vedea cit mai bine pe sarbatorita. 40.000 de persoane s-au strins in fata palatului Buckingham si de-a lungul Mall-ului, cintindu-i in cor fostei regine "La Multi Ani". Regina-mama a primit costite de friptura Dovada de admiratie si dragoste, britanicii au inceput cu luni de zile inainte sa o sarbatoreasca pe Regina-mama si zi de zi aceasta primeste prin posta cite 15-20 de mii de scrisori si felicitari. Ieri, resedinta sa, Clarence House, a fost invadata de cadouri de la oficiali britanici si straini si de la oameni de rind, cadouri care au mers de la sticle de sampanie pina la coaste de vaca pentru friptura. Banca Regala a Scotiei a emis doua milioane de bancnote de 20 de lire cu chipul fostei suverane, in prezent si in copilarie, pentru a marca aceasta aniversare. Popularul ziar "The Sun" a oferit gratis cititorilor gin tonic, bautura favorita a Reginei-mama, pentru a ciocni in cinstea ei. ISABELLA ALEXANDRESCU 100 de ani in slujba coroanei britanice Pe 4 august 1900, vede lumina zilei, la Londra, Elizabeth Agela Marguerite Bowes-Lyon, cel de-al noualea copil al unei familii scotiene de singe regal. Ea traieste intr-o lume privilegiata, la castelul Glamis, legendara resedinta din secolul al XI-lea a lui Macbeth. In 1914, cind izbucneste primul razboi mondial, Elizabeth Angela Marguerite Bowes-Lyon este o adolescenta in plina inflorire. Unul dintre fratii ei moare in lupta, un altul e ranit. In 1916, Glamis este transformat in sanatoriu de convalescenta pentru soldatii raniti intorsi de pe front. Pina la sfirsitul razboiului, viitoarea regina da o mina de ajutor la buna functionare a spitalului. In 1923, dupa ce refuza doi pretendenti, Lady Elizabeth accepta sa se casatoreasca, alegindu-l pe Albert, duce de York, al doilea fiu al regelui George al V-lea. Ceremonia nuptiala are loc la catedrala Westminster, pe 26 aprilie. Se spune ca tinara a avut o influenta hotaritoare asupra personalitatii si destinului sotului ei, introvertit si usor bilbiit. In 1926, ea da nastere primei sale fiice, Elizabeth, actuala regina. A doua fiica, Margaret, se va naste patru ani mai tirziu. Cele doua printese vor primi o educatie stricta, lipsita de demonstratii de afectiune. In 1936, fratele ducelui de York, Eduard, urca pe tron, dupa moartea regelui George al V-lea, pe 20 ianuarie. Dar, o luna mai tirziu, Eduard al VIII-lea abdica din dragoste pentru o americanca divortata, Wallis Simpson. Invingindu-si reticentele, timidul Albert devine regele George al VI-lea, iar ambitioasa sa sotie, care l-a convins sa accepte, devine regina Elizabeth. In 1940, la un an dupa inceperea celui de-al doilea razboi mondial, cind Londra e bombardata de germani, regina se duce in cartierele modeste din East End, distruse de bombe. Cind si palatul Buckingham este, de asemenea, avariat de o bomba, ea spune calm: "Acum ii pot privi in ochi pe oamenii din East End". Cu aceasta fraza, regina intra in legenda ca simbol al curajului si spiritului britanic de rezistenta. In 1952, George al VI-lea moare de cancer pe 6 februarie. Fiica sa, Elizabeth, ii succede la tron. Vaduva regelui decide atunci ca lumea sa i se adreseze cu apelativul de "Regina-mama" si accepta sa paraseasca palatul Buckingham, retragindu-se la Clarence House Vinatoare de straini in Iugoslavia Cei patru straini - doi britanici si doi canadieni - arestati in noaptea de 1 spre 2 august de armata iugoslava din Muntenegru aveau asupra lor "arme, precum si echipamente militare si explozive", potrivit unui comunicat militar federal remis presei sirbe joi, la Belgrad. Cei patru au fost arestati in nord-estul Republicii Muntenegru, nu departe de frontiera cu Albania si de limita administrativa cu Kosovo, fiind acuzati de spionaj si de activitati teroriste, precizeaza comunicatul. Un purtator de cuvint al Ministerului canadian de Externe a declarat ieri ca cei doi cetateni canadieni s-ar fi aflat ilegal pe teritoriul Muntenegrului, neavind vize pentru a intra in aceasta tara. Presupusii spioni sint doi instructori britanici de politie, Adrian Michael Prandnel si John Connon Bradley Yore, care, potrivit OSCE, fusesera avertizati sa nu se deplaseze in Muntenegru, si doi canadieni, Shuan Gerald Going, care este directorul unei firme de constructii din Pristina, avind specializarea de inginer minier, si nepotul sau, Liam Patrick Hall. Belgradul i-a acuzat pe cei patru ca antreneaza unitati speciale ale politiei din Muntenegru si ca sint specialisti in explozibili si actiuni teroriste. Televiziunea de stat sirba RTS a difuzat in cursul jurnalului sau de stiri, de joi seara, imagini cu cei patru indivizi arestati, insa nu a transmis nici o declaratie a acestora. Imaginile ii prezinta pe cei patru barbati intr-o camera, asezati in fata unei mese pe care sint etalate bancnote straine, cutite, un cablu care ar putea fi o componenta a unui dispozitiv exploziv si o harta a provinciei Kosovo. RTS a mai prezentat citeva fotografii cu explozii care ar putea proveni de pe un loc de antrenament sau un santier. Totodata, postul de televiziune sirb a difuzat citeva cadre cu niste desene realizate manual, dintre care unul cotinea cuvintul "cazarma", insa nu a explicat ce reprezinta.(L.C.) Flash Zeci de milioane de rusi ar apasa pe butonul nuclear Un rus din cinci, respectiv 21,2 la suta din populatia Rusiei, ar fi gata sa apese pe "butonul nuclear" in cazul in care tara lor ar fi amenintata, atesta un sondaj al institutului ROMIR, publicat ieri de presa rusa si preluat de AFP. Potrivit sondajului, realizat in luna iulie, 69 la suta din persoanele chestionate s-au pronuntat impotriva utilizarii armei nucleare. 22,7 la suta din rusi considera drept acceptabila folosirea armelor atomice de catre o tara detinatoare a unui arsenal nuclear pentru a-si proteja interesele, in timp ce 71,8 la suta considera acest lucru inacceptabil. "Doar 20 la suta din rusi pregatiti sa actioneze butonul nuclear nu este mult pentru o tara atit de militarizata cum a fost Rusia in perioada sovietica", a declarat purtatorul de cuvint al institutului ROMIR.(L.C.) Stoianov se bronzeaza la turci Presedintele Bulgariei, Petar Stoianov, a sosit ieri in Turcia pentru a-si petrece vacanta impreuna cu familia in statiunea balneara Kemer, la Marea Mediterana, transmite AFP. Inainte de a ajunge la Kemer, presedintele bulgar a avut la Ankara convorbiri cu omologul sau turc, Ahmet Necdet Sezer, si cu premierul turc, Bulent Ecevit. De asemenea, in cursul aceleiasi zile, Stoianov a avut o intrevedere cu fostul presedinte turc Suleyman Demirel. Insotit de sotia si de fiica lui, presedintele bulgar va ramine in Turcia pina pe 13 august. (L.C.) Masina pulverizata de o racheta ratacita O racheta de antrenament s-a desprins accidental de la bordul unui avion de vinatoare australian in timpul unor exercitii militare si s-a prabusit asupra unei masini parcate intr-un cartier al orasului Sydney, pulverizind-o, transmite AFP, citind surse oficiale australiene. Dispozitivul, lung de trei metri si cintarind 130 de kilograme, care era folosit in cadrul unor exercitii de simulare, a fost pierdut joi seara de un bombardier FA-18 cu putin inainte de aterizare fara ca pilotul sa realizeze acest lucru. Proprietarul masinii, Tony Travers, 44 de ani, a povestit ca a auzit un zgomot infernal in timp ce se pregatea sa-si aprinda gratarul din curtea casei. Dupa ce s-a dezmeticit, a gasit jumatate din racheta in curte, iar cealalta jumatate prabusita pe masina sa, care a fost distrusa in totalitate. (L.C.) Floarea-penis ofileste lalelele Poreclita Floarea-penis de olandezi, planta cu cel mai oribil miros din lume a inflorit joi, in Olanda, dupa mai bine de zece ani de asteptare, relateaza Reuters. Vizitatorii s-au imbulzit la Universitatea din Leiden, in apropierea coastei daneze, pentru a admira planta urit mirositoare, care pute a peste si a carne putreda. Floarea, al carei nume in botanica este Amorphophallus Tiatnum, este una dintre cele mai rare specii de plante din lume. Cunoscuta si sub denumirea de Floarea-hoit, planta are o teaca in forma de falus, de doi metri inaltime. Originara din Sumatra, floarea se deschide dupa mai multi zeci de ani daca se afla in captivitate. Planta aflata in Olanda a fost sadita in urma cu 13 ani. Aceasta are o perioada de inflorire foarte scurta, adica mai putin de o zi, timp in care isi foloseste mirosul pestilential pentru a atrage insectele pentru polenizare . (L.C.) Vrajtori indieni - arsi pe rug Cinci indieni, patru femei si un barbat, au murit in chinuri groaznice, ca pedeapsa pentru vrajitorie, in statul Andhra Pradesh, din sudul Indiei, transmite Reuters. Locuitorii satului Thimanpur, care ii banuiau pe cei cinci ca stiu sa faca magie neagra, i-au batut crunt, i-au legat de copaci si le-au dat foc. Satenii au devenit suspiciosi dupa moartea subita a doua persoane, inclusiv a uneia bolnave mental, care le-a spus copiilor ei, inainte sa isi dea duhul, ca unii din sat fac farmece.(I.A.) Mercenari arabi capturati in Cecenia Fortele guvernamentale ruse din Cecenia au dat publicitatii faptul ca au arestat in republica rebela 21 de mercenari arabi care luptau impreuna cu separatistii si ca l-au capturat pe seful lor, grav ranit, transmite AFP. Unii mercenari sint originari din Yemen si Maroc. Seful lor se numeste Adbusalam Zurka si este yemenit. Pe de alta parte, rebelii, care ameninta de mai multe saptamini sa cucereasca Gudermes, al doilea oras din Cecenia, le-au cerut vineri locuitorilor sa plece din case, care se afla la doar citiva kilometri de obiective miltiare rusesti, semn ca vor sa porneasca o noua ofensiva in zilele urmatoare. (I.A.) Tiganii din Romania cersesc la Buenos Aires "De 2-3 ani, tigani din Romania cersesc la fiecare colt de strada din cartierele de nord ale capitalei argentiniene, Buenos Aires. Am numarat cel putin 200 de tigani doar in apropierea strazii unde locuim", scrie corespondentul din Argentina al cotidianului "Romniai Magyar Szö". Tiganii umbla printre masinile oprite la semafor si cersesc. Altii stau pe trotuar. Femeile sint tinere, frumoase, fiecare are cite un carton pe care este scris in spaniola: "Am venit din Romania, am 11 copii, nu am loc de munca". Marimea cartoanelor, precum si stilul scrisului este identic, fiind clar ca sint facute in mod organizat. Mai mult, chiar si vorbele cersetorilor sint identice. Cea de-a doua metoda de a cersi poate fi observata in metrouri: copii de 8-12 ani cinta la acordeon. A treia metoda implica aparenta existenta a unei familii: un barbat sau o femeie sta cu un sugar in brate pe trotuar si doarme. Linga ei, asezate la vedere, vedem o palarie si un carton. (Mediafax) Legislativul reactioneaza in scandalul "Watergate la Sofia" Trei comisii bulgare antiinterceptare Parlamentul bulgar a votat ieri infiintarea a trei comisii de ancheta insarcinate cu examinarea actualei legislatii asupra interceptarilor telefonice, dupa descoperirea, la sfirsitul saptaminii trecute, de microfoane plantate in apartamentul procurorului general Nikola Filcev, transmite AFP. O comisie parlamentara va fi insarcinata cu "analizarea modului in care s-a recurs la ascultarile telefonice", in timp ce alte doua comisii urmeaza sa examineze actuala legislatie cu scopul de a "garanta drepturile constitutionale ale cetatenilor bulgari", potrivit textului rezolutiei, adoptat cu 136 de voturi pentru, 71 impotriva si 8 abtineri, dupa sase ore de dezbateri aprinse in plenul parlamentului. Trei politisti au fost arestati marti, iar alti doi au fost inculpati pentru "abuz de putere" in cadrul acestei afaceri. Politistii interpelati, care au examinat apartamentul procurorului inainte de instalarea acestuia, sint acuzati pentru ca nu au dezactivat instalatiile de interceptare inainte de mutarea procurorului general in apartamentul respectiv. (L.C.) Putin e numai unul Gratie numeroaselor calatorii pe care le-a facut dupa ce a fost ales presedinte al Rusiei, Vladimir Putin pare ca e in mai multe locuri deodata, insa, de fiecare data cind apar suspiciuni in legatura cu acest lucru, garzile de corp ale sefului statului tin sa asigure ca zvonurile potrivit carora Putin ar avea o sosie sint nefundamentate, relateaza Reuters. "E o prostie sa se vorbeasca despre o sosie", declara ieri seful Serviciului de Securitate al presedintelui in cursul unui interviu acordat cotidianului de mare tiraj "Komsomolskaia Pravda". "Folosirea unei dubluri ar reprezenta mai degraba recunoasterea unei slabe organizari a serviciului de securitate, sau vulnerabilitate in fata actiunilor teroriste", a adaugat generalul Evgheni Murov, referindu-se la speculatiile aparute in presa rusa inca de la inceputul anului. Dupa ce a devenit presedinte, Putin a inceput o campanie diplomatica in forta, a vizitat multe regiuni si tari straine, cotrastind cu imobilismul fostului presedinte Boris Eltin, care, spre sfirsitul mandatului sau, nu mai parasea resedinta de vara saptamini la rind. Agenda incarcata a lui Putin s-a dovedit o sarcina destul de grea pentru Serviciul Federal de protectie a presedintelui, care asigura efectivele de garzi de corp pentru liderii de la Kremlin si alti oficiali rusi. (L.C.) Antrenamente pentru proclamarea Palestinei Mai multi diplomati palestinieni au fost chemati de la posturile din strainatate pentru a incepe cursuri de pregatire intensiva, inainte de declararea unui stat palestinian, eveniment care urmeaza a avea loc in toamna acestui an, transmite Reuters. Ahmed Soboh, director general insarcinat cu pregatirea diplomatilor, a afirmat ca 22 de consuli generali participa la cursurile intensive, care dureaza doua saptamini: "Programarea cursului este importanta pentru ca ne pregatim sa materializam in curind suveranitatea statului palestinian". Liderul Autoritatii Palestiniene, Yasser Arafat, a declarat in repetate rinduri ca in septembrie va fi declarat un stat palestinian, indiferent daca se va ajunge sau nu la un acord de pace cu Israelul. Nici copiii si adolescentii palestinieni nu pierd timpul: multi dintre ei se inscriu la antrenamente in tabere militare de vara ale miscarii Fateh, cum e cea din suburbiile orasului Nablus, din nordul Cisiordaniei. Aici, 800 de palestinieni cu virste cuprinse intre opt si 14 ani s-au antrenat timp de saptamini intregi, invatind tehnici de rapire, de tras cu tot felul de arme si de lupta corp la corp. Tabere militare asemanatoare, care apartin tot miscarii Fateh, a liderului palestinian Yasser Arafat, au fost infiintate si in Fisia Gaza, Ramallah si Hebron. (I.A.) Dupa 10 ani in fruntea statului ungar, Presedintele Arpadd Göncz i-a predat stafeta succesorului sau, Madl Ferenc Dupa doua mandate prezidentiale consecutive, Arpad Göncz, cel care a indeplinit functia de presedinte al Ungariei timp de 10 ani, si-a luat joi ramas bun de la poporul maghiar cu urmatoarele cuvinte: "Multumesc Tie, Ungaria!" titreaza cotidianul "Magyar Nemzet". Politicianul independent, in virsta, de 78 de ani, a vorbit, joi seara, pentru ultima data in calitate de presedinte al Ungariei pe postul national de televiziune M1. Arpad Göncz a apreciat in mod pozitiv activitatea guvernelor investite pe parcursul celor 10 ani, considerind ca Ungaria a facut pasi importanti in viata politica si economica, devenind dintr-un aliat al Uniunii Sovietice membru NATO si candidat UE. Succesorul lui Arpad Göncz, presedintele ales a Ungariei, Mádl Ferenc, a fost investit in aceasta functie ieri, la ora 17.00 (ora Budapestei). (L.C.) 