 Zmee pe cer Hagi implineste astazi 36 de ani. O stire aparent banala, indaratul careia se afla insa atitea... Zmee care se-ntrec pe-un petic de cer, strunite de sforile copilariei; sarutul cu gust de creta furat colegei de la a X-a B; lanul de floarea-soarelui unduindu-se in goana trenului; vuietul marii ascultat intr-un ghioc cules de pe plaja; linistea de piatra din mijlocul muntilor; mirosul de gutui din camera bunicii; dansul nebun de fluturi albastri; un riff de chitara ce sfisiie noaptea; un pintec fierbinte de femeie; tipatul rindunicii pe portativul sirmelor de telegraf; o ruga rostogolita in iarba arsa de bruma; clinchetul gerului in crengile copacilor; luna spinzurata intr-un colt de perdea; luciu de peste ascuns intre trestii; cintec de greiere in vremea treierisului; cercei de cirese; batista fluturata pe chei; si cite altele... Multumim, Gica. La multi ani ! ALIN PAICU Ganea, divizibil cu 3 Ionel Ganea, fotbalist la echipa germana VfB Sttutgart, a marcat simbata seara trei goluri si, in plus, l-a servit pe coechipierul sau din linia de atac, brazilianul Adhemar, cu doua pase decisive. Formatia la care evolueaza internationalul roman a dispus cu 6-1 (3-1) de Kaiserslautern in etapa a 20-a si ocupa pozitia a 16-a in Bundesliga, loc care nu ofera insa liniste. Ganea a inscris in minutele 31, 37 si 85, si a ratat de doua ori singur cu portarul advers. La primul gol, "Ganezul" a sutat in bara, mingea a ricosat, a mai driblat un fundas si a marcat plasat. A doua "boaba", aplaudata de intreaga asistenta, a venit dupa o preluare pe piept si un sut din intoarcere, de la 25 de metri, care l-a surprins pe goal-keeper-ul formatiei Kaiserslautern, Koch. La ultimul gol, romanul a facut o cursa de 50 de metri pe stinga, a intors un fundas advers si a inscris printre picioarele portarului. De asemenea, brazilianul Adhemar a inscris si el de trei ori, la debutul sub culorile clubului din Sttutgart. La sfirsitul partidei, Ionel Ganea a facut schimb de tricouri cu Mario Basler (unul dintre cei mai buni fotbalisti germani din ultimii ani), care a marcat unicul gol al oaspetilor. DANIEL NAZARE Rocarul a fost arbitrat de o femeie In meciul cu "Selectionata Umbria", de fapt echipa de amatori a micutei localitati Bastardo, Rocarul a facut senzatie, invigind cu 14-0 la capatul unui joc in care fotbalistii bucuresteni au trimis de patru ori balonul in bara. Rezultatul, care le-a asigurat calificarea in "sferturile" turneului "Norcia Winter Cup", a fost posibil datorita unui amanunt deloc minor. Arbitrul intilnirii a fost o femeie, Sara pe numele ei, in virsta de 23 de ani, frumusica foc. Elevii antrenorului Titi Dumitriu nu numai ca n-au protestat la nici o decizie, dar au evoluat exemplar, fiind, ce-i drept, permanent "biciuiti" de indemnurile tehnicianului din Drumul Gazarului. Si la scorul de 11-0, Dumitriu se comporta de parca italienii ar fi fost in avantaj. La finalul meciului, in jurul "printesei cu fluier" se constituise un adevarat meleu, toti jucatorii dorind sa dea mina cu frumoasa italianca. Romica Buia, singurul care a evoluat toate cele 90 de minute, s-a gindit chiar sa-i propuna un schimb de tricouri, dar a renuntat, pentru ca-l avea pe inventar. HORIA HASNAS Paul Gascoigne da autografe pe bancnotele de 10 lire sterline Paul Gascoigne, fotbalistul a carui cariera a cunoscut multe suisuri si coborisuri, evolueaza in prezent la echipa engleza Everton. Fostul star al Albionului este nerefacut dupa o operatie de hernie si s-a plictisit atit de tare incit si-a gasit o noua ocupatie. "Gazza", care nu a mai simtit mirosul gazonului din noiembrie anul trecut, a descoperit un nou local unde-si face veacul, pub-ul "English Rose" din Halewood, Liverpool. In acest loc, saptamina trecuta, in cinci dupa-amieze consecutive, Paul s-a iscalit pe propriile bancnote de 10 lire sterline. Si, din gluma in gluma, mijlocasul a prapadit peste 90 de "bancute", adica in jur de 1.000 de lire (1.700 de dolari), spre bucuria fanilor din "Goodison Park", care s-au ales cu aceste autografe inedite. MARGARIT BANUTA Chelnerita la restaurantul hotelului "Globus", din Forli, O romanca l-a lasat flamind pe Codrea Aflat in cantonament cu noua sa echipa, Genoa 1893, tinarul fotbalist roman Paul Codrea a pierdut, vineri dimineata, micul dejun din cauza unei compatrioate. Profitind de faptul ca tehnicianul Bruno Bolchi l-a invoit de la antrenamentul care urma sa se desfasoare in acea dimineata, Codrea a dormit ceva mai mult, ajungind la restaurantul hotelului "Globus", din Forli, unde este cazata echipa genoveza, la ora 10.15, dar a constatat cu uimire ca usa este inchisa. Ex-pitesteanul a chemat-o pe una dintre chelnerite si a incercat sa o induplece sa-i deschida usa. Motivind ca masa de dimineata se poate lua doar pina la ora 10.00, fata l-a lasat pe jucator flamind. La masa de prinz, Codrea a avut surpriza sa constate ca respectiva chelnerita este o romanca, Laura Marcela Pop, originara din Sebes. In virsta de 23 de ani, Laura a emigrat in "Cizma" acum trei ani, dobindind intre timp si cetatenia italiana. "Daca as fi stiut ca este roman de-al meu, nu l-as fi lasat sa flaminzeasca", a recunoscut, in fata ziaristilor de la "Il Secolo XIX", tinara chelnerita. Pentru a se revansa, ea s-a oferit ca traducatoare, ajutindu-l pe Codrea sa dea un interviu ziarului citat. SILVIU TANASE A DAT DOMNU'! Raducioiu sparge gheata Fotbalistul roman Florin Raducioiu a marcat, simbata, primul lui gol de cind s-a transferat in tara campioanei mondiale si europene, la AS Monaco. In meciul cu Metz, contind pentru etapa a 25-a, intilnire cistigata de actuala detinatoare a titlului in Hexagon cu 6-1 (3-1), ex-dinamovistul a inscris, in minutul 57, la doar cinci minute dupa ce il inlocuise pe Marco Simone, bunul sau prieten. In minutul 90, "Marele Blond" a avut posibilitatea sa duca scorul la 7-0, insa a irosit o ocazie monumentala. Celelalte puncte ale monegascilor au fost izbutite de Giuly (doua), Gallardo (doua - desemnat jucatorul partidei) si Nonda. La Metz, drumul spre gol l-a gasit Baticle, fost international francez. Intr-o alta partida din aceeasi runda, Nantes, lipsita de serviciile lui Viorel Moldovan (nerefacut dupa ce a suferit recent o ruptura fibrilara la coapsa stinga), a invins, acasa, formatia Paris Saint Germain, cu scorul de 1-0, golul fiind marcat de Monterrubio (min. 59). In urma acestei victorii, "canarii" au revenit pe prima pozitie a clasamentului, cu 43 de puncte, devansind echipele Olympique Lyon (41 de puncte) si Bordeaux (40 de puncte). DANIEL CONTESCU RENATA SI-A UITAT CRAVATA L-a prins cu rata-n gura Brazilianca Renata Carla Moura Alves a pozat goala, recent, la Rio de Janeiro, pentru o revista destinata barbatilor. Ea a devenit cunoscuta anul trecut, cind l-a acuzat pe Wanderley Luxemburgo, fostul selectioner al reprezentativei "cariocas", ca a dosit profituri importante din vinzarea unor jucatori. Alves, o fosta asociata in afaceri cu Luxemburgo, a spus despre acesta ca "a luat comisioane importante din transferurile unor fotbalisti la alte cluburi, pe vremea cind era la conducerea echipei nationale". Antrenorul - demis in luna septembrie a anului 2000 si care este investigat pentru evaziune fiscala - se afla in prim-planul unui scandal iscat in fotbalul brazilian, fiind implicat, se pare, in citeva tranzactii financiare suspecte si in sporirea influentei sponsorului "Nike" in rindul primei reprezentative.(M.B.) Francesco Totti, curtat si de homosexuali Mozart del Calcio Italienii il considera "pustiul rasfatat", "L'Equipe" l-a denumit "Mozart del Calcio", iar pentru presedintele Sensi e mai pretios decit Colosseumul. Numele lui este Francesco Totti, liderul "squadrei azzurr" si al echipei AS Roma. A facut uitat numarul 20 purtat de celebrul Paolo Rossi la Campionatul Mondial din 1982 si l-a lasat pe banca de rezerva a primei reprezentative pe copilul teribil al fotbalului italian, Alessandro Del Piero. In momentul de fata este o stea a sportului-rege in "Cizma" si reprezinta jucatorul de la care natiunea asteapta cel mai mult. Cel mai sexy fotbalist din Serie A In ciuda tineretii sale, Totti se poate considera un veteran al Seriei A, unde a debutat la 16 ani, in sezonul de campionat 1992-1993. Cel care l-a aruncat in focul primei ligi a fost Vujadin Boskov, selectionerul Iugoslaviei la EURO 2000. In atacul de atunci al Romei se gaseau Caniggia, Rizitelli, Carnevale si Muzzi, fotbalisti extraordinari ai acelor vremuri. Totti a inceput fotbalul la virsta de 12 ani. Ascensiunea sa a fost una extraordinara. Interesant este faptul ca la doar opt ani a facut parte din galeria Romei, incurajindu-si favoritii aproape la fiecare meci. "Nu credeam vreodata ca o sa joc in prima echipa. Mi-am dorit mult, insa n-am crezut ca o sa reusesc. A fost un vis care a devenit realitate", afirma Totti, alintat "Papusa" de apropiati si de suporteri. De altfel, frumusetea starului italian este recunoscuta. Primeste mii de scrisori si e-mailuri de la fete din intreaga lume. Si nu numai de la fete. La inceputul anului trecut, o asociatie de homosexuali din Italia l-a considerat cel mai sexy fotbalist care activeaza in Serie A. De asemenea, i se mai spune "Tottinho", ca raspuns la talentul jucatorilor brazilieni care au jucat sau care evolueaza si acum la formatia romana: Falcao, Cafu, Aldair, Marcos Assuncao si Zago. Juca fotbal la zece luni! Fiorella, mama lui, sustine ca, la zece luni, Francesco Totti juca fotbal pe plaja! El s-a nascut intr-un cartier al Romei unde cei mai multi erau fani ai lui Lazio, eterna rivala a actualei sale formatii. Tatal sau i-a inspirat pasiunea pentru gruparea "giallorossa" si l-a dus la stadion. De fapt, toata viata si-a dedicat-o unei singure echipe, AS Roma. Acum o luna, presedintele Sensi a ajuns la un acord cu jucatorul, care va juca la formatia romana pina in vara anului 2005 si va primi cinci milioane de dolari pentru fiecare an de contract. E considerat urmasul lui Giannini, pentru ca acesta a evoluat 17 sezoane numai la formatia romana. Totti are deocamdata opt, insa este singurul fotbalist care poate bate acest record. In 1996 a cistigat cu selectionata "Under 21" a Italiei titlul european, iar in sezonul 1997-1998 a fost declarat cel mai bun jucator din "Il Calcio". Acum este cel mai in forma fotbalist al romanilor, iar echipa lui se afla pe primul loc in Serie A. DANIEL NAZARE FC National i-a razbunat pe "ciinii rosii" Sase echipe romanesti de fotbal s-au calificat in sferturile de finala ale turneului de la Norcia, doar FC Arges fiind eliminata din faza grupelor. Tabloul "sferturilor", meciuri care vor avea loc astazi, se prezinta astfel: Rapid - FC National, Litex Loveci - Wit Georgia, Rocar - Steaua, "Poli" Timisoara - Universitatea Craiova. Semifinalele se vor disputa miercuri, iar ultimul act al turneului este programat vineri. In ultima runda din cadrul grupelor, in meciurile in care au fost angrenate echipe romanesti s-au inregistrat urmatoarele rezultate: Steaua - Wit Georgia 1-0, FC National - Polonia Varsovia 1-0, Universitatea Craiova - Metalurg Zaporoje 3-2, Rapid - "Poli" Timisoara 2-2, FC Arges - Litex Loveci 1-2, Rocar - Selectionata regiunii Umbria 14-0. (D.C.) Viitor de aur Ungaria are Miriuta a electrocutat liderul din Bundesliga Vasile Miriuta, fotbalistul roman care joaca pentru echipa nationala a Ungariei, a marcat in primul minut al partidei Energie Cottbus-Schalke 04, scor 4-1 (2-0). Mijlocasul de la Energie a executat impecabil o lovitura libera de la 20 de metri, lasindu-l fara replica pe portarul de la Schalke, echipa care a pierdut fotoliul de lider din Bundesliga. Miriuta a evoluat excelent pe toata durata meciului, fiind considerat cel mai bun om de pe teren. Reghecampf a jucat si el 90 de minute, pe postul de fundas dreapta, si a trimis balonul in transversala in minutul 58, la 2-1. Citeva minute mai tirziu, Reghe si-a trecut in cont cea mai mare ratare a partidei, cind a sutat, singur cu poarta goala, alaturi! Al treilea roman de la Energie, Sabin Ilie, a intrat in minutul 76, in locul lui Labak, autorul celui de-al patrulea gol al gazdelor Dorinel Munteanu a bifat numai ultimele 16 minute ale intilnirii VfL Wolfsburg-Bayern München (scor 1-3), insa nu s-a remarcat Adrian Mutu, atacantul echipei italiene Hellas Verona, a jucat doar in prima repriza a partidei pierdute, in deplasare, la Perugia, scor 0-1. "Briliantul" a primit un cartonas galben in minutul 44 si a fost inlocuit la pauza cu brazilianul Adailton. In cronica meciului, cotidianul "La Gazzetta dello Sport" scrie ca "Verona este o echipa in agonie, pentru care golul ramine, deocamdata, o himera" Alin Stoica, mijlocasul formatiei belgiene Anderlecht Bruxelles, a contribuit la victoria categorica, obtinuta in deplasare, la Charleroi, scor 4-0. Romanul a fost pastrat in teren toate cele 90 de minute. MARGARIT BANUTA DANIEL NAZARE Lacrimile lui Bubka Serghei Bubka, celebrul campion ucrainean la saritura cu prajina, si-a anuntat retragerea din activitatea competitionala. Supranumit "Tarul", Bubka, la cei 37 de ani ai sai, a decis sa participe ieri la ultimul concurs din cariera, locul ales fiind chiar orasul sau de suflet, Donetk. Atletul cu 35 de recorduri mondiale in palmares a recunoscut ca "am pus definitiv capat carierei mele dupa Jocurile Olimpice de la Sydney. Dar am tinut ca, oficial, retragerea sa aiba loc in fata publicului meu, la Donetk, unde ma stie toata lumea". La conferinta de presa, Bubka, in ciuda capacitatii de a-si controla foarte bine reactiile, s-a purtat ca un copil, fiind la un pas de a izbucni in plins. Serghei nu va sta insa departe de sport pentru ca este membru al Comitetului International Olimpic, membru al federatiei ucrainene de specialitate, fiind cooptat si in conducerea IAAF (Federatia Internationala de Atletism). MARGARIT BANUTA Leu avertizeaza "Pantera neagra" Francisc Vastag, antrenorul-coordonator al lotului reprezentativ de box, s-a opus vehement ca unul dintre colaboratorii lui sa fie Gheorghe Simion. Aceasta decizie a fost anuntata de fostul campion mondial in sedinta Biroului Federal al FR Box, desfasurata simbata. Feri a precizat ca "Gheorghe este un antrenor dificil" si ca de pregatirea celor mai valorosi pugilisti ai Romaniei, Dorel si Marian Simion, se vor ocupa antrenorii de la lot, si nu tatal acestora. Mihai Leu, presedintele federatiei, a incercat o solutie de compromis, propunind ca Mircea Simon sa continue lucrul cu fratii Simion. Neasteptat, Simon a refuzat oferta, spunind ca nu mai doreste sa se ocupe de cei doi pugilisti pe care i-a antrenat inainte de Jocurile Olimpice. Biroul Federal a confirmat si ajutoarele lui Vastag, acestia fiind Valentin Vrinceanu si Georgea Traian. Revenit din Tunisia, Relu Auras, fostul antrenor al lui Francisc Vastag, a fost desemnat sa conduca lotul de tineret. Unul dintre subiectele discutate simbata de conducatorii boxului romanesc s-a referit la masurile care trebuie luate in legatura cu incidentul petrecut in urma cu 10 zile la Hotelul Olimpia. Dorel Simion, supranumit "Pantera neagra", a fost acuzat ca a lovit o receptionera, scandalul stingindu-se numai dupa ce boxerul i-a cerut scuze femeii agresate. Biroul Federal a decis ca medaliatului cu bronz de la Sydney sa i se acorde un ultim avertisment, iar la prima abatere de acest gen sa fie exclus din lotul national. In prezent, fratii Simion se pregatesc, alaturi de tatal lor, in Germania, unde au ajuns pe banii federatiei, cu sprijinul lui Mihai Leu. LAURENTIU CIORNEI "The Bodyguard", cu Traian Ciharean in rolul principal "O sa vin in tara si multi imi vor cere iertare" Traian Ciharean este considerat unul dintre cei mai longevivi halterofili romani. In luna septembrie a anului trecut, Comitetul Olimpic Roman a luat decizia ca fostul campion mondial al categoriei 56 de kilograme sa fie suspendat pe viata. Hotarirea COR, vehement contestata de halterofil, a fost urmarea faptului ca Traian a fost descoperit pozitiv la un control antidoping efectuat cu citeva saptamini inainte de Jocurile Olimpice. De atunci, Ciharean continua sa lupte pentru a-si demonstra nevinovatia. La inceputul acestui an, Traian a declansat din Australia, unde a ramas dupa Olimpiada, un scandal de proportii. El a anuntat ca esantioanele de urina ale halterofililor din lotul reprezentativ, trimise la laboratorul antidoping, apartin, de fapt, antrenorului Nicu Vlad. Scandalul a fost repede aplanat de Dan Popper, secretarul general al COR, care a propus stingerea incidentului, invinovatindu-l pe halterofilul ramas la Antipozi. "In Romania e lasitate" Noua decizie a COR nu l-a lasat indiferent pe Ciharean. "Am ramas perplex cind am aflat cita lasitate exista in Romania. La inceput, multi au fost alaturi de mine, apoi, in afara de Adrian Mateias, toti mi-au intors spatele si m-au lasat sa latru in gol. Eu nu am dorit sa lovesc in nimeni. Am spus numai lucruri adevarate, care erau cunoscute de toti, inclusiv de Dan Popper", povesteste, cu naduf, halterofilul. Ciharean ne-a spus ca intentioneaza sa revina cit mai curind in Romania. Acum el asteapta, la Sydney, deznodamintul procesului pe care l-a intentat Federatiei Internationale de Haltere (IWF). "Saptamina viitoare o sa ma prezint la un nou termen de judecata. Cred ca voi cistiga. O sa vin in tara si multi imi vor cere iertare", anunta Traian. Proba pe care se bazeaza Ciharean este reprezentata de un nou test antidoping pe care l-a efectuat la citeva zile dupa Olimpiada. "Testul a iesit negativ. Toata treaba, facuta la un laborator din Sydney (n.r. - recunoscut de Comitetul International Olimpic), a fost filmata pe caseta video de procuratura din Australia". Despagubire de un milion de dolari In cazul in care Ciharean va cistiga procesul, el intentioneaza sa ceara federatiei internationale o despagubire impresionanta, o suma care va depasi un milion de dolari. "Pe linga bani, voi cere sa mi se faca dreptate si in tara. Nu ma simt deloc batrin, asa cum au apreciat multi (n.r. - Ciharean are 32 de ani) si cred ca mai am multe lucruri de spus in haltere". Pina sa faca din nou pasul spre marea performanta, Ciharean se antreneaza intr-o sala de fitness din Sydney. "A fost o sala de haltere, mai are doua podiumuri si acolo sint si niste haltere pe masura mea. Trag si eu de ele cind sint mai liber, fiindca la sala sint angajat ca instructor de fitness. Cistig, in medie, cam 1200 de dolari australieni lunar, ceea ce inseamna 50 de milioane de lei. Seara, cind la Bucuresti este dimineata, ma duc intr-un bar si fac pe bodyguardul. Mai cistig si de acolo ceva. Aici trebuie sa faci orice pentru bani. Mi-am luat o masina, dar conduc doar de citeva saptamini pentru ca aici se circula pe invers, cu prioritate de stinga. La inceput mi-a fost tare frica, dar m-am obisnuit repede. Acum, cind ma uit la televizor si vad cite un film american, cred ca aia sint pe invers. Sa vezi belea cind o sa vin acasa!". Poveste de dragoste la Antipozi Din momentul in care s-a decis sa ramina la Antipozi, Traian Ciharean a avut alaturi o familie de romani stabilita de citeva decenii in Tara Cangurilor. "La inceput m-au privit cu compasiune. Cu timpul, si-au dat seama ca totul a fost fals si mi-au dat dreptate. Si ceilalti, oamenii de la sala de fitness sau cei de pe la bar, ma sustin. Stiu ca am spus adevarul cind am afirmat ca nu m-am dopat", povesteste Ciharean. In familia care-l ajuta, Traian a descoperit-o pe actuala sa partenera de viata. Povestea de dragoste a cunoscutului halterofil se consuma intr-o discretie aproape totala, putini dintre prieteni vazindu-i impreuna. "Nu vreau sa vorbesc despre acest lucru. Este o fata draguta, care sta acasa si ma asteapta pina imi termin serviciul. Inca nu mi-am pus pirostriile. N-am facut o ceremonie la biserica si nici n-am fost la primarie, dar asta conteaza mai putin. Am vrut sa fac acest pas, mai ales in primele momente, cind ma gindeam ca imi trebuie ceva acte ca sa pot ramine aici". LAURENTIU CIORNEI Hagi, la kilometrul 36 Gheorghe Hagi traieste, probabil, ultimele sale zile ca fotbalist. Se pare ca, de aceasta data, "Regele" nu mai poate fi induplecat sa nu-si agate ghetele in cui. Jucatorul Galatei implineste azi 36 de ani, o virsta la care cei mai multi fotbalisti isi povestesc amintirile la gura sobei. Simbata, in partida Erzurumspor - Galatasaray (scor 1-2), intilnire contind pentru runda a 19-a din Turcia, Hagi a evoluat doar 60 de minute, iesind usor accidentat, dupa care a condus echipa de pe banca de rezerve, alaturi de Mircea Lucescu. "Galatasaray ii poate face cel mai frumos cadou lui Hagi, organizindu-i un meci de retragere. Merita cu prisosinta, pentru anii dedicati Galatei. Gica e hotarit sa se retraga si sa-si ia un an de pauza. Nu stiu cum vom petrece luni (n.r.- azi), de ziua lui, pentru ca miercuri avem meci in Cupa Turciei, cu Fener", ne-a declarat "Il Luce". Marilena, sotia jucatorului, ne-a relatat cum va decurge ziua de 5 februarie 2001 pentru Hagi: "I-am pregatit un cadou-surpriza, insa nu pot sa spun despre ce e vorba. Nu e valoros, nu costa milioane de dolari, dar sper sa fie pe sufletul lui. Gica va merge dimineata la antrenament. Dupa ce termina sedinta de pregatire, vine acasa, unde il asteapta copiii (n.r.- Iannis si Chira), gata sa-i cinte «La multi ani!» si sa sufle, impreuna cu el, in tortul cu 36 de luminari. Seara, Gica o sa dea o masa coechipierilor sai. O sa fie frumos. E foarte fericit si nu crede ca-si putea dori mai mult in cariera de fotbalist decit ceea ce a realizat pina acum. In plus, Gica e sanatos si are copiii frumosi. Iannis se mai duce cu el la antrenamentele Galatei. Prin casa are o gramada de mingi. Mi-a spart doar citeva pahare pina acum, nimic mai mult". Despre viitorul celui mai bun fotbalist roman din toate timpurile, Marilena ne-a spus: "E decis sa se retraga in aprilie. O sa vina sa se odihneasca in tara. Iubeste mult Romania, nu suporta sa stea departe de tara prea mult timp. Vrea sa-si revada prietenii, sa se plimbe, sa uite, intr-un fel, de fotbal". DANIEL CONTESCU Fata care a invins drogurile Jennifer Capriati - la Hollywood Jennifer Capriati s-a nascut la New York, pe 29 martie 1976, in familia emigrantului italian Stefano Capriati. Copilaria ei a fost repede curmata de ascensiunea in tenisul mondial profesionist. La 14 ani era deja un star in urcare si semna un contract de publicitate pentru suma, record la acea vreme, de 5 milioane de dolari. De-a lungul carierei, Jennifer a spart numeroase bariere ale performantei. La sfirsitul anului 1990, Capriati a reusit sa patrunda in "top-ten"-ul WTA, devenind cea mai tinara jucatoare situata pe o pozitie atit de inalta in aceasta ierahie. Peste citeva luni, ea a ajuns in semifinalele turneului de la Wimbledon, fiind atunci, de asemenea, o performanta nemaiintilnita la virsta respectiva. In toamna lui '91, Jennifer a dat peste cap toate calculele specialistilor. Americanca a invins-o pe cea mai titrata jucatoare a momentului, Martina Navratilova, si a urcat pe pozitia a sasea in clasamentul mondial. La doar 16 ani, "copilul teribil al tenisului", asa cum au numit-o cronicarii sportivi americani, se incununa cu laurii olimpici, la Barcelona, dupa o finala in care a depasit o alta celebritate, pe nemtoaica Steffi Graf. Tiribomba pierzaniei In anul 1993, americanca a intrat intr-o perioada care, probabil, va ramine cea mai neagra din viata ei. Furturi, arestari, consum de droguri, intreruperea studiilor, divortul parintilor sai, Stefano si Denise, toate acestea reprezentind crimpeie despre care Capriati nu-si aminteste cu placere. Tiribomba pierzaniei s-a pus in miscare in decembrie 1993. Politia a arestat-o pentru sustragerea, dintr-un magazin, a unui inel, bijuterie care valora 150 de dolari. Fiind minora, Jennifer si-a ispasit pedeapsa, timp de citeva luni, intr-un centru de reeducare (scoala de corectie). Dupa ce s-a intors acasa, si-a reluat studiile, insa in mai 1994 a fost retinuta din nou pentru detinere ilegala de marijuana. Peste un an, parintii ei au hotarit sa divorteze, moment care i-a marcat profund existenta. In noiembrie 1995, jucatoarea a incercat sa se adune si sa-si gaseasca drumul drept in viata. Cautarile ei nu s-au sfirsit aici. A continuat sa fie dependenta de droguri si sa participe la putine turnee, nereusind sa se impuna in fata fileului. Inteleptul Solomon Revirimentul lui Capriati s-a produs la inceputul anului 1999, cind l-a intilnit pe antrenorul Harold Solomon, fost mare jucator al deceniului opt. De altfel, americanul de origine evreiasca s-a numarat printre primii 10 jucatori ai lumii in perioada 1975-1977. Acesta a reusit sa o readuca pe linia de plutire. Antrenamentele istovitoare si-au gasit utilitatea atunci cind eleva sa a ajuns in optimile de finala la Roland Garros. Capriati s-a dovedit a fi tenace si a reusit in anul 2000 sa joace in semifinale la Australian Open, revenind intre primele 15 jucatoare ale lumii. Peste numai doua luni, Solomon a renuntat la colaborarea cu Jennifer, suparat pentru faptul ca "a aratat mai mult interes fata de iubitul ei, decit pentru tenis". Se pare ca stilul ei de joc a avut de suferit dupa aceea, dar important ramine ca s-a desprins complet de trecutul dubios si ca a inteles ca tenisul reprezinta, cu adevarat, chemarea ei pe pamint. La Melbourne, acum o saptamina, a cistigat primul concurs de Grand Slam din cariera. Finala cu Martina Hingis, numarul unu in clasamentul WTA, a incheiat-o victorioasa, in numai 75 de minute, cu scorul de 6-4, 6-3. Inainte de debutul competitiei de la Antipozi, era desemnata al 12-lea cap de serie. De cind tenisul a intrat in era "Open", nici o jucatoare aflata pe aceasta pozitie sau pe una inferioara nu a reusit sa-si adjudece un astfel de titlu. Asaltata de scenaristi Asa cum se intimpla adesea in showbiz-ul american, o viata atit de "plina" ca a lui Jennifer Capriati nu putea sa fie ratata de scenaristii renumiti de la Hollywood. Un "story" care are drept subiect traseul sinusoidal al jucatoarei este pe cale sa fie transpus pe pelicula. Jennifer este asaltata cu propuneri din partea mai multor giganti ai industriei cinematografice, declarindu-se de acord cu ideea. MARGARIT BANUTA DANIEL NAZARE "Gheata de argint" a campionatului Robert Nita are brevet de scafandru Inaintea ultimei etape a turului, Robert Nita, care pina atunci facuse senzatie la Foresta Suceava, a suferit o accidentare destul de serioasa: entorsa de glezna cu smulgere de ligamente. Cu toate ca nu era pe deplin refacut, a strins din dinti si a participat la cantonamentul de la Forban al Stelei, sperind ca el, al doilea marcator al campionatului, va putea sa reintre in gratiile formatiei "ros-albastre", echipa de care este legat inca de la virsta de 10 ani. Victor Piturca i-a dat de inteles insa ca in Ghencea nu e nevoie de el, sfatuindu-l "parinteste" sa mearga in alta parte, pentru ca trebuie sa joace. Robert, care de o saptamina face zi de zi naveta la Cimpina, fiind in tratament la terapeutul Decebal Mehedinti, isi doreste fie un contract afara, fie sa joace la o echipa cit mai aproape de Bucuresti. Cu o conditie: sa nu mai fie legat de Steaua. "Nu mai am 18 ani sa-mi iau rucsacul si sa plec in circuit" Robert, de ce nu vrei sa te mai intorci la Suceava? Sa spun textul pentru presa sau sa vorbesc liber? Ai deplina libertate. Nu pot sa nu iau in calcul faptul ca Suceava este cam departe de Bucuresti si, in conditiile in care fetita mea, Lorena Ana-Maria, abia implineste 6 luni, as prefera sa fiu mai aproape de ea. Dar nu asta ar fi problema. M-am saturat sa fiu moneda de schimb, sa alerg dintr-un capat in altul al tarii. Am avut recent o discutie cu Eugen Hutu, i-am explicat ca pe mine nu ma deranjeaza sa joc la Foresta, dar numai cu un contract definitiv. Nu cu titlu de imprumut. La ora actuala imprumutul nu ma mai intereseaza. Nici macar la Milan. De unde aversiunea asta, nu e mai important totusi sa joci? Bineinteles ca e esential sa joci, dar eu nu mai am 18 ani, sa-mi iau rucsacul in spate si sa plec in circuit. Mi-ajunge. Dupa ce am terminat junioratul m-am plimbat suficient Pe unde ai fost? Peste tot. In 1996-1997, Emeric Ienei m-a luat la echipa mare si credeam ca am dat lovitura. Dupa care a inceput naveta. Am trecut pe la Aversa, pe la Electroaparataj, apoi la Corvinul Hunedoara. De acolo am ajuns la Cimentul Fieni, apoi la Otelul Galati. M-am intors la Steaua, dar pentru putin timp, pentru ca m-au trimis la Foresta. Acum zbor spre o destinatie necunoscuta. Tu ai fost permanent jucatorul Stelei? Nu. Doi ani am fost al Rapidului. Cind? De la 8 la 10 ani, acolo am inceput fotbalul. I-am avut antrenori pe Ioan Pop si Rica Raducanu. "Piturca putea sa mi-o spuna in fata" Si la Steaua cum ai ajuns? Prin legea Bosman (ride). Transfer liber. M-am mutat la Steaua, la grupa lui Lajos Satmareanu. Rapidul a uitat sa-mi calculeze grila. Esti, totusi, al doilea marcator al campionatului. De ce n-a vrut Piturca sa te tina? Te-ai certat vreodata cu el? Nu, niciodata. Acum, intr-un fel, il inteleg, are destule virfuri la echipa... Dar tu poti sa joci si mijlocas de banda... Da, dar se pare ca a uitat asta. Simt ca n-are nevoie de mine, dar barem sa mi-o spuna in fata si sa-mi dea drumul. La ora actuala ce oferte ai? Destule. Sint discutii cu Rapidul, cu Rocarul, cu Brasovul, cu Gloria Bistrita. Chiar si cu Foresta pentru ca domnul Hutu mi-a promis ca va incerca sa ma ia definitiv. Nu exista niste oferte si din strainatate? Ar fi ceva din Israel si din Turcia, dar sint venite pe adresa clubului, nu stiu foarte multe depre ele. Si parca ar mai fi ceva din Rusia. Tu unde ai prefera sa mergi? Normal ca prima optiune ar fi sa joc afara, in primul rind pentru bani. Dar daca va fi sa ramin in tara, as prefera o echipa din Bucuresti sau cit mai apropiata de Capitala. Si, oricum, doar cu contract definitiv. "M-am scufundat la o adincime de sase metri" Nu ti-ar fi frica sa mergi in Israel, cu situatia de acolo? Nu, ca bombele ar fi mai departe de mine. Oricum, am viteza de reactie buna. Pot sa ma feresc. Bine, dar ce-ai face cu pescuitul in Israel? Cum o sa-ti mai dezvolti aceasta pasiune? Asta e, intr-adevar, o problema. Dar ma reprofilez pe pescuit marin. Te pricepi? Cum sa nu! Stiu sa pescuiesc si la suprafata, si la adincime. Nu numai ca stiu sa inot, dar sint si scafandru brevetat. Am facut cursuri la Eforie Nord, acum doi ani. Mi-au dat brevet de absolvire. Si ai ajuns macar la o adincime de trei metri? Mai mult, pina la sase metri. Curs specializat, cu butelie, cu masca, ceas care iti indica temperatura si presiunea apei. Aveam si un cutit, la picior, sa ma apar de rechini si de submarine. A fost distractiv... Hai sa revenim la fotbal. Cum te-a pacalit Foresta cu clauza aceea potrivit careia trebuie sa restitui toti banii primiti de la ei daca vei evolua la alta echipa? Nu m-a pacalit deloc, stiam de ea. Dar m-am bazat pe faptul ca, in cazul in care eram rechemat de Steaua, clauza nu mai opera. Si ce ar trebui sa returnezi, primele, contractul? Tot. Si banii pe medicamente, cazare, transport si masa. Dar am si eu o nelamurire. Banii pe masa trebuie sa-i returnez la McDonald's sau la celelalte restaurante unde mincam. Ca eu pe la cantina nu prea dadeam, nu-mi placea mincarea de-acolo Dar decontai mesele de la restaurant? Sa fim seriosi! "La Rapid as pleca si pe jos" Relatia ta mai incordata cu antrenorul Marin Barbu a contat cind te-ai hotarit sa pleci de la Foresta? Cred ca e cazul unor clarificari. Au existat, ce-i drept, niste divergente, dar relatia mea cu Barbu a fost buna. E antrenorul sub comanda caruia am marcat noua goluri. La Foresta am avut cel mai bun randament de cind joc in Divizia A. E un tip mai impulsiv, spune multe la nervi, dar are mare parte din merit pentru sezonul reusit de mine. La Foresta m-am simtit bine, m-am inteles cu toata lumea, colegi, conducatori, suporteri. Spuneai ca au existat oferte de la Rapid si de la Rocar. Ai pleca la Rapid? Si pe jos. Cum sa nu merg acolo? Dar nu stiu daca voi ajunge, se pare ca Steaua a cerut un pret cam mare. Normal, doar esti unul dintre golgeterii campionatului... Si asta fara nici un gol din 11 metri. Si la ce-mi foloseste? Amanuntul asta e neinteresant pentru anumite persoane. Te deranjeaza modul in care te trateaza Steaua? Nu pot sa spun ca sint cel mai fericit om din lume, dar, in fine, e alegerea lor, nu pot decit s-o respect. Probabil nu sint bun de Steaua, dar atunci sa-mi dea drumul. Cu greutatea cum stai, n-ai inceput sa pui pe tine? Nu, ca fac zilnic forta, ma duc la piscina, fac masaj. Si, mai mult, cind stau, eu slabesc. Ma ingras doar in cantonamente. Interviu realizat de HORIA HASNAS 