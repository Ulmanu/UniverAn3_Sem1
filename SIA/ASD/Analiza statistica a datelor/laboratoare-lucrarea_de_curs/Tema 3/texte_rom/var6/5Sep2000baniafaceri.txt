 La marginea Bucurestiului, o afacere de-i merg fulgii Cea mai mare crescatorie de pauni din Europa Ferma numara 1.400 de pauni; Perechea costa 300-400 de dolari, iar un ou poate ajunge la 50 de dolari In 1990, Gheorghe Nistor a primit cadou de la niste prieteni din Italia o pereche de pauni. "De la cei doi pauni a pornit o adevarata aventura", marturiseste proprietarul, fost sportiv de performanta, maestru in artele martiale, practicant al jiu-jitsu, detinator al centurii negre cu cinci dani. Crescatoria sa de pauni din Voluntari, de la marginea Bucurestiului, numara astazi 800 de exemplare mature si peste 600 de pui. Paunii s-au dovedit in timp a fi o afacere rentabila, desi proprietarul imensei familii de pasari spune ca initial nu s-a gindit sa cistige de pe urma lor. Paunii lui Nistor au ajuns si in curtile VIP-urilor Aflind ca nu are concurenta in Romania, Gheorghe Nistor a inceput sa "colectioneze" cit mai multi pauni. "Am cumparat aproape toti paunii din tara, apoi am cautat in Bulgaria, Iugoslavia, Republica Moldova si Rusia", spune el. Efortul a dat roade pentru ca, paunii, pe linga faptul ca sint niste pasari extraordinar de frumoase si decorative, se vind foarte bine. Pretul unei perechi de pui este cuprins intre 300 si 400 de dolari, iar o pereche de exemplare mature dintr-o specie deosebita poate costa chiar 1.000 de dolari. Cereri sint destule, iar, de aproximativ un an, oferta de pauni a lui Gheorghe Nistor poate fi gasita si pe Internet. "Acum am primit o comanda din Austria pentru 100 de perechi de pauni si una din Germania pentru 40 de perechi", spune fermierul. Nici preturile cu care se vind ouale de paun nu sint "de colea". Un ou poate avea un pret cuprins intre 25 si 50 de dolari. Aceasta afacere asigura, pe linga profitul obtinut de la o firma de paza si alta de exploatare a unor bazine piscicole, sursa de existenta a familiei lui Gheorghe Nistor, care are sapte copii. "In 1996, am vrut sa fac cea mai mare rezervatie de pauni din lume (n.r.- acum, crescatoria lui Nistor este cea mai mare din Europa), sa ma asociez cu Romsilva si sa aduc in rezervatie cerbi, lebede, si, eventual, sa infiintez si o tabara de copii. Din pacate nu am primit aprobare", spune crescatorul. Ancorat intr-o afacere bine pusa pe picioare si fara sa-l doara capul de concurenta, Gheorghe Nistor spune ca regreta ca nu sint mai multi crescatori de pauni in Romania. In opinia sa, oamenii se feresc sa creasca asemenea pasari deoarece sint destul de pretentioase si necesita mari cheltuieli cu hrana si medicamentatia. "Autoritatile ar trebui sa elaboreze o lege pentru a ajuta crescatorii de astfel de pasari, care sa-i stimuleze si sa le ofere facilitati la procurarea hranei", este de parere fermierul. Desi are o multime de clienti, in principal pe Internet, Gheorghe Nistor marturiseste ca de multe ori a oferit drept cadou pauni unor VIP-uri de la noi. "Am daruit paunii unor personalitati ale vietii politice si sociale din Romania, care si-au dorit ca pe linga vilele lor sa aiba si astfel de pasari", ne spune fermierul, evitind insa sa ne dezvaluie vreun nume. Cu toate ca afacerea cu pauni este foarte banoasa, proprietarul lor marturiseste ca nu stie cu exactitate cit cheltuieste lunar sau care este cistigul, pentru ca, spune el, dincolo de bani exista o imensa pasiune pentru pasarile decorative. Crescatorul de pauni vrea si lebede, dar se teme de conationalii infometati La capitolul proiecte, Gheorghe Nistor spune ca are de gind sa dezvolte si o crescatorie de rate salbatice (Mandarine si Caroline) pe care urmeaza sa le achizitioneze din Ungaria si Germania. Pentru ca detine o balta la marginea Bucurestiului, crescatorul ar fi vrut sa o populeze si cu lebede, insa acestea sint foarte scumpe. In Ungaria, o pereche de lebede reproducatoare costa intre 1.000 si 1.500 de marci germane. Pretul mare nu este insa motivul pentru care Nistor ezita sa investeasca intr-o crescatorie de lebede. Adevarata problema este cea cu care vienezii au facut deja cunostinta acum citiva ani. "In materie de pasari sintem aproape primitivi. Prindem lebada, o mincam, prindem paunul si-i dam in cap", spune crescatorul. El este de parere ca pasarile decorative (pauni, porumbei, rate salbatice, lebede) ar putea avea un rol important in primenirea atmosferei din parcurile bucurestene, insa numai dupa ce primariile vor asigura o paza civilizata a acestor locuri de recreere. NICOLETA BURTAN Decimati la buzunar Pensionarii romani primesc de zece ori mai putini bani decit cei sloveni Potrivit unui studiu realizat de catre Biroul Central de Statistica al Ungariei (KSH), in colaborare cu institutiile centrale de statistica din Romania, Slovenia, Croatia, Slovacia, Cehia si Polonia, si publicat de cotidianul maghiar "Nepszabadsag", pensionarii din Slovenia primesc cei mai multi bani. Studiul releva faptul ca in vreme ce in Slovenia pensia medie este de aproximativ opt milioane de lei, in Romania aceasta se ridica la doar 800.000 de lei. Studiul releva ca in Ungaria pensia medie lunara este de aproape patru ori mai mare decit la noi, fiind de aproximativ 2,368 milioane lei. Acelasi studiu remarca faptul ca in topul celor mai sarace tari din Europa centrala si de est care doresc sa devina membre al Uniunii Europene, Romania este urmata de Slovacia si Ungaria. De asemenea, dintre tarile mentionate, tara noastra este situata la coada clasamentului in ceea ce priveste raportul intre salariul mediu si pensie. Totodata, cotidianul "Nepszabadsag" remarca faptul ca anul trecut in Romania inflatia a fost de peste 50%, in vreme ce in Ungaria ea a fost de numai 10%. ( O.Z. ) BNR are in vistierie aproape 3,1 miliarde de dolari Banca Nationala a Romaniei a anuntat ca la finalul lunii august avea rezerve de aproape 3,1 miliarde dolari, luind in considerare rezervele de valuta si de aur. Platile curente pe care le-a onorat BNR si vinzarile de dolari in piata, in valoare totala de 79,2 milioane dolari, n-au compensat intrarile de valuta, de 63,4 miliarde dolari. Astfel, rezerva internationala a scazut cu 15,8 milioane dolari, pina la nivelul de 2.158,2 milioane dolari. BNR a aratat ca totalul platilor in contul datoriei externe care au mai ramas de onorat in acest an, de 252 milioane dolari, reprezinta numai 11,67% din totalul rezervelor valutare. Romania pastreaza o rezerva de aur de 104,4 tone, care reprezinta peste un sfert din totalul rezervelor internationale si claseaza Romania pe locul 31 in clasamentul intocmit de FMI privind nivelul rezervelor in aur. Exprimata in dolari, cantitatea de aur din rezerva BNR totalizeaza 922,6 milioane dolari, in usoara scadere din cauza conjuncturii din piata internationala. (L .M. ) Din cauza numarului mic de spatii de cazare, Delta Dunarii a avut, in 1999, doar 15.000 de turisti In 1979, numarul vizitatorilor a fost de zece ori mai mare Dumitru Moinescu, presedintele Autoritatii Nationale pentru Turism (ANT), a declarat, la Tulcea, ca la ora actuala capacitatea de cazare a Deltei este redusa la numai 400-500 de locuri, din care 80% in reteaua pensiunilor agroturistice. Seful ANT a aratat insa ca de anul viitor structurile de cazare din Delta Dunarii isi pot mari capacitatea pina la minimum un milion de turisti. El a declarat ca la 1 iunie 2001 va fi reinclus in circuitul turistic hotelul "Lebada" - Crisan, incadrat in categoria trei stele. "Lebada" va avea 120 de locuri in 49 de camere duble, 11 apartamente, un restaurant de 200 de locuri, o sala de conferinte si o baza navala de agrement. De anul viitor va creste si numarul de case afiliate in reteaua pensiunilor agroturistice clasificate la categoria 1-3 margarete. Oficialul ANT a declarat ca, in comparatie cu 1979, cind in Delta s-a stabilit recordul absolut de turisti - 150.000 persoane, in 1999 numarul acestora a fost de numai 15.000. Conform statisticilor, numarul turistilor care au vizitat Delta Dunarii a scazut an de an dupa 1990: 21.000 de turisti in 1996 (din care 11.000 straini) si 17.000 turisti in 1997 (doar 5.000 straini). Dumitru Moinescu a subliniat ca promovarea Deltei are in vedere organizarea, in 2002, a Bursei Dunarene si demararea unui program de mediatizare a acestei zone turistice. ( O.Z. ) Banca Transilvania crediteaza excursiile Desi sezonul concediilor s-a incheiat, Banca Transilvania a anuntat ca ofera un nou tip de credit, destinat persoanelor fizice care nu dispun de bani pentru a pleca in excursii in tara sau in strainatate. Astfel, orice persoana fizica rezidenta poate primi de la Banca Transilvania un credit cu o valoare cuprinsa intre 500 si 1.500 de dolari, care acopera 70% din valoarea excursiei. Creditul este acordat pentru o perioada de un an, iar ratele si dobinzile aferente se esaloneaza in transe lunare egale si se platesc direct in conturile deschise de beneficiari la Banca Transilvania. ( O.Z. ) 