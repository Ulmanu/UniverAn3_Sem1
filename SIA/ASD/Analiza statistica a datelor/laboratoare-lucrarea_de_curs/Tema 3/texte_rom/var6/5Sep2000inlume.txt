 Concurenta in stil rusesc Bombe la buticuri Doua femei au fost ucise si alte patru persoane au fost ranite ieri de o explozie puternica intr-o piata din orasul Riazan, situat la 200 de kilometri sud-est de Moscova, informeaza agentiile internationale de presa, citind Ministerul pentru Situatii de Urgenta, care nu exclude nici ipoteza unui atentat sau a unei reglari de conturi intre bande mafiote. Deflagratia s-a produs dimineata, la ora locala 8.30, cind piata era destul de aglomerata, si nu departe de o scoala, exact cind copiii mergeau la ore. Mai multe surse locale afirma ca este vorba de o bomba care a fost pusa in jgheabul dintre doua buticuri. Cele doua femei care au murit sint vinzatoarele de la cele doua magazine. Alte doua femei sint in stare grava, doctorii afirmind, dupa ce le-au operat, ca acestea au "tot atitea sanse sa moara cite sa supravietuiasca". In timp ce Ministerul pentru Situatii de Urgenta emitea trei ipoteze pentru cauza deflagratiei, ministrul de interne, Vladimir Rusailo, a exclus posibilitatea unui act terorist, exprimindu-si parerea ca este vorba de un conflict intre comercianti rivali, si a anuntat ca au fost arestati cinci suspecti. El a evocat, ca argument, o disputa iscata duminica intre comunitatea caucaziana si cea afghana, care lucreaza in piata unde a avut loc tragedia. Cu toate acestea, autoritatile judiciare locale au deschis o ancheta pe baza articolului din Codul Penal rus care pedepseste actele de terorism. Ministrul Rusailo a amintit ca tot ieri a avut loc o explozie intr-un chiosc din Sankt Petersburg, fara a face insa victime. Deflagratia a fost produsa de o bomba artizanala de mica putere, avind o incarcatura echivalenta cu 50-100 de grame de TNT, care a provocat un incendiu in buticul respectiv. Rusailo a explicat ca a fost doar un "act de huliganism". Presa rusa aminteste ca in august si septembrie 1999, la Moscova, Buinaksk si Volgodonsk au avut loc cinci atentate care au provocat moartea a 293 de persoane. Explozia de la Riazan survine la mai putin de o luna de la un atentat care a avut loc in piata Puskin din Moscova si care s-a soldat 12 morti si sute de raniti. ISABELLA ALEXANDRESCU Putin refuza sa dea japonezilor Kurilele inapoi Presedintele rus Vladimir Putin a declarat ieri, la Tokyo, ca se opune cererii Japoniei de retrocedare a Kurilelor de Sud, refuz ce va amina semnarea unui acord de pace intre cele doua tari, relateaza France Presse. Asa cum era de prevazut, diferendumul teritorial al Kurilelor, care "otraveste" relatiile bilaterale de 55 de ani, a dominat prima intilnire dintre presedintele rus Vladimir Putin si premierul nipon Yoshiro Mori. Punind cartile pe masa, Mori a propus ca frontiera tarii sale sa fie extinsa pentru a include si patru insule din arhipelagul Kurile, situate la nord de Japonia si in vecinatatea Extremului Orient rus, insule anexate de Uniunea Sovietica la sfirsitul celui de-al doilea razboi mondial. Putin a respins vehement aceasta cerere, declarind ca "este o idee curajoasa si bine studiata, dar nu corespunde exact cu cea a Rusiei". Cei doi lideri au convenit sa continue negocierile pe baza acordurilor existente. Acest diferend se refera la o suprafata de 5.000 de metri, blocheaza semnarea, din 1945, a tratatului de pace, chiar daca cele doua tari au stabilit relatii diplomatice in 1946. Cedate de Rusia in 1875 Japoniei, Kurilele sint bogate in peste si prezinta un interes strategic deosebit, in principal pentru Rusia, careia ii permite accesul la Pacific. Este vorba despre insulele Kunasir, Iturup, Sikotan si Habomai, populate in prezent de circa 16.000 de persoane. Presa rusa considera ca, respingind cererea Japoniei, presedintele rus a aminat rezolvarea acestei probleme spinoase, cel putin pe perioada mandatului sau. "Problema este aparent inchisa nu numai pe perioada vizitei lui Vladimir Putin in Japonia, ci pentru tot mandatul sau prezidential", afirma cotidianul "Segodnia", care sustine ca "presedintele nu a vrut sa tradeze politica de mare putere pe care o promoveaza". CAMELIA MUNTEAN Canibalii s-au incaltat cu pielea cadavrului mincat Sase persoane din Tanzania au fost arestate, fiind banuite ca au dezgropat cadavre, le-au mincat carnea, iar din piele si-au facut pantofi, relateaza tabloidul britanic "The Sun". Suspectii, barbati cu virste cuprinse intre 25 si 70 de ani, au fost descoperiti avind asupra lor halci de carne umana, patru piei, patru cranii si doua perechi de incaltari din piele de om, "articole" pe care le tineau intr-o casa din portul Dar es Salaam. Potrivit unor surse ale politiei, canibalii transasera cadavrele si pusesera o parte din carne la uscat pentru a-si face provizii. Localnicii au devenit banuitori in urma cu o luna, cind cadavrele rudelor lor au inceput sa dispara din morminte. Pentru ca in regiune exista credinta ca pielea umana protejeaza caminul de demoni, majoritatea au crezut ca au de-a face cu practicantii unui ritual. Chemata sa rezolve cazul, politia a descoperit ca batrinul Ajibu Lioko, in virsta de 70 de ani, era principalul furnizor de carne umana pentru ceilalti cinci barbati. Cel mai tinar dintre ei, Daimu Omar, in virsta de 25 de ani, a fost arestat in timp ce transporta cadavrul unui copil care murise si fusese ingropat la mijlocul saptaminii trecute. ( L.C. ) Pentru prima oara in ultimii 30 de ani, Marea Britanie relaxeaza legislatia privind imigratia Anual, 100.000 de cetateni straini se vor putea stabili pe teritoriul britanic Legislatia britanica din domeniul imigratiei va fi relaxata pentru intiia oara in ultimii 30 de ani, astfel incit sa permita stabilirea in Marea Britanie a aproximativ 100.000 de cetateni straini anual, scrie "The Daily Telegraph", citind surse ale guvernului de la Londra. Executivul britanic a luat decizia de a inlesni accesul imigrantilor ca urmare a unei crizei acute de mina de lucru specializata intr-o multime de domenii, de la industria inalt tehnologica pina la servicii. Marea Britanie va relua, in mare masura, politica promovata inainte de 1971, cind orice persoana straina putea solicita cetatenie pe motive economice. De aceasta data insa nu se vor admite imigranti necalificati sau cu calificari "slabe", procesul de selectie facindu-se in baza punctajului obtinut in urma satisfacerii unor criterii ca virsta, educatie, limbi straine cunoscute si legaturi familiale, dupa un sistem care functioneaza deja in Statele Unite, Canada si Australia. Sansele cele mai mari le vor avea persoanele care au gasit deja un loc de munca in Marea Britanie sau care cauta aici o slujba (pe care este calificat sa o presteze) care poate contribui la cresterea economica a tarii. CONSTANTIN VLAD Flash Castrat de ciine Un barbat din localitatea britanica Wolverhampton a fost internat in stare grava la spital dupa ce un ciine din rasa pitbull l-a muscat de organele genitale, relateaza publicatia britanica "Daily Record". Tinarul, in virsta de 26 de ani, se juca cu ciinele in casa unor prieteni cind animalul si-a infipt pur si simplu coltii in penisul si testiculele sale. Un politist din Wolverhampton, care a ajutat victima sa ajunga la spital, a marturisit ca a fost oripilat de modul in care aratau ranile si ca a crezut initial ca au fost facute cu un cutit cu lama zimtata. Dupa ce tinarul a fost supus de urgenta mai multor interventii chirurgicale, medicii spitalului din localitate au reusit sa stabilizeze starea pacientului. Spre disperarea stapinilor sai, animalul a fost impuscat de politisti deoarece reprezenta un real pericol pentru cei din jur. ( L.C. ) Seism in California: 20 de raniti Puternicul seism, care a zguduit in noaptea de simbata spre duminica nordul statului american California, a provocat ranirea a cel putin 20 de persoane, dintre care una grav: este vorba de un baietel de cinci ani, peste care au cazut niste caramizi desprinse din zidul casei. Seismul a produs si importante pagube materiale, cifrate, potrivit primelor estimari, la 5 pina la 15 milioane de dolari, transmite AFP. 10.000 de locuinte erau ieri lipsite de curent electric. Epicentrul cutremurului, de magnitudine 5,2 pe scara Richter, a fost situat in vaile Sonoma si Napa, fiind resimtit si in Silicon Valley, inima industriei americane de microelectronica. ( I.A. ) Minca pensia parintilor putreziti in dormitor Un barbat fara ocupatie din Galveston, statul american Texas, a fost arestat dupa ce politia a descoperit ca acesta traise in casa alaturi de cadavrele parintilor sai cel putin doua luni, relateaza Associated Press. David Sidney Hisey, in virsta de 51 de ani, a fost arestat dupa ce politistii au descoperit cu groaza in dormitor cadavrele celor doi batrini, aflate intr-o stare avansata de descompunere. Politia banuieste ca David Hisey a pastrat corpurile parintilor sai pentru a incasa pensia lor lunara, de 3.000 de dolari, si pentru a primi pe gratis mincare de la o fundatie care livreaza alimente la domiciliu pentru persoane inabilitate fizic. Hisey lipise cu banda adeziva usa dormitorului si folosise spray de gindaci pentru a ascunde mirosul pestilential si pentru a omori viermii care invadasera cadavrele. ( L.C. ) Desi pretinde ca ar fi tatal biologic, Michael Jackson are un baiat suspect de blond Cu ciuful blond si ochii albastri, pustiul lui Michael Jackson, Prince Michael Junior, face, la cei trei anisori, nota discordanta in familia megastarului. Prince impreuna cu surioara sa, Paris Michael Katherine, au fost surpinsi "scotind capul din cutie" in timp ce se indreptau spre cabinetul doctorului personal al lui Jacko, din Los Angeles. Michael Jackson (42 de ani) neaga in continuare zvonurile potrivit carora nu ar fi tatal biologic al celor doi copii. Starul o tine mortis ca Prince si Paris nu sint rezultatul inseminarii artificiale, ci al relatiei cu asistenta medicala Debbie Rowe. Greu de crezut, vazind cit de departe si cit de blonda a sarit aschiuta. Intre timp, Michael a divortat de Debbie dupa un mariaj care a durat trei ani si care s-a lasat cu 5 milioane $ intrati in contul asistentei. Nu-i bai. Pe teava sau nu, Michael are programati inca opt copii! Asa zice el. RADU MEIROSU 