 Dupa ce, in 1993, a inselat 328.000 de "fraieri" si a fugit din tara, Patronul jocului piramidal "Gerald", arestat la Miami El a fost trimis in judecata in 1994, alaturi de Nicolae Craciun, Elena Petcu si Sorin Isac Corneliu Gerald Gorduna, unul dintre cei mai mari escroci romani, a fost identificat si prins la Miami, in SUA. Este fara indoiala un succes al Interpol-ului. Arestat in martie 1994 pentru megaescrocheria de tip "Caritas", numita "Jocul de intrajutorare Gerald", Gorduna a fost eliberat pe cautiune in toamna aceluiasi an. El s-a stabilit in California, la Los Angeles, incepind din 1996. In aprilie 1998, a fost dat in urmarire internationala. Gerald Gorduna se ascundea in SUA sub diverse identitati false, facind si acolo, ca si aici, ce stia mai bine: escrocherii si fraude de tot felul. Este surprinzator totusi ca faimosul escroc nu a fost retinut de catre politistii americani pentru fraude, ci pentru incalcarea legii emigrarii. Megaescrocheria "Gerald" a pagubit peste 300.000 de creduli In 1993, in paralel cu "Caritas"-ul lui Stoica de la Cluj, cu "Philadelphia" din Pitesti si "Procent"-ul din Constanta, la Focsani si Bucuresti crea o adevarata isterie a cistigurilor fabuloase si inzecite, peste noapte, megaescrocheria lui Corneliu Gerald Gorduna. Un an mai tirziu, Parchetul din Focsani trimitea in judecata un dosar de mii de pagini, legate in 64 de volume, ce ii avea ca invinuiti pe Corneliu Gerald Gorduna (intemeietorul jocului), pe Sorin Isac, pe Elena Petcu si Nicolae Craciun, toti trimisi in judecata pentru bancruta frauduloasa, fals, uz de fals si inselaciune. Din rechizitoriu reiesea ca Isac fugise din tara, in SUA, la New York, in 1994, cu peste 4,2 miliarde lei (la nivelul anului '94). Tot in 1994, fugise in Los Angeles, cu circa 300 milioane lei, Gorduna. Nicolae Craciun se facuse si el nevazut cu circa 1,5 miliarde lei, iar directoarea firmei, Elena Petcu, avea si ea de inapoiat circa 80 milioane lei. Un al cincilea pion al megaescrocheriei, juristul (fost ofiter de Securitate ) Ion Popescu, a aparut in atentia autoritatilor abia in 1998, dupa ce Curtea de Apel Galati il mandatase pe acesta sa gestioneze cele trei miliarde ramase in urma fugii celor patru "corifei" ai jocului de intrajutorare din Focsani. Inca din 1994, Popescu - despre care un procuror inspector din Focsani spunea ca "infractorul Ion Popescu a mirosit ca s-au adunat ceva gologani, vrea sa puna mina pe ei si s-o intinda" - cumparase, cu numai 100.000 de lei, partile sociale ale SC "Gerald Impex" SRL Focsani, de la Nicolae Craciun, care la rindul sau le preluase de la Sorin Isac, care le preluase de la Gerald Gorduna. Mult timp, dosarul "Gerald" a ramas "in coada de peste", plimbindu-se pe la diverse instante din tara. In cele din urma, a ajuns pe rolul Judecatoriei Sectorului 2, din Bucuresti. Probabil ca dupa aducerea in tara si judecarea lui Gorduna se va afla si cine au fost beneficiarii "VIP" ai escrocheriei, care nu au aparut in fata opiniei publice. Dupa cum nu au aparut nici cei de la Cluj, despre care s-a tot spus ca s-ar afla pe niste misterioase dischete. In legatura cu aceste dischete se pare ca stie foarte multe actualul sef al serviciului de informatii al MI, generalul Virgil Ardelean, poreclit "Vulpea". CHRISTIAN LEVANT Dupa protagonistii scandalului "Albumul de la Paris",un alt personaj controversat tulbura apele diplomatiei romanesti Costea de Filipine Consulul onorific al Romaniei la Manila, Lucio Tan, este, potrivit presei occidentale, cel mai corupt filipinez Despre Filipine nu se vorbeste prea mult la noi. Cel mai cunoscut subiect ramine cel legat de miile de perechi de pantofi ale Imeldei Marcos, sotia fostului dictator al Filipinelor. Romania si Filipine au stabilit relatii diplomatice la rang de ambasada in 1972. Insarcinatul cu afaceri ad interim al Romaniei la Manila este, din decembrie 1999, Cristian Mocanu. Putini stiu insa ca Romania are un consul general onorific la Manila, in persoana celui mai bogat om din Filipine, si unul dintre cei mai bogati din Asia de sud-est: Lucio Tan. Tricolorul si "sogunul" "Consulii onorifici, de obicei si de dorit, sint personalitati care se bucura de mare prestigiu in tara unde sint numiti. Un consul onorific trebuie sa fie independent din punct de vedere economic si trebuie sa fie un mare prieten al Romaniei. De obicei, el are initiativa, isi manifesta dorinta sa faca ceva pentru Romania din punct de vedere economic si cultural, si este numit consul onorific", ne-a declarat Vasile Croicu, responsabil in relatii publice al MAE. Dupa "autopropunere", ambasada Romaniei cere aprobarea autoritatilor din tara respectiva, dupa care MAE roman emite un act, numit "patenta consulara", prin care se acorda demnitatea de consul onorific. "Nu ia nici un ban de la statul roman, ci, dimpotriva, face totul pe banii lui. El ramine numai cu onoarea de a fi consul. Numirea este pe viata si nu se transmite urmasilor", ne-a mai spus Vasile Croicu. La directia consulara din MAE, consilierul Alexandru Rus, dupa indelungi cautari prin dosare, nu a reusit decit sa ne spuna anul in care Lucio Tan a devenit consul general onorific: 1996. In rest, nu exista nici un raport, nici o informare cu privire la activitatea de "mare prieten al Romaniei" a domnului Lucio Tan. La directia spatiu din MAE, responsabilul cu Filipinele, Victor Donca, nu stia nici el mai multe. "In curtea casei are drapelul Romaniei, are sigiliul de consul onorific, dar, in rest, aceasta functie este ca si o decoratie", ne-a spus Victor Donca. Merite... onorifice Fostii ministri de externe din perioada numirii lui Tan, Adrian Severin si Teodor Melescanu, ne-au declarat ca nu-si amintesc nici ei de vreo actiune in sprijinul Romaniei a consulului onorific din Filipine. Insarcinatul cu afaceri de la Manila, Cristian Mocanu, a fost ceva mai explicit: "Domnul Lucio Tan este unul dintre cei mai bogati oameni de afaceri din Filipine. Este o personalitate respectata in lumea de afaceri si contribuie, in mod semnificativ, la promovarea intereselor Romaniei in Filipine. In prezent, se afla in curs de derulare un proiect de construire de linii aeriene pentru transportul curentului electric in Romania. Recent, domnul Tan a fost intr-o misiune economica la Bucuresti si urmeaza sa ia niste decizii. Pe linga acestea, Lucio Tan sprijina activitatea ambasadei. El ne-a ajutat cu o donatie de calculatoare si autoturisme. Nu-mi permit sa fac aprecieri cu privire la afacerile lui. Pe mine ma intereseaza ca imaginea dinsului de consul general onorific sa nu fie patata", ne-a spus Cristian Mocanu. Mentionam ca relatiile economice romano-filipineze inseamna 10 societati mixte (cu o investitie filipineza de 640.000 dolari), o linie de inalta tensiune, intre localitatile Leyte si Cebu, construita in Filipine de Romelectro, si o fabrica de ciment la Iligan, construita in colaborare de firma "Alsons" din Filipine si "Uzinexportimport" din Bucuresti. Am incercat, zile la rind, sa-l contactam pe insusi Lucio Tan, la numerele de telefon din listele MAE roman, dar niciodata n-am reusit sa trecem de secretarele sogunului. Ban cu ban fac imperiul Tan Consulul general onorific, Lucio Tan, supranumit "sogunul afacerilor" sau "tai-pan", este una dintre cele mai controversate figuri din Filipine. Conform cotidianului "Financial Times", Lucio Tan, care are o avere personala de 7 miliarde de dolari, este considerat drept cel mai corupt om de afaceri din Filipine. Partener de afaceri al celor doi dictatori care au adus tara in pragul dezastrului, Ferdinand Marcos si Joseph Estrada, "sogunul" Tan este acum in centrul unui ciclon juridic. Noua putere de la Manila, instalata la inceputul anului, a declansat ofensiva impotriva lui Tan, acuzat de o evaziune fiscala de peste 600 milioane de dolari. La 66 de ani, el este proprietar a peste 50 mari companii si detine, prin firme sub acoperire, majoritatea actiunilor la Banca Nationala si la PAL (Philipines Airlines). Nascut in China, emigrat de mic copil in Filipine, Lucio Tan a muncit ca hamal in port pentru a-si plati studiile. In 1950 a pus pe picioare o afacere cu fier vechi, apoi s-a angajat la o fabrica de tigari. In 1950 l-a cunoscut pe deputatul Ferdinand Marcos, iar in 1966, la un an de la instalarea acestuia in fruntea statului, a fondat compania "Fortune Tobacco". Datorita facilitatilor si scutirilor de taxe acordate de stat, compania a ajuns, in 1980, cel mai mare producator de tigari din Filipine. Tot in acea perioada, Tan a cumparat de la guvern banca "Allied", platind un pret derizoriu. In 1986, cind dictatorul Marcos a fost inlaturat, noul presedinte, Corazon Aquino, a incercat sa sechestreze citeva dintre companiile lui Tan pe motiv ca acestea ar fi fost furate de la stat. Incercarea n-a reusit, Tan s-a ridicat si mai mult, izbutind in 1990, sa achizitioneze compania nationala aeriana PAL. Tan a intrat si in gratiile guvernului militar al generalului Ramos, instalat in 1992. In 1998, Tan a finantat cu 40 milioane de dolari campania electorala a lui Joseph Estrada, ajutindu-l sa devina presedinte. Drept multumire, Tan a scapat basma-curata dintr-un proces de evaziune fiscala, in care era vorba despre o paguba a statului de peste 600 milioane dolari. Noul presedinte al Filipinelor, Gloria Macapagal-Arroyo, a cerut redeschiderea procesului lui Tan, pe care-l considera, alaturi de alti prieteni ai dictatorului Estrada, responsabil de criza economica a tarii. Cit despre "marea prietenie" cu romanii, invocata de autoritatile de la Bucuresti, probele lipsesc cu desavirsire. Dar "da bine" la imaginea sifonata a lui Tan un titlu diplomatic primit din partea unei tari europene. Cazul lui Tan nu este singular. In aceeasi categorie intra ambasadorul itinerant al Romaniei, Adrian Costea, implicat in recentele scandaluri politico-financiare, sau consulul onorific al Romaniei din Antalya, Kamuran Cortuk, presedintele Bayindir Holding, acuzat de legaturi cu mafia turca. Trei exemple care demonstreaza cit de incurcate sint caile diplomatiei romanesti cind e vorba sa fie racolati reprezentanti onorifici. SORIN CEHAN In urma unui proces de calomnie, Basescu trebuie sa primeasca 75 de milioane de lei de la Valerian Stan Primarul general al Capitalei, Traian Basescu, a anuntat ieri, in cadrul unei conferinte de presa, ca a cistigat procesul de calomnie pe care i l-a intentat lui Valerian Stan, fostul sef al Departamentului de Control al guvernului Ciorbea. Judecatoria Sectorului 1, care i-a dat cistig de cauza primarului general, l-a obligat pe Valerian Stan sa ii plateasca lui Traian Basescu despagubiri in valoare de 75 de milioane de lei si sa suporte si o amenda penala de un milion de lei. Stan il acuza pe Basescu, in toamna anului trecut, ca, pe vremea cind a fost ministru al transporturilor, si-a insusit, in scopuri personale, suma de un milion de dolari din fondurile PHARE. Primarul general sustine ca va dona unei case de copii cele 75 de milioane pe care le va primi, drept despagubiri, de la fostul sef al Corpului de Control al executivului. Vineri, la aflarea vestii ca a pierdut procesul cu primarul, in semn de protest, Valerian Stan si-a dat rupt buletinul de identitate si a inaintat Ministerului Justitiei o cerere prin care solicita renuntarea la cetatenia romana. El si-a motivat cererea prin faptul ca nu mai poate sa apartina unui stat "care trateaza cel putin neglijent si impotriva cetatenilor sai nu doar obligatiile internationale pe care si le-a asumat, dar si Constitutia si legile tarii". "Faptul ca, dupa proces, Valerian Stan a afirmat ca renunta la cetatenia romana arata ca nu este capabil sa-si sustina afirmatiile", a comentat, ieri, Basescu. Acesta a mai spus ca Valerian Stan ar putea avea "surpriza" sa i se mareasca sanctiunea, in cazul in care va face recurs la sentinta pronuntata de Judecatoria sectorului 1. MONA STOICA De la teleconferinta cu Adrian Nastase, in beciurile politiei Director arestat pentru luare de mita Directorul Directiei Regionale de Drumuri si Poduri Cluj, Vasile Sabau, si seful serviciul transporturi din cadrul societatii "Fimaro" SA Cluj, Petru Viorin Gorcea, au fost arestati vineri pentru infractiunea de luare de mita. Cei doi sint acuzati ca au primit diverse sume de bani si aparatura electronica pentru incheierea unor contracte comerciale de transport. Procurorii de la Parchetul Curtii de Apel Cluj sustin ca Vasile Sabau si Viorin Gorcea au primit in perioada 1999 2000 peste 20 de milioane de lei de la fostul director al societatii Ruttrans, Gabriel Vaida, pentru a facilita incheierea unor contracte fara licitatie in vederea inchirierii unor autovehicule la sume modice. Masinile urmau sa fie utilizate la transportul materialelor de constructii si antiderapante folosite la dezapezirea drumurilor. Doi s'un sfert in alerta La baza arestarilor de vineri a stat o informatie furnizata unitatii informative a Ministerului de Interne, fosta UM 0215, de capitanul Sorin Pintea, lucrator in cadrul Biroului de Combatere a Criminalitatii Economico-Financiare din cadrul Politiei Cluj-Napoca. In baza datelor informative obtinute, politistii clujeni au aflat ca Gabriel Catalin Vaida, fostul director al societatii Ruttrans, aflat in prezent in arestul IPJ Cluj, a dat diferite sume de bani si bunuri in vederea incheierii unor contracte de transport. Vaida a fost arestat de procurorii de la Parchetul Curtii de Apel Cluj, pe data de 12 decembrie 2000, sub acuzatia de fals in inscrisuri sub semnatura privata, abuz in serviciu, delapidare. Afaceri pe spatele statului Vasile Sabau a urmat la conducerea Directiei Regionale de Drumuri si Poduri Cluj dupa Liviu Aurel Ciupe, cercetat la rindul sau intr-un dosar privind incheierea unor contracte fictive de reparare a unor drumuri. In cursul anului 2000, Vasile Sabau, in calitate de director al Directiei Regionale de Drumuri si Poduri Cluj, a pretins si primit o camera video, marca Panasonic, in valoare de 11,5 milioane de lei de la Gabriel Vaida pentru incheierea unor contracte comerciale de transport si prelungirea celor vechi. Anchetatorii au mai stabilit ca, in perioada 1999 - 2000, Petru Viorin Gorcea, angajat al SC "Fimaro" SA din Cluj-Napoca, a pretins si primit, in mai multe rinduri, de la Vaida, 13 milioane de lei pentru a incheia in exclusivitate mai multe contracte de transport cu autovehicule de la Ruttrans. In 1 martie a.c., informatiile obtinute din primele verificari si cercetari au fost prezentate sefului Sectiei penale de la Parchetul de pe linga Curtea de Apel Cluj, procurorul Daniel Morar, care a devenit celebru prin arestarea judecatorului Viorel Burzo, fostul sef al Sectiei penale a Curtii de Apel Cluj. Patru echipe de politisti de la Biroul de Combatere a Criminalitatii Economico-Financiare din cadrul IPJ Cluj au efectuat perchezitii la domiciliul lui Petru Viorin Gorcea, din Cluj-Napoca, si a lui Vasile Sabau, in Satu-Mare. Politistii sustin ca acasa la Sabau a fost gasita o camera video cumparata din banii primiti de la Gabriel Vaida. Vineri, 3 martie, directorul Directiei de Drumuri si Poduri Cluj, Vasile Sabau, si seful serviciului transporturi din cadrul SC "Fimaro" Cluj, Petru Viorin Gorcea au fost audiati de procurorii Parchetului de pe linga Curtea de Apel Cluj care au emis pe numele lor mandate de arestare preventiva pentru cinci si, respectiv, 30 de zile. Vasile Sabau a fost ridicat de politisti tocmai cind iesea din sediul Prefecturii Cluj unde a participat la o teleconferinta cu premierul Adrian Nastase. In cazul in care vor fi gasiti vinovati, ei risca intre 3 si 12 ani de inchisoare pentru luare de mita. Surse din cadrul Inspectoratului de Politie al Judetului Cluj spun ca Vasile Sabau se afla de mult in vizorul politiei. In luna decembrie a anului trecut, lui Sabau i s-a inscenat o infractiune de luare de mita care a esuat. Asupra fostului director al DRDP Cluj mai planeaza suspiciunea ca ar fi incredintat unor firme, contra unor comisioane in valuta, lucrari de intretinere pe unele sectoare de drumuri nationale. MIHAI SOICA Alarma de gradul zero! Gangsterii mitraliaza politisti Plutonierul major Sasa Disici a fost impuscat noaptea trecuta intr-un schimb de focuri cu trei indivizi necunoscuti care au furat o masina. Aflat in misiune, Disici a urmarit masina furata pina in satul Ianova, localitate situata la 15 kilometri de Timisoara, unde hotii s-au impotmolit. Politistul l-a somat sa se predea, dar unul dintre ei a scos un pistol mitraliera si a inceput sa traga asupra lui Disici. In schimbul de focuri Disici a fost impuscat in spate in timp ce incerca sa-si armeze pistolul din dotare. Dupa ce l-au impuscat pe politist, hotii i-au luat masina acestuia si au fugit pina in localitatea Regas de unde li s-a pierdut urma. In aceeasi noapte s-a deplasat la Timisoara gen. Toma Zaharia, prim adjunct al ministrului de interne, care va coordona personal actiunea de prindere a celor trei necunoscuti care l-au impuscat pe politistul Disici. Politia Timis a facut portretul robot al unuia dintre ei, iar efective importante de politie si jandarmi scotocesc intreaga zona. Alo, s-a furat un Mercedes In seara zilei de 3 martie, in jurul orei 23.30, la dispeceratul politiei Timisoara, s-a primit un apel telefonic prin care sirianul Khiatah Arbach a reclamat ca i-a fost furat autoturismul Mercedes 250, de culoare gri, cu numarul TH-06-JKD, chiar din fata blocului in care locuia. Autoturismul furat a fost dat imediat in urmarire, iar in mai putin de 20 de minute el a fost vazut pe calea Lugojului, la iesirea din Timisoara, de un echipaj al Politiei Rutiere ce se afla in filtru. Echipajul era compus din plt. maj. Sasa Disici si sg. maj. Ioan Mateescu care in momentul in care au recunoscut autotursimul furat, i-au facut semn soferului sa traga pe dreapta. Mercedesul a incetinit viteza si a semnalizat dreapta, dar cind s-a aflat la citiva metri de politisti a accelerat brusc, l-a lovit pe sergentul Mateescu, pe care l-a proiectat in afara soselei, dupa care a demarat in cea mai mare viteza catre Lugoj. Plutonierul Disici s-a urcat la volanul masinii personale, un Audi alb cu numarul TM-03-BJK, si a plecat in urmarirea hotilor. Urmarirea fatala In citeva secunde hotii au disparut in noapte, insa Disici i-a ajuns din urma fara a-i putea opri insa. Mercedesul se afla in fata lui pe drumul care ducea de la Timisoara la Lugoj, la doar citiva zeci de metri. Dupa mai bine de opt kilometri de urmarire pe sosea, hotii au schimbat ruta. In localitatea Remetea-Mare ei au parasit drumul principal si au virat la stinga, catre satul Ianova. Disici i-a ajuns din urma pe o straduta din Ianova. Pentru ca hotii nu au vrut sa opreasca la somatiile sale repetate, Disici a tras cu pistolul din dotare asupra autoturismului Mercedes. Cu o manevra abila politistul a reusit sa blocheze masina urmarita. In timpul cit s-a aflat pe urmele hotilor, Disici a tinut legatura prin telefonul mobil, cu colegul sau Mateescu spunindu-i acestuia unde se afla si ca in Mercedes sint trei persoane. La utlima convorbire telefonica dintre cei doi, plutonierul Disici a apucat sa mai spuna ca unul dintre cei trei trage asupra sa cu un pistol mitraliera, dupa care nu s-a mai auzit nimic in telefon. Dupa ce a blocat masina urmarita, din ea au coborit cei trei necunoscuti dintre care unul avea asupra sa un pistol mitraliera. El a inceput sa traga asupra politistului si in timpul schimbului de focuri Disici a murit impuscat in spate. El a fost atins de trei gloante in zona omoplatului sting si unul in picior, exact in momentul in care voia sa schimbe incarcatorul din pistolul din dotare. Dupa ce l-au omorit pe politist, cei trei hoti au luat masina cu care acesta i-a urmarit si au fugit imediat de la locul crimei, unde politistii criminalisti, alertati de sergentul Mateescu, au gasit peste 12 cartuse de pistol mitraliera, folosite. La bordul autoturismului Audi, hotii s-au indreptat din nou catre orasul Lugoj, dar dupa ce au trecut prin localitatile Remetea-Mare si Izvin, ei au abandonat si aceasta masina in localitatea Recas, in fata casei unor sateni, dupa care au disparut fara urma. Alarma de gradul 0 Moartea plutonierului Disici si disparitia celor care l-au omorit au declansat alarma "de gradul 0" la IPJ Timis. Ieri noapte, imediat dupa comiterea crimei, a sosit la Timisoara chiar Gen. Toma Zaharia, prim adjunct al ministrului de interne, care va coordona personal actiunea de capturare a celor trei criminalisti. Actiunea este ingreunata de faptul ca nu s-a reusit, pina in acest moment, decit alcatuirea unui singur portret robot si de faptul ca cei trei au asupra lor o statie de emisie/receptie pe care au luat-o din masina politistului Disici. Ei ar putea sa auda astfel discutiile politistilor si sa le afle toate miscarile. Operatiunile de cautare a celor trei criminali, carora nu li se cunoaste identitatea, au fost demarate inca de noaptea trecuta si la ele participa efective importante de politie si jandarmi. Cercetarile s-au concentrat in jurul localitatii Recas, situata la 25 de kilometri de Timisoara, unde terenul este foarte variat, de la zona viticola si pina la paduri, care ar putea deveni ascunzatori pentru fugari. Dupa modul cum au actionat si faptul ca au asupra lor cel putin un pistol mitraliera, cei trei sint considerati ca fiind foarte periculosi. Surse din conducerea IPJ Timis, ne-au declarat ca n-ar fi exclus ca cei trei sa fie cetateni din Republica Moldova, al caror numar a crescut considerabil in ultima perioada de timp in Timisoara. SERGIU MIAT Politia aradeana a organizat filtre rutiere pe principalele sosele din judet si pe drumurile care duc spre vami Atacul armat din judetul Timis a pus ieri pe jar intreaga politie aradeana. Cum judetul Arad, prin trei vami rutiere si una feroviara, este principala poarta de acces spre Occident a Romaniei, s-au luat masuri speciale pentru a impiedica trecerea atacatorilor peste granita pe raza acestui judet. La Vinga, Savirsin, Lipova si la iesirile din municipiul Arad au fost organizate filtre rutiere. Vamile au primit in consemn atacatorii. Seful IPJ Arad, col. Ioan Ulica, a verificat ieri personal filtrele politiei. Doar unul dintre atacatori a fost semnalat politistilor prin protretul robot verbal. Ieri era asteptata o poza a atacatorului de la politia timisoreana, care ar fi usurat si cautarile politiei aradene. SORIN TROCAN Judecatoare cercetata fiindca si-a protejat fata Doinita Munteanu, judecator la Curtea de Apel Timisoara, este anchetata de Consiliul Superior al Magistraturii pentru ca a aminat o sentinta. Pe 26 ianuarie 2000, completul format din judecatorii Doinita Munteanu - presedinte - si Maria Pistriceanu au judecat un numar de zece cauze. In noua dintre acestea, pronuntarea s-a facut in aceeasi zi, iar intr-un singur dosar a fost aminata pentru data de 2 februarie. In acest din urma caz, una dintre parti a facut recurs, iar judecatoarea Munteanu avea obligatia de a motiva in termen de 20 de zile hotarirea pronuntata. Ea nu a facut acest lucru decit pe data de 5 mai, dupa ce partea care declarase recursul a depus doua plingeri la conducerea Curtii de Apel Timisoara. Judecatoarei i s-a imputat incalcarea dispozitiilor Codului de Procedura Civila, aminarea nejustificata a motivarii hotaririi luate fiind influentata de Nicolina Nicoara, un avocat din acelasi proces. Aceasta nu era nimeni alta decit indrumatoarea fiicei judecatoarei Munteanu care era la data respectiva avocat stagiar. Ulterior, judecatoarea a negat orice relatie cu avocatul Nicolina Nicoara, dar a revenit asupra declaratiei initiale si a recunoscut ca Loredana Munteanu, fiica sa, este avocat stagiar la cabinetul Nicoara.(S.M.) Adrian Vasilescu crede ca Dosarul FNI mai are cale lunga pina la ziua platii Dosarul FNI este atit de incilcit incit va trece inca mult timp pina cind va fi solutionat definitiv, decizia de saptamina trecuta a Curtii Supreme de Justitie fiind doar o prima etapa in rezolvarea acestui caz, a declarat ieri agentiei MEDIAFAX Adrian Vasilescu, consilierul guvernatorului BNR. In opinia lui Vasilescu, recenta decizie a instantei a epuizat primul moment, "dintr-o suita de trei momente legate intre ele, al disputei dintre CEC si Ministerul Finantelor Publice pe de o parte si investitorii FNI pe de alta parte". "Oricum, decizia luata ramine in picioare. Dar, va urma un al doilea mo ment, de fapt o noua judecata care sa constate cum anume se va aplica acest contract, daca se va aplica". Vasilescu a mai spus ca doar "al treilea moment" va avea pe rol sumele ce urmeaza a fi returnate. "Probabil ca suma finala va fi undeva intre cele doua valori, urmind a fi stabilita tot de instanta, care va avea rolul hotaritor in descilcirea acestui dosar. Abia dupa epuizarea celor trei momente se va pune problema cine plateste si de unde. Atunci se va inchide dosarul FNI", a observat Vasilescu. LIDIA MOISE Ancheta in cazul politistilor corupti demascati pe Internet Seful IPJ Constanta, colonelul Traian Jipa, a dispus efectuarea unei anchete, dupa ce mai multi politisti constanteni au fost acuzati pe Internet de coruptie si abuz in serviciu. "O parte dintre cei al caror nume apare pe Internet au fost cercetati. Exista citeva reclamatii la politie impotriva unor cadre, insa doar unele s-au confirmat. In care vom avea rezultatele finale, le vom face publice", ne-a declarat ieri col. Jipa. In paralel cu ancheta dispusa de seful IPJ Constanta, Corpul de Control al inspectorului-sef, generalul Florin Sandu, a fost trimis in teritoriu pentru a verifica "la singe" activitatea politistilor constanteni. Dupa cum am aratat in editia de simbata a ziarului nostru, cine acceseaza adresa de Internet "www.politisti-corupti.go.ro" afla ca "ofiteri sau subofiteri din politia romna, comit inca abuzuri asupra cetateanului contribuabil" sau ca "exista politisti care pun afacerile personale inaintea profesiei si utilizeaza forta pentru a transa dispute in favoarea lor". ALINA GRIGORE [21][pl.dll?rid=expresro] 