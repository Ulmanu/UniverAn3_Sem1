 Hefner da iepurasi la tot cartierul Desi are nu mai putin de 75 de ani, Hugh Hefner, fondatorul celebrei reviste "Playboy", continua sa-si faca de cap, organizind petreceri de pomina in luxoasa sa resedinta, "Casa Playboy", o vila cu 31 de camere din Los Angeles. Uimiti si scandalizati, vecinii batrinului poznas se pling ca, anul trecut, acesta a organizat nu mai putin de 22 de petreceri ample, in numai trei luni, si, daca se pun la socoteala si festivitatile mai restrinse, reiese ca in casa acestuia a fost un permanent scandal. Potrivit plingerii inaintate de vecini, Hefner are cite o mie de invitati, care rid zgomotos, cinta, fac baie in piscina, se amuza si tulbura serios linistea cartierului. Dupa o investigatie amanuntita, politia din Los Angeles a dat dreptate batrinului pezevenghi, explicindu-le celorlalti ca nu exista nici o lege care sa limiteze numarul petrecerilor pe care cineva le poate organiza in propria acasa, si nici numarul invitatilor la un astfel de eveniment. Cu dreptatea de partea lui, Hefner si-a invitat vecinii la un party de exceptie, alaturi de mai multe dintre fetele declarate "playmate" in ultimii ani. (D.B) George Clooney s-a indragostit de Jennifer Lopez Actorul George Clooney a declarat ca s-a indragostit nebuneste de Jennifer Lopez, pe care a sarutat-o in cursul filmarilor pentru noua productie "Out of Sight". Clooney sustine ca momentul acela a fost absolut fantastic si ca Jennifer saruta "extraordinar". Pe de alta parte, acesta sustine ca s-a mai lasat "sedus" si de alte partenere de filmari, declarind ca Michelle Pffeifer l-a excitat in absolut toate scenele "mai apropiate" turnate pentru filmul "One Fine Day". DIANA EVANTIA BARCA "Star Trek" nu mai e o simpla fictiune: UNDA TRACTOARE a ajuns in laboratoare Levitatia a fost intotdeauna un numar de atractie al spectacolelor de magie, iar tehnologiile antigravitatie au fost ingredientul indispensabil al oricarui roman stiintifico-fantastic care se respecta. In realitate, a ridica ceva in aer fara mijloace vizibile de sprijin, asa cum reusea sa faca unda tractoare a navei "Enterprise" din serialul "Star Trek", se dovedeste cu mult mai greu de realizat pentru noile tehnologii de virf. Acesta este insa un subiect asupra caruia cercetatorii de la NASA s-au concentrat cu toata seriozitatea, infiintind un laborator special pentru experimente de levitatie. NASA lucreaza la levitatorul electrostatic Cei care viziteaza Centrul Marshall pentru Zboruri Spatiale de la NASA pot arunca o privire asupra a ceea ce inca pare imposibil: levitatorul electrostatic, o metoda unica de a testa substante fara a le pune in contact cu un recipient care sa contamineze prin atingere mostra si cu ajutorul caruia sint examinate metale, substante ceramice sau sticla in stare lichida, rece sau calda. Laboratorul de "procesare fara recipiente" furnizeaza si informatii extrem de pretioase care duc la crearea unor materiale cu totul noi, cum ar fi sticla metalica sau componente de metal-ceramica. Levitatorul electrostatic foloseste electricitate statica pentru a tine suspendat un obiect intr-o camera vidata, procesul fiind o versiune mult mai rafinata a celui in care doi magneti se resping unul pe celalalt. "Magia" este creata de doi electrozi orizontali amplasati paralel, sus si jos, care incarca electric mostra si o resping pina cind aceasta ajunge sa stea in echilibru intre ei, alte doua perechi de electrozi mai mici fiind folositi pentru alinierea pe orizontala a mostrei. In prezent, puterea levitatorilor electrostatici este limitata, astfel incit mostrele nu pot avea mai mult de trei milimetri in diametru si o greutate de 30-40 de miligrame. Oamenii de stiinta vor insa ca, pe viitor, sa poata folosi acest procedeu pentru manevrarea unor obiecte tot mai mari, cum ar vehiculele pe perne de aer. Raza care misca lucruri Savantii britanici, pe de alta parte, lucreaza si ei la crearea unei "raze tractoare", tot pentru manevrarea obiectelor la distanta, asa cum, pina acum, fanii SF au putut vedea numai in seriale de succes, ca "Star Trek", unde navele spatiale sint deplasate cu ajutorul unor unde tractoare. "Este exact acelasi tip de efect, dar la scara microscopica", au explicat oamenii de stiinta britanici. Tehnica, pusa la punct la Universitatea Saint Andrew, din Scotia, permite manevrarea fara contact fizic a unor obiecte microscopice delicate, cum ar fi cromozomii. Acest lucru este posibil cu ajutorul a doua raze laser care formeaza o "spirala" si care sint capabile sa "capteze" obiecte si sa le faca sa se invirta in jurul propriei axe. Tehnologia permitea pina acum deplasarea obiectelor cu ajutorul laserului fara a le putea insa modifica orientarea in spatiu. Noul sistem ar putea avea o multime de utilizari futuriste, cum ar fi activarea unor micromasini. In plus, ar putea rota structuri biologice in celule vii, in cadrul procesului de creare de noi terapii. Manevrind cromozomii unei celule cu ajutorul tehnicii laser, s-ar putea studia cum un genom se divide in timpul unei diviziuni celulare - procedeu care provoaca grave defecte genetice cind nu este efectuat corect. ISABELLA ALEXANDRESCU Savantii se joaca cu nervii nostri Gimnastica de lungit neuronul "Nervi intinsi" e o sintagma folosita in mod normal la descrierea figurativa a unei tensiuni psihice care face rau nervilor unei persoane, dar de curind ea a capatat o aplicabilitate uluitor de literala. Cercetatorii de la Centrul Medical al Universitatii Pennsylvania au descoperit ca putina tensiune poate fi un lucru bun pentru sistemul nervos uman. Mai exact, prin intinderea celulelor nervoase (neuronii) se poate facilita un tratament al zonelor vatamate ale maduvei spinarii. Folosind un dispozitiv de tractare miniatural, cercetatorii americani au distantat incet citiva neuroni legati unul de celalalt, constatind ca fibrele nervoase conectoare - axonii - se alungesc din cauza tensiunii la care erau supuse. Mai mult - si de un interes terapeutic maxim, axonii au putut fi crescuti direct pe o membrana dizolvabila, ideali pentru transplant. Noul procedeu promite sa permita foarte curind tratarea persoanelor care au ramas paralizate din cauza unor traume ale maduvei spinarii. Mortii ii "inerveaza" pe vii Expertul neurolog american Fred Gag si colegii sai de la Institutul Salk, din La Jolla, California, au descoperit o alternativa la controversata procedura de crestere a neuronilor din tesuturi fetale, singura viabila pina in prezent.Intr-un scurt comunicat publicat in paginile prestigioasei reviste "Nature", dr. Gag spune ca a reusit sa cultive celule progenitoare neurale (precursoare ale neuronilor propriu-zisi) din creierele prelevate de la morti.Aparent, cresterea de neuroni din cadavre nu este la fel de contestata pe cit este cea care implica fetusi de copii nenascuti, cel putin nu in sinul comunitatii stiintifice internationale. Si aceasta procedura are aplicabilitate in tratarea paraplegiilor provocate de traume ale maduvei spinarii, ea putind fi folosita si la recuperarea pacientilor care au suferit vatamari cerebrale. CONSTANTIN VLAD Era produselor "verzi" Plasticul de soia Un student american de la Universitatea de stat din Kansas a prezentat, la sfirsitul lunii trecute, o mostra de plastic realizata din srot de soia la laboratorul de materiale plastice al universitatii, din New York. Cu ajutorul celei mai sofisticate tehnologii, suplinite de o imaginatie fara granite din partea studentilor, universitatea din Kansas a reusit, prin producerea plasticului din seminte de soia si boabe de griu, sa transforme o idee din domeniul science-fiction intr-o realitate stiintifica. Glontul care omoara ecologic Armata americana a fost dotata cu un nou tip de gloante, fara plumb, menite sa reduca poluarea mediului inconjurator. Potrivit unui comunicat de presa al fortelor militare americane, insotit de fotografii, noul glont (dreapta) are aceleasi performante ca vechile proiectile cu miez de plumb, dar aliajul greu care asigura stabilitatea proiectilului in drum spre tinta nu mai contine elemente poluante. (L.C.) Robotul prost si robotul istet Scorpionul-robot, "nascut" idiot, este gata sa faca armata In cadrul unei ambitioase incercari menite a demonstra ca o masinarie "proasta" poate supravietui acolo unde un robot supersofisticat ar esua, cercetatorii americani Frank Kirchner si Alan Rudolph, de la Universitatea Northeastern din Boston, vor sa construiasca un "scorpion robotizat" capabil sa traverseze o distanta de 80 de kilometri prin Desertul Mojave, in baza a un pic mai mult decit a citorva reflexe programate. Spre deosebire de majoritatea robotilor clasici, "scorpionul" lung de 50 de centimetri nu are abilitatea de a rezolva probleme extrem de complexe, carenta fiind "cu intentie", spun cei doi. "Putem dezvolta masinarii complexe - algoritmi de invatare cu care sa poata rezolva probleme de inalt nivel, dar asta n-ar face decit sa bage robotul in belea, daca rezolvarea de probleme complicate il conduce la erori simple. Robotii mai simpli sint mai robusti", spune Kirchner. Scorpionii au fost alesi ca sursa de inspiratie, pe de o parte pentru ca ei se misca extrem de usor pe terenuri dintre cele mai neregulate, iar pe de alta parte pentru ca reflexele unui scorpion sint mult mai simple decit ale mamiferelor. Pe aceste reflexe se va bizui robotul atunci cind se va confrunta cu o problema. Masinaria este echipata doar cu doi senzori cu ultrasunete amplasati pe "frunte", o busola si o harta de referinta, care sa-i permita sa strabata calea pina la tinta prestabilita si inapoi. Proiectul este sponsorizat de armata americana, care se asteapta ca autonomia scorpionului-robot sa fie de mare folos in misiuni de recunoastere.(C.V.) AMI, robotelul sensibil, priceput si ascultator Institutul sud-coreean de Stiinte Avansate si Tehnologie (KAIST) a prezentat, la sediul din orasul Taejon, unul dintre cei mai performanti roboti umanoizi creati vreodata, botezat AMI (Artificial Intelligence Multimedia Innovative Human Robot). AMI, in franceza "prieten", este capabil sa realizeze sarcini manuale complicate cu ajutorul bratelor si miinilor extrem de fiabile. Simpaticul robot poate recunoaste vocea umana si este capabil sa perceapa un obiect si sa masoare distanta la care se afla de el in timp real. AMI poate detecta si evita diverse obstacole in timp ce se deplaseaza, cu ajutorul miilor de senzori cu care este dotat. Totodata, robotul isi poate exterioriza "sentimentele", precum bucuria sau parerea de rau, pe un ecran instalat pe pieptul sau.(L.C.) Tehnologia de virf sprijina pieptul femeilor Senzori de presiune pentru sutiene bune Conducerea unui lant de magazine din Marea Britanie a comandat fabricarea unui aparat de inalta tehnologie cu ajutorul caruia orice femeie poate afla ce numar de sutien i se potriveste cel mai bine, transmite Ananova. Aceasta decizie a fost luata dupa ce un sondaj a scos la iveala faptul ca 90 la suta din femeile din Marea Britanie poarta sutiene avind numar gresit. Pentru a fi siguri ca, de acum incolo, clientele vor cumpara sutiene cu marimea care li se potriveste, cei din conducerea lantului de magazine au dat ca tema de lucru sefului departamentului tehnologic sa rezolve problema. Plin de imaginatie, acesta a creat un aparat care este dotat cu senzori si care, luind patru masuratori ale clientei si testind presiunea pe piele a sutienului, poate spune cu precizie ce numar la sutien poarta respectiva femeie. Aparate de acest tip vor fi instalate in 300 de magazine de pe intreg teritoriul Marii Britanii. Piept armat O premiera mondiala a avut loc recent in Statele Unite, unde a fost inventat supersutienul, mai exact, primul sutien din lume dotat cu toc pentru arma, pe care frumoasele partenere ale lui James Bond l-ar fi purtat fara ezitare, releva "Washington Times". Gratie noului produs, femeile vor capata mai multa incredere in sine nu pentru ca "SuperBra" le-ar face un decolteu mai provocator, ci pentru ca se vor simti cu mult mai in siguranta. Sutienul este croit astfel incit sa ascunda discret un pistol de calibru 38 si un spray paralizant, fara ca aceste obiecte sa o incomodeze pe purtatoare. Inventatorul este o femeie, Paxton Quingley, din Beverly Hills, specialista in probleme de autoaparare, care s-a gindit la un astfel de produs pornind de la constatarea ca, in cazul in care o femeie este atacata de un infractor, primul lucru care i se ia este poseta, unde, in majoritatea cazurilor, se afla revolverul sau sprayul paralizant. Pretul la care va fi comercializat sutienul este de 30 de dolari. (I.A.) Sutienul computerizat care trage femeile de sini Milioane de femei din intreaga lume sint nemultumite de modul in care arata sinii lor. Pentru cele care, dintr-un motiv sau altul, nu doresc sa-si faca o operatie estetica exista o noua optiune: un sutien conectat la computer care determina cresterea naturala a sinilor, relateaza Ananova. Sistemul Brava, realizat de medicii unei clinici particulare din Statele Unite, consta in doua cupe din material plastic, conectate la un mic computer, care stimuleaza dezvoltarea celulelor prin tragerea usoara a tesutului mamar, ca un fel de aspirator. Sutienul minune trebuie purtat 10 ore pe zi, timp de zece saptamini. Primele beneficiare ale tratamentului nonchirurgical de marire a sinilor s-au declarat incintate de rezultate dupa numai citeva saptamini. Toate femeile care au participat la teste au constatat cu satisfactie ca sinii lor se marisera cu aproximativ 100 de centimetri cubi, astfel incit au fost nevoite sa-si cumpere sutiene cu cel putin un numar mai mare decit cele pe care le folosisera pina atunci. Sutienele Brava vor fi lansate pe piata americana in cursul acestei luni, insa cumparatoarele trebuie sa consulte in prealabil medicul. Pretul produsului variaza intre 2.000 si 2.500 de dolari, respectiv jumatate din costul unei operatii de marire a sinilor.(L.C.) Suveranul Pontif a adus la Atena Scuze dupa 800 de ani Papa a cerut iertare in numele catolicilor pentru devastarea Constantinopolului de cruciati, in 1204 Sosit ieri la Atena, Papa Ioan Paul al II-lea a cerut "iertare" sefului Bisericii Ortodoxe Grecesti, Patriarhul Christodoulos, pentru catolicii care au pacatuit impotriva ortodocsilor". Papa si-a exprimat profundul regret pentru devastarea orasului imperial Constantinopol, bastionul crestinilor din Orient de catre cruciati, in 1204. Ioan Paul al II-lea este primul Suveran Pontif care viziteaza Grecia de la Schisma bisericii crestine, din 1054. "Pentru toate ocaziile trecute si prezente in care fiii si fiicele Bisericii Catolice au pacatuit prin vorba si fapta impotriva fratilor si surorilor de credinta ortodoxa, il rog pe Dumnezeu sa ne acorde iertarea pe care noi o cerem", a afirmat Papa Ioan Paul al II-lea. "Unele amintiri sint in mod special dureroase si unele evenimente din trecutul indepartat au lasat rani profunde in spiritele si inimile populatiei", a mai adaugat Suveranul Pontif. Papa a facut acest pas istoric dupa o lunga discutie avuta cu seful Bisericii Ortodoxe Grecesti. Biserica greaca este una dintre cele mai conservatoare din rindul bisericilor ortodoxe, care nu a incetat niciodata sa pretinda Vaticanului iertare pentru "cruzimile pe care catolicii le-au comis impotriva ortodocsilor in timpul celei de-a patra cruciade". Seful bisericii grecesti a subliniat, intr-un discurs dur, toate diferendele care au "inveninat de 1.000 de ani incoace relatiile dintre catolici si ortodocsi, reprosindu-i Papei ca a "ignorat problema Ciprului". Sosit vineri dimineata la Atena, Papa Ioan Paul al II-lea nu a fost primit, conform traditiei la aeroport de seful statului grec, Costis Stephanopulos. Coborind incet scara avionului, Suveranul Pontif, imbracat in sutana sa alba, a ridicat bratul in semn de salut, parind intr-o forma destul de buna pentru virsta sa inaintata. La scara avionului, Papei i-a fost prezentat un cos in care se afla o ramura de maslin si un vas cu pamint grecesc pe care Suveranul l-a sarutat. Papa a strabatut orasul in limuzina blindata a sefului statului, multimea fiind imprastiata, avindu-se in vedere amplele miscari de protest care au precedat vizita sefului Bisericii Catolice. Grecia constituie prima etapa a unui nou pelerinaj pe care il intreprinde Papa in mai multe tari, pentru a sarbatori 2000 de ani de crestinism. Urmatoarele etape vor fi Siria si Malta. CAMELIA MUNTEAN "Printisorul" de la Phenian a fost vrajit de eroii micului ecran Dictatura nord-coreeana, invinsa de Mickey Mouse "Micul general", fiu al dictatorului de la Phenian, sef al serviciilor secrete din Coreea de Nord, a fugit din tara cu pasaport fals ca sa mearga la Disneyland Supranumit "micul general", Kim Jong-Nam, fiul mai mare al liderului nord-coreean, Kim Jong-Il, arestat joi pe aeroportul din Tokyo pentru ca circula cu pasaport fals, a fost expulzat in China. Insotit de doua femei si un baietel, el a declarat autoritatilor nipone ca a mai vizitat Japonia de doua ori anul trecut, cu acelasi pasaport fals, dar de aceasta data a fost atras de "dorinta nemarginita de a-l vedea pe Mickey Mouse" la Disneylandul de linga Tokyo. Viata discreta dusa pina acum de Kim Jong-Nam, 29 de ani, a fost scoasa la lumina de aceasta aventura care demonstreaza ca "micul general" nu a mostenit talentul de a se ascunde atit de bine exersat de tatal sau. Kim Jong-Nam este fiul mai mare al liderului nord-coreean si al lui Sung Hae-Rim, cu care Kim Jong-Il pare sa nu fi fost niciodata casatorit, femeia traind acum in strainatate. "Micul general" ocupa acum functii de conducere in domeniul tehnologiei si informaticii, existind voci care afirma ca tatal sau l-ar pregati pentru a-i succede la conducerea tarii. Inca de mic, Kim junior a fost trimis la invatatura la Geneva, apoi la Moscova, iar dupa terminarea studiilor superioare a revenit la Phenian. Pasionat dupa cum singur declara de desen, domeniu in care are oarecare aptitudini, el adora, ca si tatal sau, arta cinematografica. Beizadea sadea Imaginile prezentate de televiziunea nipona de pe aeroportul unde Kim Jong-Nam a fost retinut prezinta un barbat corpolent, purtind ochelari de soare, o figura nu prea serioasa sau rigida, mai aproape de cea a unui pierde-vara decit a unui viitor conducator, dar extrem de aroganta. Kim avea la mina un ceas Rolex, avea in bagaje un teanc de bancnote de 100 de dolari si a declarat ca cele trei pasapoarte false l-au costat 2.000 de dolari bucata. Opulenta evidenta afisata de eventualul urmas al liderului de la Phenian contrasteaza cu saracia in care traieste poporul nord-coreean. CAMELIA MUNTEAN Violul in grup, cea mai tare distractie a baietilor de cartier din Paris Opinia publica franceza a urmarit cu mare atentie un proces ce s-a derulat saptamina trecuta la Paris si in care acuzati erau 11 adolescenti care au violat in grup o fata de 14 ani. Faptasii au fost condamnati la cite patru-cinci ani de inchisoare, dintre care unii cu suspendare. Faptul in sine s-a petrecut acum sapte ani, dar oamenii sint foarte interesati de acest caz deoarece a scos la iveala un fenoment revoltator, care a luat amploare in suburbiile franceze, populate de saraci si imigranti, releva France Presse. Noua "moda" consta in seducerea unei fete, iar in momentul in care ea cedeaza avansurilor, dupa ce se culca cu ea, baiatul o ofera drept cadou sexual prietenilor sai, distractie care, in limbajul de cartier, se numeste "turnanta". In unele cartiere, aceasta practica a ajuns chiar sa fie un ritual de acceptare a baiatului respectiv in bandele de cartier. Cazul victimei din procesul mentionat, Sabrina, este tipic. In octombrie 1993, la virsta de 14 ani, ea a acceptat sa faca sex cu iubitul ei, un tinar de 19 ani, Osman, in pivnita unei cladiri din zona de nord a Parisului. Peste ei au intrat prietenii lui Osman,14 indivizi cu virste intre 15 si 20 de ani, care au violat-o. Ea a decis sa depuna plingere la politie, ceea ce majoritatea victimelor nu au curaj sa o faca, si, in septembrie 1994, ca "pedeapsa", a mai fost violata o data, de 11 dintre cei care isi batusera joc de ea prima oara. Intr-un alt caz, cinci tineri au fost condamnati, joi seara, la cite cinci ani inchisoare de catre tribunalul pentru minori din Yvelines. tot pentru viol colectiv. Victima, o fata de 15 ani, a depus plingere in noiembrie 1996, aratind ca ca a fost violata in grup si supusa abuzurilor sexuale de patru ori in doua luni. ISABELLA ALEXANDRESCU "Vacarita Alpilor" trage din orice pozitie Sotia ambasadorului Elvetiei e o texana focoasa care le face nopti albe berlinezilor Supranumita "Regina noptilor berlineze" de catre presa germana, sotia ambasadorului Elvetiei in Germania, actrita texana Shawne Fielding, a fost gratificata cu un nou calificativ, cel de "vacarita a Alpilor", gratie unei serii de fotografii care au facut vilva, relateaza AFP. Publicate joi de catre revista Max, fotografiile o infatiseaza pe fosta Miss Texas din 1994 in postura de vacarita texana, agitind in aer doua pistoale. In cele mai multe cadre, nurlia Shawne afiseaza un decolteu foarte generos, inviorat de o esarfa in culorile steagului american si de o brosa ce infatiseaza un dolar. Ambasadoarea a jucat intr-un film cu Richard Gere Intr-un interviu acordat revistei "Max", protagonista picantului reportaj sustine ca fotografiile sint artistice, iar in nici un caz socante, precizind ca sotul sau, ambasadorul Thomas Borer, are incredere in judecata ei. Inca de la sosirea lor la Berlin, in toamna anului 1999, ambasadorul elvetian si sotia lui au intrat in colimatorul presei germane. Asigurindu-si rapid o reputatie de "noctambuli" si declarati "cuplul cel mai stralucitor din oras", cei doi au devenit in scurt timp gazdele incontestabile ale celor mai reusite receptii. Spre deosebire, in Elvetia, fostul fotomodel Shawne Fielding nu este pe placul multor ziare si politicieni, care-i califica pe cei doi soti drept bufoni sau clowni. Iar cind, in urma cu sase luni, sotia sa a pozat intr-o tinuta "lejera", in timpul unei petreceri, pe genunchii vocalistului trupei rock "Scorpions", ambasadorul a fost convocat la Berna pentru a oferi explicatii ministerului elvetian de Externe. Shawne Fielding, fosta sotie de miliardar, a carei cariera cinematografica a culminat cu un rolisor in pelicula "Dr T si femeile", alaturi de fermecatorul Richard Gere, nu pare deloc tulburata de neplacerile provocate sotului ei. "De ce oare nevasta unui diplomat nu ar avea dreptul sa fie seducatoare si sa se bucure de viata? Eu accept oamenii asa cum sint si astept acelasi lucru din partea celorlati in ceea ce ma priveste", s-a aparat frumoasa Shawne in interviul acordat revistei "Max". Indignare in tara ciocolatei Presa elvetiana a reactionat dur fata de scandalul iscat de sotia ambasadorului in Germania, acuzind ca aceasta a pus autoritatile elvetiene intr-o situatie extrem de jenanta. Cotidianul "Le Temps" din Geneva face chiar o previziune, anticipind sfirsitul carierei diplomatice a ambasadorului Thomas Borer. "La terminarea mandatului, ambasadorul Elvetiei la Berlin va avea tot interesul sa se recicleze in afara administratiei in loc sa guste farmecul vietii mondene de la Kabul sau din Tirana", comenteaza ironic cotidianul citat. Deocamdata, ministrul elvetian de Externe, Joseph Deiss a solicitat clarificarea conditiilor in care au fost realizate fotografiile sotiei ambasadorului. Pentru "Le Temps" nu exista nici o indoiala ca ambasadorul nu s-a opus deloc realizarii acestor fotografii, de "un prost gust constant", ba chiar a fost prezent la sesiunea fotografica. LIVIA CIMPOERU Teleobiectiv Sarutul peste rit Directorul unei scoli din Juneau, Alaska, pe nume Bob Dye, a promis ca, daca elevii sai sint in stare sa parcurga in sase saptamini toata bibliografia (care insumeaza peste 5.300 de titluri) va pupa pe rit un porc. Elevii s-au pus cu burta pe carte, uimindu-l pe Dye, care a fost nevoit sa se tina de cuvint. El i-a adunat pe toti cei 440 de elevi in sala de sport si, asezindu-se in patru labe, a pupat pe rit un porc vietnamez. (I.A.) Meteonudista Postul de radio norvegian Tango a devenit, incepind de ieri, primul radio din lume in care informatiile despre starea vremii din cadrul emisiunii de dimineata sint transmise in eter de catre o prezentatoare goala-pusca, transmite agentia Reuters. Gazda emisiunii matinale de la Radio Tango, Michael Reines Oreda, spune ca este o incercare indrazneata, unica in lume, la care nu s-a incumetat nimeni pina acum. Primul prezentator nud al unei rubrici de starea vremii, fermecatoarea Siv Johannessen, a intrat prima oara pe post sub noua infatisare in dimineata de joi, insa va mai fi nevoie de ceva timp pina ce ea va reusi sa vorbeasca despre vreme si in acelasi timp sa se dezbrace de haine. Radio Tango va avea cite o noua prezentatoare in costumul Evei in fiecare luna. (L.C.) Flash Salt in Cartea Recordurilor Detinatorul recordului mondial la bungee-jumping, germanul Jochen Schweizer, s-a aruncat cu coarda de pe Turnul Dunarii din Viena. Efectuata de la o altitudine de 152 de metri, aruncarea in gol reprezinta cea mai inalta saritura cu coarda elastica de pe un turn. Galeria calailor de ceara Muzeul figurilor de ceara din orasul Sankt Petersburg gazduieste expozitia "Momente tragice ale istoriei" - o colectie de reproduceri in ceara ale celor mai mari calai din istoria omenirii. Vizitatorii il pot vedea pe Lev Trotki, unul dintre liderii revolutiei sovietice, pe locotenentul american Michael Kelly, care a distrus, in timpul razboiului din Vietnam, sate intregi si i-a macelarit fara mila pe locuitori. de alt mare criminal nazist, "ingerul mortii" de la Auschwitz, doctorul Josef Mengele, care efectua experimente de o cruzime inimaginabila pe prizonieri.(I.A.) Razboiul din Macedonia s-a mutat la sat Artileria macedoneana si-a reluat vineri bombardamentele impotriva gherilelor albaneze, bombardind intens pozitiile separatistilor de la Vaksince, in nord-estul tarii, au afirmat surse guvernamentale, citate de AFP. Satul Slupcane, vecin cu Vaksince, ocupat de albanezi, a fost, de asemenea, tinta bombardamentelor. Rebelii au ripostat cu tiruri de mortiere, iar armata macedoneana a folosit pentru atacuri doua elicoptere M-24. Autoritatile macedonene au cerut satenilor sa paraseasca localitatea si i-au somat pe rebeli sa nu ii captureze pe acestia pentru a-i folosi drept scuturi umane. Ministerul Apararii a afirmat insa ca la Vaksince au fost retinuti de catre albanezi aproximativ 2000 de femei si copii care au fost inchisi in pivnite si subsoluri. Vineri la prinz, dupa bombardamentele din cursul diminetii, trimbe de fum se ridicau deasupra mai multor sate din zona Kumanovo. (C.M.) SUA ies din Comisia ONU pentru drepturile omului Statele Unite ale Americii au pierdut joi locul in Comisia ONU pentru drepturile omului, in urma unui vot care a produs o mare surpriza. SUA au obtinut doar 29 de voturi din 54, pierzind calitatea de membru al Comisiei pentru drepturile omului pe care au detinut-o inca de la infiintarea acestui organism, in 1947. Rezultatul votului reflecta frustrarile europenilor in ce priveste politica SUA fata de aliatii sai si fata de unele litigii comerciale. Insarcinatul cu afaceri al Statelor Unite, James Cunnigham, a declarat ca acesta nu va afecta politica americana in ce priveste drepturile omului. (L.C.) [31][pl.dll?rid=expresro] 