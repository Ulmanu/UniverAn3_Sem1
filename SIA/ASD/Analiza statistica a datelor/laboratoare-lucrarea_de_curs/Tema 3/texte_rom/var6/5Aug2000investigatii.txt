 Trezorierul PDSR Gheorghe Pascu rupe tacerea si isi contrazice seful Iliescu s-a tirguit cu Costea pentru afise Fostul presedinte declarase ca n-a avut nici o intelegere cu Adrian Costea Gheorghe Pascu, consilierul si trezorierul lui Ion Iliescu si, ulterior, al PDSR, a fost audiat ieri in dosarul "Costea-Filiera franceza", la doua luni si jumatate de la citarea sa de catre comisia rogatorie internationala. Fostul trezorier nu se putea sustrage la infinit cercetarilor, mai ales ca era citat la Parchetul General in dubla calitate: de martor in dosarul comisiei rogatorii franceze si de invinuit in dosarul romanesc, sub acuzatia de evaziune fiscala cu un prejudiciu de 5,3 miliarde lei. Pascu recunoaste ca a receptionat afisele fara sa plateasca nici un leu Potrivit unor surse judiciare, fostul trezorier a declarat ieri ca nu a existat un contract scris, ci doar o intelegere verbala intre Ion Iliescu si Adrian Costea in legatura cu publicarea celor 33 de milioane de afise pentru fostul presedinte si PDSR. Pascu a spus ca, la cererea ex-presedintelui Ion Iliescu, s-a deplasat la Vama Tirguri si Expozitii Bucuresti pentru a receptiona materialele la fiecare dintre cele zece transporturi de materiale electorale. Martorul a declarat procurorilor ca nu a fost obligat sa primeasca si sa gazduiasca tipariturile, ci ca s-a oferit sa faca acest lucru din proprie initiativa deoarece curtea incapatoare a locuintei sale ii permitea sa le depoziteze. Potrivit acelorasi surse, din declaratiile date ieri rezulta ca nu s-a platit nici un leu firmei "GSE", nici pentru afisele lui Ion Iliescu, nici pentru cele ale PDSR, iar Adrian Costea nu le-a solicitat niciodata plata pina la sosirea comisiei rogatorii in Romania. Mai mult, Pascu a recunoscut ca nu s-au achitat taxe vamale pentru nici un transport, adaugind ca nu are stiinta despre modul cum au disparut actele din arhiva Vamii Bors. Cit despre sejururile pariziene, Gheorghe Pascu a confirmat ca a fost de mai multe ori in vizita la Paris, iar sejururile si cazarea la hotelul "Concorde Lafayette" i-au fost platite de catre Adrian Costea. Ex-trezorierul lui Iliescu, acuzat de o evaziune fiscala de 5,3 miliarde lei Reamintim ca scandalul "Contrabanda cu Iliescu zimbind" s-a constituit intr-un supliment de ancheta la comisia rogatorie internationala existenta. La rindul ei, dupa ce a constatat disparitia actelor din Vama Bors, Directia Generala a Vamilor a sesizat Parchetul General cu privire la evaziunea fiscala savirsita prin contrabanda cu afise. Potrivit unui calcul preliminar, prejudiciul adus bugetului de stat (taxe vamale si TVA) este de 5,3 miliarde lei la valoarea anului 1996, sensibil mai mare decit prejudiciul din celebrul scandal "Tigareta II Otopeni". Valoarea totala a celor 33 de milioane de afise si carti postale electorale intrate ilegal in Romania este de 8.825.230 franci francezi, adica aproape doua milioane de dolari SUA. Presat de fiscul francez, Costea l-a somat in mai multe rinduri pe Ion Iliescu sa-i plateasca datoria, apoi l-a dat in judecata. De ce s-a insanatosit Gheorghe Pascu? Pina in prezent, invinuiti in acest dosar sint Gheorghe Pascu si doi dintre angajatii Directiei Generale a Vamilor. Pascu ar fi trebuit sa fie audiat inca din luna mai, deoarece figura pe lista persoanelor care au beneficiat de sejururi in Franta, platite de firmele lui Adrian Costea. O data cu izbucnirea scandalul contrabandei cu afise electorale pentru Ion Iliescu si PDSR, toate sosite pe adresa lui Gheorghe Pascu, acesta n-a mai fost de gasit. In ziua in care trebuia sa fie adus la Parchet cu mandat, Pascu s-a internat in Spitalul "Sf. Ioan" pentru "hipertensiune arteriala, cardiopatie ischemica si sindrom vertiginos (ameteli)". Potrivit celor care l-au ingrijit, in frunte cu prof. dr. Dan Georgescu (fost ministru adjunct al sanatatii pe vremea lui Ceausescu si prieten la catarama cu ex-ministrul PDSR, Iulian Mincu), pe perioada internarii, Pascu nu a fost transportabil si nu a avut discernamint. Surse din PDSR afirmau atunci ca Ion Iliescu i-a interzis trezorierului sau sa faca declaratii. In aceste momente, nu tocmai roz pentru presedintele PDSR, Gheorghe Pascu s-a insanatosit brusc si s-a prezentat la Parchet, unde a raspuns tuturor intrebarilor care i s-au pus. Este cel putin ciudat, fiindca, la adapostul diagnosticului si cu verdictul medicilor, care-l declarau lipsit de discernamint si netransportabil, Gheorghe Pascu putea sa mai taca vreo trei luni. Adica pina dupa alegeri. A vrut sa-si salveze pielea si sa obtina clementa prin cooperare? Face jocul oponentilor lui Iliescu din PDSR, care doresc un candidat nou pentru Cotroceni? I-a ajuns la ureche zvonul ca va fi tap ispasitor in contrabanda cu afise? Sint intrebari ramase, deocamdata, fara raspuns. Cert este ca depozitia lui Gheorghe Pascu a precipitat lucrurile si permite finalizarea rapida a dosarelor in care a fost audiat. Cel mai important aspect lamurit ieri este cel al intelegerii dintre Adrian Costea si Ion Iliescu pentru tiparirea afiselor, negata vehement pina acum de presedintele PDSR. NICOLETA SAVIN ONDINE GHERGUT Ambasadorul Romaniei in Canada dezvaluie Misterul arestarii si expulzarii lui Fane Spoitoru Intr-o scrisoare adresata ministrilor Valeriu Stoica si Constantin Dudu Ionescu, Gabriel Gafita, ambasadorul Romaniei in Canada, face lumina in ceea ce presa romaneasca a numit misterul arestarii si expulzarii lui Ion Titisor, zis Fane Spoitoru. In documentul amintit, expediat din Ottawa pe 24 iulie 2000, ambasadorul Gafita trece in revista evenimentele care au condus la arestarea si expulzarea lui Spoitoru. Ambasadorul Gafita si consulul Elena Stefoi au fost agresati de Fane Spoitoru Primul pas s-a facut in decembrie 1988, cind autoritatile de imigrare canadiene au primit de la autoritatile romane cazierul lui Ion Titisor. Imediat dupa aceea, ele au adoptat decizia de expulzare directionata a lui Titisor, cu destinatia Romania. Gratie certificatului medical prezentat de avocatii celebrului infractor, prima expulzare s-a ratat in ultima clipa. In ianuarie 1999, aceiasi avocati au atacat decizia de expulzare. Doua luni mai tirziu, in asteptarea judecarii recursului, Fane Spoitoru, a incercat sa creeze un incident public cu ambasadorul Romaniei, intr-o biserica din Montreal. Autoritatile canadiene nu stiau unde se afla Titisor, alias Spoitoru atunci cind, in aprilie 1999, i-au respins recursul la cererea de expulzare. Timp de un an, lui Fane Spoitoru i s-a pierdut urma. In vara acestui an, el a revenit la fosta sa locuinta din Montreal, la volanul unei masini cu numele sau (FANE) pe placuta de inmatriculare. In iulie 2000, la Val-David, Fane Spoitoru a injurat-o ca la usa cortului si a amenintat-o pe Elena Stefoi, consulul general al Romaniei la Montreal. Ion Caramitru putea pati la fel pe 30 iulie Urmare a incidentului, Ambasada romana s-a vazut nevoita sa ceara politiei canadiene protectie speciala pentru ministrul culturii, Ion Caramitru, care urma sa se intilneasca la 30 iulie a.c. cu romanii din Quebec pe Cimpul Romanesc de la Val-David. Oficialii ambasadei au incercat in acest mod sa previna un nou incident, de natura sa-l puna pe ministrul roman intr-o postura neplacuta. Politistii au reusit sa-l localizeze pe Ion Titisor pe 20 iulie, cind l-au si ridicat din locuinta acestuia din Montreal. NICOLETA SAVIN Pentru anuntul ca doi anchetatori vor merge in Israel dupa Maria Vlas, Generalul Neagu este acuzat de procurorii CSJ ca favorizeaza infractorul Doi procurori romani vor pleca luni, in Israel, pentru declansarea actiunilor preliminare privind extradarea Ioanei Vlas, fost administrator al SOV Invest, care a parasit Romania in data de 22 mai - a anuntat, vineri, generalul de divizie Nicolae Neagu, prim-adjunct al inspectorului general al politiei. Anuntul generalului Neagu privind deplasarea celor doi anchetatori i-a scandalizat pe procurorii Parchetului de pe linga Curtea Suprema de Justitie, care doreau sa se pastreze secreta aceasta actiune. Potrivit surselor din Parchetul CSJ, deplasarea celor doi procurori era pastrata in cel mai mare secret, iar anuntul generalului Neagu poate duce la fuga Mariei Vlas din Israel si la lichidarea conturilor in valuta detinute de aceasta. Conform acelorasi surse, impotriva generalul Neagu va fi facuta o plingere penala pentru favorizarea infractorului. DANIEL NEAMU, PETRISOR CANA O ancheta a politistilor germani si romani a scos la iveala o retea de infractori care faceau Trafic cu vize Schengen Spatiul Schengen, atractia fara limite a est-europenilor, a devenit o afacere extrem de profitabila pentru cei care pot fructifica avantajul unei vize in Occident. De aceea, lupta pentru o astfel de viza constituie o atractie pentru cei care pot face o afacere din obtinerea ei. Putini stiu insa ca la inceputul acestui an multi dintre romanii care au dat spaga grasa pentru a pune mina pe cite o viza pe cai neoficiale au luat o plasa de zile mari. Multe dintre acestea erau furate din Germania, de la Oficiul pentru Straini din orasul Trier. Interesant este ca, pina la descoperirea furtului, o buna parte dintre cei care au cumparat vizele au reusit sa patrunda in spatiul Schengen. Numai ghinionistii au fost depistati, avind parte de o verificare incrucisata la frontiera dintre Austria si Germania. Autoritatile romane verifica aceasta "caracatita", intinsa pe teritoriile mai multor tari, si la nivel de ambasade. Cele 300 de vize Schengen au fost furate din orasul german Trier Primele verificari ale politistilor din cadrul IPJ Cluj s-au bazat pe informatiile primite din partea autoritatilor germane de resort, dupa ce s-a constatat ca, la inceputul acestui an, de la Oficiul pentru Straini din Trier (Germania) au fost furate 300 de vize Schengen. Cercetarile politistilor clujeni au stabilit ca romanii care au oferit spre vinzare astfel de vize erau "cea de-a treia mina" intr-o retea internationala. Astfel de fapte au fost sesizate si de autoritatile ungare. Aron Soporan, 43 de ani, Cornel Calin, 39 de ani - ambii din Cimpia Turzii - Daniel Florea, 25 de ani, din Turda, si Dumitru Vidrighin, 28 de ani, din Sibiu, sint cei pe care ofiterii de la Serviciul Politiei economico-financiare ii cercetaza, in acest caz, pentru trafic de influenta. Cei patru au primit 28.000 marci germane si 4.000 de dolari de la zece persoane in schimbul obtinerii de vize pentru spatiul Schengen, in perioada iunie-iulie 2000. Politistii au stabilit ca Soporan a incasat de la doi doritori de viza pentru Occident cite 2.000 de dolari, spunind ca are cunostinte la Ambasada Ungariei. Ceilalti trei au primit diferite sume de bani, cuprinse intre 4.000 si 6.000 de marci de la alti cinci "clienti" carora le-a spus ca au relatii la Ambasada Germaniei. Cert este ca vizele pentru care au platit bani grei s-au dovedit a fi false. Anchetatorii au descoperit ca titularii de pasapoarte au vize care nu erau inregistrate la Ambasada Germaniei din Bucuresti.In plus, Cornel Florea a declarat ca prin intermediul lui Vidrighin a mai obtinut vize pentru alte zece persoane in schimbul a 35.000 de marci. Spatiul Schengen a fost deja invadat de posesori de vize false Cei patru au recunoscut ca, pina sa fie descoperiti, foarte multi romani au patruns in spatiul Schengen cu ajutorul vizelor furate din Trier. Membrii filierei romane a traficantilor de vize obtineau doar 3-400 de marci din banii ceruti solicitantilor. Potrivit purtatorului de cuvint al IGP, mr. Cristina Vatasescu, pentru aplicarea vizelor furate din Germania pe pasapoartele solicitantilor, a fost nevoie de un sprijin din interiorul ambasadelor Germaniei si Ungariei din Romania. Din acest motiv, joi, politistii au declinat competenta acestui caz Parchetului de pe linga Tribunalul Cluj care urmeaza sa verifice pe cale legala functionari ai celor doua ambasade, potentiali complici ai traficantilor de vize Schengen. Surse politienesti ne-au declarat ca firele acestei "caracatite" se indreapta, in special, spre Consulatul German din Sibiu si spre Ambasada Ungariei. Pe de alta parte, politisti din alte tari beneficiare ale vizelor sustrase din Trier verifica legaturile cu angajati ai ambasadelor Germaniei. PETRISOR CANA DANIEL NEAMU Trei tineri din Teius au sustinut un Concert cu o orga furata din biserica Politistii din orasul Teius, judetul Alba, au identificat ieri hotii care au jefuit biserica baptista din localitate. In noaptea de 24/25 iulie a.c., trei pasionati de muzica gospel - Claudiu Vlas (26 de ani), Anghel Mailat (11 ani), ambii din Teius, si Iancu Tiberiu Rostas (17 ani), din satul Girbova de Aiud - au patruns prin efractie in lacasul pocaitilor, de unde au furat o orga electronica in valoare de cinci milioane de lei. Instrumentul era singurul care lipsea din "arsenalul" necesar infiintarii unei trupe muzicale cum scrie la carte. Timp de o saptamina, cei trei trubaduri au cintat si au jucat pina li s-au aprins calciiele. Din nefericire pentru ei, concertul s-a sfirsit ieri, iar orga a fost inapoiata bisericii baptiste. Vlas si Rostas s-au ales cu dosare penale pentru furt calificat, iar "menestrelul" de 11 ani a ramas sa cinte in continuare, el neraspunzind, deocamdata, penal. LUCIAN DOBRATER Accident mortal la mina Hudesti-Botosani Impuscat cu o piatra Minerul Marcel Tanacelea a fost lovit in abdomen de o piatra cu diametrul de circa 15 centimetri, suflata cu putere de tubul de lifting de la putul de exploatare numarul 8 de la exploatarea miniera Hudesti (Botosani). Presiunea tubului de lifting a transformat piatra intr-o veritabila arma, care l-a trintit la pamint pe Tanacelea, desi acesta se afla in acel moment la mai bine de 50 de metri departare de put. Lovitura i-a provocat minerului o puternica hemoragie interna, care avea sa-i fie fatala. Marcel Tanacelea a fost transportat de urgenta la Spitalul din Dorohoi, de unde a ajuns in aceeasi seara la Spitalul Judetean Botosani, la Sectia de reanimare. Eforturile medicilor botosaneni au fost zadarnice. Incapabili sa aline suferintele minerului din Hudesti, cadrele sanitare au luat decizia de a-l transporta la Iasi, intr-o ambulanta dotata cu aparatura necesara mentinerii perfuziilor. La scurt timp dupa ce a ajuns insa la Iasi, Marcel Tanacelea a decedat. Inspectoratul Teritorial de Protectie a Muncii Suceava a initiat o ancheta referitoare la acest caz. Ing. Ionel Ungureanu, directorul de productie al SC Mindo, Dorohoi, proprietara minei, spune ca e vorba despre un accident stupid: "Nu avea nimeni de unde sa stie ca piatra a fost captata de tubul de lifting. Marcel Tanacelea se afla oricum la o distanta care ar fi trebuit sa-i asigure protectia". Amintim ca inspectorii suceveni au finalizat de curind ancheta referitoare la explozia produsa la Hudesti la inceputul lunii mai, cind sapte mineri au murit si un altul a fost grav ranit in urma exploziei accidentale a 15 kg de dinamita. Raportul respectiv dispunea masuri drastice privind respectarea normelor de protectie a muncii la exploatarea din Hudesti. Patru persoane din conducerea SC Mindo au fost sanctionate atunci cu amenzi, ITPM Suceava propunind si inceperea urmaririi penale impotriva lor. DORIN BEJENARU Politistii romani se vor putea infiltra printre traficantii de stupefiante Noua lege le va permite anchetatorilor sa intercepteze convorbiri telefonice Legea combaterii traficului si consumului de droguri, promulgata de presedintele Emil Constantinescu, in cursul acestei saptamini, va permite politistilor romani sa lucreze sub acoperire pentru depistarea si prinderea traficantilor de stupefiante. Proiectul a fost intocmit de politistii romani in colaborare cu cei din tari care au experienta in combaterea acestui flagel. Potrivit sefului Serviciului Antidrog din cadrul IGP, lt. col. Radu Constantin, legea va permite politistilor sa lucreze sub falsa identitate si sa plateasca informatori si colaboratori din rindul micilor traficanti. Baremul sumelor platite informatorilor va fi modificat in functie de inflatie - momentan, o informatie importanta este platita de politie cu maxim 10 milioane de lei. Pentru anihilarea retelelelor de traficanti, va fi creat un serviciu special in care vor lucra numai politisti de elita, capabili sa se infiltreze in retelele de traficanti de stupefiante care actioneaza in Romania. Politistii vor putea lucra sub acoperire doar cu acceptul procurorilor si vor actiona numai pe teritoriul tarii noastre. Tot in baza unui mandat de la Parchet, politistii serviciului care va fi creat vor putea intercepta si asculta convorbirile telefonice ale celor suspectati de trafic cu droguri. DANIEL NEAMU PETRISOR CANA Dupa ce timp de citeva nopti a studiat, dind tircoale, Daniel Danciu este anchetat pentru ca a incercat sa patrunda intr-o unitate militara Trei tineri din judetul Maramures au incercat sa patrunda ilegal in depozitul unei unitati militare din Timisoara. Potrivit anchetatorilor, miercuri noaptea, in jurul orei 2.00, soldatul Felician Sarca, de la o unitate militara din Timisoara, a observat ca trei tineri intentionau sa patrunda intr-un depozit al unitatii. Aflat in garda la depozit, in zona de siguranta a obiectivului, soldatul a auzit voci. A somat regulamentar, timp in care hotii au rupt-o la fuga. In aceeasi noapte, in jurul orei 4.15, soldatul Claudiu Chiosa, dintr-un alt post de santinela, a observat un individ in perimetrul de siguranta, la aproximativ 30 de metri de imprejmuirea exterioara. La somatia santinelei, hotii au fugit. A doua zi, in jurul orei 10.30, plt.-mj. Constantin Odor a observat o alta persoana suspecta in apropierea aceluiasi obiectiv. Tinarul i-a declarat subofiterului ca nu are acte de identitate asupra sa si a recunoscut ca, in urma cu citeva ore, s-a aflat in zona de siguranta. Barbatul a fost retinut. Cu toate acestea, joi noaptea s-au semnalat din nou incercari de patrundere in incinta unitatii. Potrivit anchetatorilor, Daniel Danciu, domiciliat in Borsa, judetul Maramures, a recunoscut ca, impreuna cu alti doi indivizi, a incercat sa patrunda in incinta obiectivului, cu intentia de a fura. Daniel Danciu este cercetat in stare de libertate, iar complicii sai au fost dati in urmarire. Cazul a fost preluat de Parchetul Militar si Politia Judiciara Timisoara. ALINA GRIGORE Un baietel de noua ani a fost Violat in curtea bisericii Un baietel de noua ani, din localitatea gorjeana Borascu, sustine ca a fost supus la perversiuni sexuale in curtea bisericii satului, la jumatatea lunii iulie. Alin Militaru nu a povestit nimanui despre ceea ce i s-a intimplat, desi parintii au observat o usoara schimbare a comportamentului sau in ultimele doua saptamini. Baietelul se afla cu vitele la pascut, impreuna cu alti doi tovarasi, Valentin Vlad (16 ani) si Narcis Marica (12 ani). La un moment dat, Valentin l-a luat cu forta pe Alin si l-a dus in curtea bisericii, in apropiere de locul de pasunat. Acolo l-a obligat pe baietel sa intretina cu el raporturi sexuale orale, fapta repetindu-se si a doua zi. Parintii lui Alin au aflat abia zilele trecute, de la niste vecini, care au inceput sa vorbeasca despre rusinea patita de baietel. Politistii l-au audiat imediat pe Valentin Vlad, care a negat asemenea fapte, dar el este contrazis acum de Alin si de celalalt minor, Narcis Marica. Initial, cei doi nu avusesera curajul sa vorbeasca, pentru ca au fost amenintati de Valentin ca, daca vor spune ceva, se vor alege cu o bataie zdravana. CLAUDIA TIPLUICA 