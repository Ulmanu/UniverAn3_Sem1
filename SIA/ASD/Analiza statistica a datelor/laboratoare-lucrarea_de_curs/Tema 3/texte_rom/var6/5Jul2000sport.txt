 Conducerea Rapidului a primit lectura de vacanta Iordanescu a intocmit un contract de 15 pagini! Anghel Iordanescu i-a prezentat ieri dimineata lui George Copos, principalul actionar al Rapidului, modelul de contract pe care ar vrea sa-l semneze cu clubul alb-visiniu. Conducerea giulestenilor are ceva de lucru, fiindca actul pus pe masa de general este un record in materie: 15 pagini de clauze! George Copos, Dinu Gheorghe si Constantin Anghelache s-au asezat confortabil la birouri, incercind sa decripteze tactica documentelor, pe care Iordanescu a deprins-o printre dunele Arabiei Saudite, urmind sa dea raspunsul in cursul serii de ieri sau astazi. Conform unor surse din cadrul clubului, contractul este "beton" din punct de vedere legal, Puiu Iordanescu fiind complet protejat, motiv pentru care patronul vicecampionilor ar putea sa renunte la ideea de a-l aduce pe general la Rapid. Discutiile intre cele doua parti au continuat si ieri, in Bucuresti, Iordanescu renuntind sa mai asiste la meciul amical Rapid - Extensiv, disputat aseara, la ora 18.00, la Brasov, din motive personale, care au inclus si o vizita la Spitalul Militar din Capitala. BOGDAN GHEORGHE Berlusconi sustine ca fostul portar e lipsit de inteligenta Zoff a demisionat din postul de selectioner al Italiei Dino Zoff, antrenorul nationalei de fotbal a Italiei, a demisionat ieri din functie, ca urmare a unor critici virulente din partea presedintelui de la AC Milan, Silvio Berlusconi. Boss-ul gruparii lombarde a sugerat ca "Zoff a folosit tactici de amator, stupide, in finala EURO 2000, disputata impotriva Frantei". In ciuda dominarii Italiei, careia i-au lipsit 30 de secunde pentru a deveni campioana europeana, fostul prim-ministru l-a calificat pe tehnicianul de la cirma "squadrei azzurra" ca fiind "dilettante". "Imi iubesc tara in aceeasi masura in care imi place sa fiu tacut, dar acum sint indignat. Nu-i poti permite unui jucator precum Zidane sa se plimbe pe teren cum vrea el. Chiar si un amator si-a putut da seama ca francezul a fost nemarcat in ultimele minute ale jocului. De ce Zoff nu a pus pe nimeni linga Zinedine, doar era clar ca jocul Frantei se invirte in jurul lui?", a declarat Berlusconi. Magnatul presei peninsulare a continuat spunind ca "problema cea mai importanta e nevoia de cineva cu inteligenta la conducerea nationalei. Zoff a dovedit ca nu are asa ceva". Dino Zoff a reactionat diplomatic la atacurile lui Berlusconi: "Nu-mi vine sa cred ca un politician poate vorbi in felul asta. Voi fi bucuros sa-i raspund criticilor, atunci cind o sa stiu exact ce a vrut sa spuna". MARGARIT BANUTA Presedintii au apelat la algebra pentru a imparti banii din drepturile de televizare S=a+k(n-2) Adunarea Generala a Ligii Profesioniste de Fotbal a dezbatut ieri criteriile dupa care se vor imparti in acest sezon banii proveniti de pe urma drepturilor de televizare a partidelor din sezonul care va incepe. Intr-o atmosfera cu multe grade atit la propriu, cit si la figurat, Mitica Dragomir si presedintii celor 16 cluburi s-au certat pe marginea "prazii" mai bine de doua ore si jumatate. In cele din urma, a fost aprobata propunerea venita de la reprezentantul Rapidului, Constantin Anghelache. "Asa cum era firesc si democratic, au fost ascultate toate parerile, dar teoria probabilitatii si matematica au primat pina la urma", a declarat Anghelache la final, vizibil satisfacut ca i-a fost aprobata propunerea. Singurul care s-a opus solutiei oferite de Rapid a fost, in cele din urma, Mircea Stoenescu, reprezentantul echipei Dinamo. "Suma pe care echipele o vor primi in noul sezon se va calcula dupa formula «S=a+k(n-2)». Eu am propus acest sistem", a explicat rapidistul. "In aceasta formula,«a» reprezinta suma de jos a ultimelor doua echipe din clasament, adica 2.7%. «K» este un coeficient de 0.49%, iar «n» este pozitia ocupata de echipa in clasament". Concret, ultima clasata ar urma sa primeasca aproximativ 80.000 de dolari, iar liderul - aproximativ 400.000 de dolari. Liga a mai propus federatiei ca observatorii meciurilor din Divizia A sa fie delegati de LPF, iar categoria insotitorilor de arbitri sa fie desfiintata. MATEI UDREA "Ciinii rosii" adulmeca aerul din tara campionilor mondiali si europeni Pe o caldura inabusitoare, fotbalistii echipei Dinamo s-au prezentat ieri la Aeroportul Otopeni, pentru a pleca in stagiul de zece zile pe care il vor efectua in Hexagon. Inaintea tuturor a aparut tehnicianul Cornel Dinu, alaturi de fiul sau, Cornelus. Atractia principala a fost reprezentata de Danut Lupu si Mugur Bolohan, fosti rapidisti, care in acest sezon vor evolua pentru echipa din Sos. Stefan cel Mare. Dintre cei 22 de fotbalisti lipsesc Cristi Vlad (a suferit in cursul zilei de ieri o interventie chirurgicala la mina dreapta) si Tinel Petre (suspect de ciupitura de menisc). Chiar daca initial a stat departe de ziaristi, refuzind dialogul, Cornel Dinu, iritat din cauza faptului ca urcarea in aeronava taragana, s-a intretinut minute bune cu presa. "Ne intereseaza ca in acest stagiu sa perfectam anumite mecanisme de joc si sa incercam o pregatire adecvata pentru startul Ligii Campionilor. In privinta lui Danut Lupu va pot spune ca integrarea sa in echipa depinde numai de el", a spus Procuroru'. In privinta dezertarii lui Florin Prunea la formatia germana Energie Cottbus, nou promovata in Bundesliga, si a unei eventuale posibilitati de revenire la Dinamo, Dinu s-a aratat extrem de transant: "Orice fotbalist este bine venit. Daca exista un raport de buna intelegere intre jucator si antrenor, totul este in regula. Echipa noastra poate sa evolueze si fara Prunea, si fara Lupu, si fara Dinu...!". In Franta, "ciinii rosii" vor da piept cu echipele franceze St. tienne si Bastia, cu elvetienii de la FC Lausanne si cu o selectionata a regiunii Savoia. Cartierul general va fi in localitatea Amphion-Les-Bains. Intoarcerea este prevazuta pe data de 14 iulie, iar pe 18 iulie urmeaza sa aiba loc prezentarea lotului, intr-un show de exceptie la Bazinul Dinamo. DANIEL NAZARE Steaua il acuza pe Becali ca a facut presiuni la FRF Cornel Cacovean, directorul executiv al clubului Steaua, a acuzat ieri Federatia Romana de Fotbal ca a cedat presiunilor facute de firma ISM. Conducatorul "militarilor" afirma ca federatia a eliberat in mare graba cartea verde a lui Laurentiu Rosu, fara sa verifice daca echipa spaniola Numancia, la care s-a transferat fotbalistul, a virat in contul "militarilor" 1.200.000 de dolari, reprezentind clauza de reziliere a contractului. "Jucatorul Rosu are contract cu Steaua pina la 30.06.2001. Contractul a fost incheiat in '98 si refacut in '99. Fotbalistul are clauza de reziliere de 1.200.000 de dolari daca se transfera pina la 30.06.2000 si clauza de 1.500.000 de dolari daca se transfera dupa aceasta data pina la 30.06.2001, cind ii expira contractul cu Steaua. Ei bine, FRF a eliberat cartea verde (n.r. - permisul international de munca pentru fotbalisti) fara sa tina cont de regulamente", a acuzat Cacovean. Cacovean: "FRF a comis o ilegalitate" "Pina la data de 3.07.2000, in conturile clubului nostru nu a intrat nici un ban. Azi, la ora 10.00, Liga a inaintat o adresa la FRF, prin care cere sa nu se elibereze cartea verde pentru Laurentiu Rosu. Federatia a considerat insa ca Numancia si-a achitat obligatiile financiare si a transmis cartea verde!" Stelistul a prezentat, in sprijinul afirmatiilor sale, copii dupa extrasele de cont bancar ale clubului "ros-albastru", in care se atesta ca Numancia nu a platit clauza de reziliere a lui Rosu. "FRF a facut, in acest caz, mai mult pentru Numancia si fotbalul spaniol decit pentru Steaua si fotbalul romanesc! Pur si simplu, federatia a aparat interesele strainilor! Am fost informat verbal de Adalbert Kassai, secretarul general al federatiei, ca Numancia a achitat banii la data de 28.06.2000. Nu este nimic adevarat, iar actele au fost eliberate inainte ca noi sa primim un singur cent. Am trimis documentele care dovedesc acest lucru si la federatie". Cacovean a spus ca aceasta graba a FRF are la baza demersurile facute de Ioan Becali, impresarul jucatorului si conducatorul firmei ISM. "Becali a adus la federatie un act bancar prin care se spunea ca banii au fost virati in contul clubului Steaua. Se pare ca suma in cauza a plecat din Spania, dar in nici un caz nu a intrat in conturile gruparii noastre. FRF a comis o ilegalitate. Acest lucru s-a produs in urma insistentelor ISM. Nimeni n-a obligat federatia sa elibereze in fuga cartea verde a jucatorului". Intreaga tevatura a plecat de la suma de 300.000 de dolari, care reprezinta diferenta intre clauza de reziliere de 1.200.000 de dolari in vigoare pina la 6 iunie 2000 si clauza de reziliere de 1.500.000 de dolari care intra in drepturi dupa aceasta data. "Prin intermediul FRF vom face demersuri la UEFA si FIFA, dar cred ca aceasta problema cu greu isi va gasi rezolvare". MATEI UDREA Valentin Alexandru cere nerespectarea unei hotariri a LPF Valentin Alexandru, secretarul general al Ligii Profesioniste de Fotbal, a trimis o cerere la Federatia Romana de Fotbal prin care solicita ca forul condus de Mircea Sandu sa nu-i elibereze cartea verde fotbalistului Laurentiu Rosu. Jucatorul este ca si transferat la echipa de prima divizie spaniola Numancia, clubul lui Jean Barbu virind deja in contul Stelei banii reprezentint clauza de reziliere a contractului lui Rosu. Suma de 1.200.000 de dolari, pe care cei de la Numancia au platit-o pentru internationalul roman, a fost stabilita chiar de LPF, care i-a dat dreptate jucatorului aflat in litigiu cu Steaua tocmai din aceasta cauza. Interventia lui Valentin Alexandru este bizara, el cerind, in dubla calitate pe care o are, de vicepresedinte al FRF si secretar general al LPF, nerespectarea unei hotariri luate de o comisie a Ligii. Aceasta pozitie este justificata de prietenia care il leaga de Victor Piturca, antrenorul Stelei, si de Viorel Paunescu, presedintele clubului din Ghencea. BOGDAN GHEORGHE Kurnikova a vazut dracul gol Evenimentul care a atras atentia luni, la Wimbledon, s-a petrecut pe terenul 14, la meciul dintre perechile Anna Kurnikova / Natasa Zvereva - Amy Frazier / Katie Schlukebir. In pauza dintre doua ghemuri, in timp ce jucatoarele stateau pe scaune, un barbat gol pusca a intrat pe gazon, a sarit peste fileu si a dat citeva ture de teren pina sa fie evacuat de oamenii de ordin. Exhibitionistul se numeste Mark Roberts, are 35 de ani si este din Liverpool. El avea scris pe piept "Doar «bilele» trebuie sa sara", o parafraza l-a sloganul "Doar mingile trebuie sa sara" lansat in campania publicitara la sutiene, pe care Kurnikova o face in Anglia. Kurnikova, care avea fata infundata in prosop in momentul incidentului, a spus ca nu a mai vazut asa ceva in viata ei. "Am incercat doar sa nu-i dau importanta si sa ramin concentrata la joc". Faptul ca asa s-a intimplat, o dovedeste victoria cu 6-2, 6-1 pe care au obtinut-o Anna si Natasa. Ciudatul Roberts, aflat la a 156-a aventura de acest gen, a fost amendat cu 2.000 de euro, chiar daca a declarat politiei ca nu intentiona sa se apropie de Kurnikova sau sa o supere cu ceva. Un tenisman din Belarus face furori la Wimbledon Optimile de finala ale turneului de tenis de la Wimbledon au adus, luni, alte noi surprize. In competitia masculina, Pete Sampras a uitat de durerile din piciorul sting si l-a spulberat, cu 6-3, 6-2, 7-5, pe suedezul Jonas Bjorkman. "Adversarii mei joaca sub o presiune mai mare decit mine cind stiu ca sint accidentat. Este vorba de Wimbledon si am sa ma lupt pina la capat, atit cit ma tin puterile. Plingeti-ma cit vreti", a afirmat Sampras dupa meci. Fara probleme a cistigat si al doilea favorit pe iarba, Andre Agassi (6-4, 6-3, 6-3 contra neamtului David Prinosil), care spera sa reediteze, alaturi de compatriotul sau Sampras, finala de anul trecut, in care ar putea sa-si ia revansa. Singurul britanic ramas in cursa, Tim Henman, a fost eliminat de puternicul australian Mark Philippoussis, invingator cu 6-1, 5-7, 6-7 (9), 6-3, 6-4. Performanta demna de remarcat a apartinut insa americanului Jan-Michael Gambill, care l-a intrecut cu 7-6 (5), 3-6, 6-3, 6-4 pe suedezul Thomas Enqvist (cap de serie numarul 9), calificindu-se astfel pentru prima oara in cariera in sferturile de finala la Wimbledon, unde il va intilni pe Sampras. Cele mai interesante si neasteptate calificari in sferturi le-au obtinut germanul Alexander Popp si Vladimir Voltcikov, din Belarus. Necunoscutul Popp a eliminat jucatori precum Chang sau Kuerten, lichidindu-l in optimi si pe suedezul Marc Rosset, cu 6-1, 6-4, 3-6, 4-6, 6-1, si urmind sa joace astazi cu australianul Patrick Rafter. Voltcikov a atins "sferturile" venind din calificari. In optimi, el l-a depasit pe sud-africanul Wayne Ferreira cu 6-3, 6-4, 7-6 (0). Nastase vrea titlul la veterani In ceea ce priveste prezenta romaneasca la Wimbledon, au mai ramas in cursa doar junioara Ioana Gaspar si veteranul Ilie Nastase. Ioana s-a calificat in turul doi, dupa victoria cu 6-1, 6-3 in fata lui Angelique Widjajal (Indonezia), unde o va intilni pe englezoaica Alice Barnes. La juniori, Adrian Cruciat a fost eliminat din primul tur de britanicul Lee Childs, cu 2-6, 1-6, desi era favoritul numarul 6 al turneului. Ilie Nastase, presedintele FR Tenis, face cuplu in turneul legendelor cu olandezul Tom Okker, la fel ca la Roland Garros, unde a ajuns pina in finala categoriei peste 45 de ani. RAZVAN JELESNEAC Flick-flack Dinamo, locul 81 in lume Echipa germana Bayern München se afla pe prima pozitie in clasamentul mondial al cluburilor de fotbal, ierarhie alcatuita de Federatia Internationala pentru Istoria si Statistica Fotbalului, pe baza rezultatelor inregistrate in perioada 1 iulie 1999 - 30 iunie 2000. Dinamo Bucuresti ocupa locul 81 (127 de puncte), Steaua se afla pe pozitia 92 (118 puncte), iar Rapid pe locul 215 (71 de puncte). Intre primele 100 de echipe se afla nu mai putin de 29 din America de Sud, sapte din America Centrala, doua din Asia, una din Africa si 61 din Europa. ( D.N. ) Robert Pires va juca la Arsenal Chiar daca Real Madrid a facut o oferta interesanta pentru internationalul francez, Robert Pir?s va evolua din aceasta vara la echipa engleza Arsenal Londra. Alegerea a venit in urma repetatelor rugaminti ale antrenorului Ars?ne Wenger, francez si el, care si-a dorit enorm sa-l aiba pe Pir?s sub comanda sa. Fotbalistul francez a evoluat pina acum de 38 de ori in reprezentativa "cocosului galic" si provine dintr-o familie cu tata portughez si mama de origine spaniola. In 1998, dupa ce Franta a devenit campioana mondiala, Robert Pir?s s-a transferat de la Metz la Olympique Marseille. ( D.N. ) "Tank Man" se bate cu politia din New Orleans Anthony Mason, extrema de forta de la Charlotte Hornets, a fost arestat luni noapte in Cartierul Francez din New Orleans, dupa ce a lovit un politist si a instigat la violenta. Conform declaratiei lui Joseph Narcisse, purtatorul de cuvint al politiei, la ora 22.15, fortele de ordine au observat mai multe persoane care se certau pentru citeva femei si au incercat sa calmeze spiritele, insa "Tank Man", cum este poreclit Mason, l-a lovit pe unul dintre ofiteri si i-a indemnat pe ceilalti sa faca la fel. Politistii s-au confruntat cu un adevarat bombardament de sticle si au fost nevoiti sa foloseasca spray-urile paralizante pentru a-i aresta pe scandalagii. Mason (2,03 m, 123 kg) nu este la prima abatere de acest gen, el fiind arestat si in februarie pentru ca a sarit la bataie intr-un bar din New York. ( THL ) Brazilia a renuntat la organizarea CM 2006 Brazilia a renuntat sa-si mai depuna candidatura pentru organizarea Campionatului Mondial din 2006 si ii va da voturile sale Africii de Sud, a declarat presedintele Confederatiei Braziliene de Fotbal, Ricardo Teixeira. Africa de Sud are practic asigurata cistigarea dreptului de organizare, din moment ce 14 din 24 de voturi ale oficialilor ii ofera aceasta favoare. Decizia finala se va lua joi, la Zürich, cind membrii Comitetului Executiv al UEFA se vor intilni intr-o sedinta extraordinara. ( D.N. ) Marlene Ottey merge la Sydney Comisia de arbitraj a Federatiei Internationale de Atletism (IAAF) a hotarit sa ridice suspendarea atletei jamaicane Marlene Ottey, pedeapsa dictata pe 5 iulie anul trecut, la reuniunea atletica de la Lucerna, cind sportiva a fost depistata pozitiv la un control antidoping. "Nu aveam suficiente probe ca sa mentinem suspendarea sa", au declarat, intr-un comunicat, oficiali ai IAAF, care cosidera ca testele de laborator efectuate nu sint concludente. Hotarirea a fost imediat pusa in aplicare, alergatoarea, care a cistigat de-a lungul carierei 34 de medalii la competitii mondiale si olimpice, primind unda verde pentru participarea la Olimpiada de la Sydney. ( V.M. ) Mihaela Melinte da bine cu ciocanul Atleta Mihaela Melinte s-a clasat pe primul loc in proba de aruncarea ciocanului, in cadrul concursului de la Soteville, cu o performanta de 68,37 metri. Romanca a fost secondata de frantuzoaica Manuela Montebrun (o aruncare de 67,66 metri). Mihaela Melinte a fost implicata recent intr-un scandal de dopaj, izbucnit la Paris. ( V.M. ) Visul de argint al inotatorilor Inotatorii romani Beatrice Cislaru si Dragos Coman s-au clasat pe locul secund in doua dintre finalele desfasurate luni in cadrul Campionatului European de natatie de la Helsinki. Cislaru a obtinut argintul in finala probei de 400 de metri mixt (cu timpul de 4:41,64), in timp ce o alta romanca, Simona Paduraru, a terminat pe pozitia a saptea. Dragos Coman s-a clasat pe locul doi la 400 de metri liber (4:48,69). In cadrul aceleiasi competitii, echipa Romaniei a ocupat locul patru in proba feminina de stafeta 4x100 metri (3:46,45). ( V.M. ) Florin Marin fura meserie de la olandezi Universitatea Craiova, echipa pregatita de Florin Marin, va efectua un stagiu de pregatire in Olanda, cartierul general urmind a fi stabilit in localitatea Sittard, la fel ca si asta-iarna. Durata turneului este de 20 de zile (8 iulie - 27 iulie), la actiune vor participa 25 de fotbalisti si intregul stagiu a fost perfectat de Mircea Petrescu, care va fi si conducatorul delegatiei oltene. S-au stabilit si partidele amicale, dupa cum urmeaza: KAA Gent (9 iulie), Hapoel Tel Aviv (12 iulie), Maastricht AV (14 iulie), Den Bosch (17 iulie), FC Köln sau Fortuna Sittard (19 iulie) si Heraklis (26 iulie). Astazi vor pleca spre Olanda, cu autocarul, masorii si doctorul echipei, iar fotbalistii vor face deplasarea cu avionul, vineri. ( M.M. ) Fotbalistii de la Extensiv se antreneaza ca maratonista Lidia Simon Sorin Cirtu, tehnicianul echipei de Divizia B, Extensiv Craiova, a angajat la club un preparator fizic. Adrian Tudor este fostul antrenor al maratonistei Lidia Simon, campioana mondiala si europeana la cea mai solicitanta proba atletica. Cirtu a apelat la un preparator fizic pentru ca recunoaste ca nu se pricepe la acest gen de pregatire. Antrenorul de la Extensiv apreciaza metodele de lucru ale lui Tudor, care a renuntat la alergarile pe platouri sau sosele, "turele" fiind facute acum numai pe iarba din Poiana Brasov, locul de cantonament al oltenilor. Adrian Tudor considera ca fotbalistii sint cei mai delicati sportivi, care trebuie sa-si protejeze articulatiile, iar suprafetele dure le dauneaza. ( B.G. ) 