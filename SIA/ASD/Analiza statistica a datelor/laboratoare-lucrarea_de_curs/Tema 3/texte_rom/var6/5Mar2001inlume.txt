 Cea mai mare parada a homosexualilor si lesbienelor Aproape jumatate de milion de pederasti si lesbiene au participat simbata seara, la Sydney, la parada anuala a homosexualilor, deja recunoscuta ca fiind cea mai mare din lumea intreaga, transmite Reuters. Strazile din Sydney s-au umplut de o multime multicolora, explodind de sexualitate, veselie si culoare. Parada de anul acesta a avut si un mesaj aparte: dorinta homosexualilor de a putea adopta copii, ca orice heterosexual. Senzatia manifestarii a constituit-o insa un grup de mirese, care mai de care mai gatite si mai fardate, care, de la distanta, pareau niste femei normale, dar erau de fapt barbati travestiti, asa cum se poate observa si din instantaneul surprins de un fotoreporter al Agentiei Reuters. Ei au declarat ca se simt femei si, ca atare, spera ca intr-o zi isi vor putea indeplini visul de a purta albul imaculat al rochiei de mireasa, desi foarte putine state sau comunitati religioase aproba uniunile intre homosexuali. (I.A.) Supermodelul Gisele intoarce spatele prezentarilor de moda Diafana Gisele Bundchen, supermodel brazilian extrem de cautat pentru prezentarile de moda, a defilat pe podium pentru ultima oara inainte de a se retrage, cu ocazia unui show Dolce & Gabbana, la Milano, transmite Reuters. "Nu parasesc modelingul, dar este ultimul spectacol de moda la care iau parte ca manechin", a explicat Gisele Bundchen, care are 20 de ani. Ea si-a explicat retragerea prin ritmul frenetic si munca plina de stres a prezentarilor de moda: "Alergi de colo-colo, telefonul tau suna in permanenta, si cineva e intotdeauna linga tine cu un uscator de par". (I.A.) La Salonul Auto de la Geneva, Un Renault soc! Citiva ani s-a vorbit in Franta si in lumea automobilistica despre un model Renault care sa aiba un impact extraordinar. S-au vehiculat tot felul de informatii, s-au facut si incercari de fotografiere a caroseriei. Nimeni n-a stiut ceva precis, nici macar dupa aparitia unor fotografii-pirat. Cu putin timp inaintea deschiderii salonului de la Geneva, Renault a lasat sa circule o fotografie cu o masina acoperita cu husa si numai cu farul din partea dreapta descoperit. Era, de fapt, o strategie de provocare, de lansare incitanta, petrecuta pentru presa cu doua zile inaintea Salonului Auto de la Geneva. La Teatrul Cazinoului din Geneva, Renault Vel Satis a intrat in scena, unde Louis Schweitzer a prezentat-o sutelor de ziaristi invitati. Vel Satis este o masina neobisnuita, de top, concurind cu BMW si Mercedes la gama Lux. Generalist prin traditie si vocatie, grupul Renault, unul dintre primii constructori mondiali de automobile, vizeaza clasa de sus, unde constructorii germani dominau prin excelenta. E vorba despre o masina de dimensiuni mai mari decit obisnuitele Renault, cu un design-soc, neconventional, descinzind, in materie de linie, din celebrul stil Art D?co. Masina aduce, pe linga designul nonconformist, inovatii tehnologice de ultima ora. Interiorul este de un confort total. Vel Satis va intra pe piata abia de anul viitor, in doua motorizari (3,5 litri V6 si 3 litri 24 de valve Diesel), francezii fiind siguri ca noul model Renault va crea un orizont de asteptare enorm. Publicul-tinta al acestui model deosebit este format din nonconformisti, oameni care, in nevoia de identitate si performanta, sint capabili sa se desparta de modelele clasice si sa se urce intr-un Vel Satis dupa care, vrind-nevrind, toata lumea intoarce capul. (S.D.) Hugh Heffner si-a scos haremul in lume Fondatorul revistei "Playboy" implineste 75 de ani si a inceput seria de petreceri alaturi de cele sapte iubite ale sale Hugh Heffner, fondatorul celebrei reviste "Playboy", da dovada de o asemenea pofta de viata la respectabila virsta de 75 de ani, pe care ii va implini pe 9 aprilie, incit a inceput petrecerile pentru aniversare cu mai bine de o luna inainte. Aflat la MGM Grand Hotel-Casino, din Las Vegas, cu ocazia unei astfel de petreceri, el a fost tot timpul inconjurat de cele sapte iubite ale sale, niste superbe blonde, bronzate, cu forme perfecte si decolteuri generoase, care seamana atit de bine incit par surori gemene. Cele sapte nimfe, care le-au inlocuit recent pe cele patru foste iubite ale lui Heffner, nu si-au luat o clipa ochii de la iubitul lor, pe care l-au pupat si l-au ajutat sa taie tortul, care avea desenat pe el bine cunoscutul iepuras, emblema revistei "Playboy". ISABELLA ALEXANDRESCU Pirande si puradei, clandestini in Eurostar Noua tigani romani au ajuns in Marea Britanie ascunsi sub un vagon al trenului de mare viteza Presa britanica a dedicat ieri spatii ample senzationalei povesti a celor noua tigani din Romania care au fost descoperiti vineri, la Londra, ascunsi sub un tren de mare viteza de tip Eurostar, care face legatura intre Franta si Marea Britanie prin tunelul de sub Canalul Minecii. Timp de trei ore, cit a durat calatoria de la Paris la Londra, cei noua imigranti ilegali, printre care se aflau doua femei insarcinate si o fetita de numai trei ani, au stat ascunsi sub un vagon, intr-un fel de nisa care face parte din sasiu, folosita in general pentru transportarea bagajelor calatorilor sau a altor marfuri. Ajunsi la destinatie, in jurul orei locale 13.47, ei nu au mai putut iesi din nisele inguste in care se strecurasera la Paris, in cursul noptii, cind trenul se afla garat intr-un depou pazit in permanenta. Politia feroviara londoneza i-a descoperit pe cei noua tigani in jurul orei 14.43, dupa ce acestia au inceput sa tipe dupa ajutor. Peste numai citeva minute, trenul urma sa plece inapoi spre Bruxelles. Scosi din ascunzatorile lor, pasagerii clandestini au fost supusi unui examen medical si predati Biroului de imigrari pentru a fi interogati. Mai tari ca Indiana Jones Cazul a suscitat un viu interes din partea presei britanice, cu atit mai mult cu cit un purtator de cuvint al companiei Eurostar declarase vineri ca ar fi pentru prima oara cind aceste trenuri sint folosite de imigrantii ilegali pentru a ajunge in Marea Britanie. Declaratia s-a dovedit totusi a fi falsa deoarece, dupa studierea amanuntita a arhivelor, a iesit la lumina faptul ca isprava romanilor reprezinta al patrulea incident in care imigrantii ilegali folosesc trenurile Eurostar pentru a ajunge in Marea Britanie. Spre exemplu, in 1997, patru rusi au reusit sa ajunga in Anglia in acelasi mod, fiind prinsi deoarece, asemenea romanilor, au inceput sa strige dupa ajutor vazind ca nu mai pot iesi din ascunzatoare. Chiar si in aceste conditii, modul original in care romanii au ales sa ajunga la Londra reprezinta o poveste senzationala in sine. "L-am vazut pe Indiana Jones agatat de boghiul trenului, dar nu pentru atit de mult timp", declara vineri un politist socat de cele descoperite. In ciuda conditiilor dramatice in care au calatorit, romanii nu au avut nevoie de ingrijiri medicale speciale, nici macar cele doua femei insarcinate sau fetita de trei ani, remarca ieri "The Times". Imigrantii i-au speriat pe britanici cu nazurile lor Pe marginea acestui caz, tabloidul britanic "The Sun" a publicat un amplu material despre nazurile pe care le fac solicitantii de azil in momentul in care, o data ajunsi in Marea Britanie, sint preluati de serviciile de imigrare si cazati in hoteluri sau centre speciale. Potrivit unei estimari recente, in Marea Britanie intra anual circa 100.000 de imigranti ilegali. Dintre acestia, 46.000 sint repatriati imediat, iar dintre cei ramasi, 6.500 primesc permisiunea de a ramine in Marea Britanie, iar alti 9.000 primesc raspunsuri defavorabile la cererile de azil. Restul de aproximativ 38.500 de azilanti ramin ilegal pe teritoriul britanic. Pina la clarificarea situatiei lor, imigrantii sint imbarcati in autobuze de lux, dotate cu aer conditionat si instalatie audio, cu care sint transportati pentru a li se gasi locuri de cazare. Problema este insa ca majoritatea se arata nemultumiti de ceea ce li se ofera, cerind sa fie instalati cit mai aproape de Londra, unde stiu ca vor putea gasi mai usor de lucru. Altii profita de slaba supraveghere si dispar, incepind o noua viata ca imigranti ilegali. "Daca li se spune ca locul de cazare nu e grozav sau ca este frig, umezeala si mizerie, unii pur si simplu dispar", spune un angajat al firmei insarcinate cu transportarea imigrantilor. Primul lucru pe care si-l cumpara majoritatea imigrantilor, o data ajunsi in Marea Britanie, e telefonul mobil, prin intermediul caruia incearca sa-si contacteze rudele sau prietenii deja instalati. LIVIA CIMPOERU Atentat cu bomba in Israel, soldat cu patru morti Un atentat cu bomba, care a avut loc ieri la Netanya, localitate situata la nord de Tel Aviv, a provocat moartea a patru persoane, printre care teroristul care avea bomba asupra lui, si a ranit alti 66 de oameni, transmite Reuters. "Tero ristul se gasea pe strada Hertzl, in apropiere de o benzinarie, si a detonat bomba pe care o transporta chiar in mijlocul trecatorilor care voiau sa traverseze, a declarat seful politiei israeliene, Shlomo Aharonichki, precizind ca individul a provocat explozia in momentul in care a observat mai multi politisti in zona, crezind probabil ca a fost reperat. Printre cele sase persoane transportate in stare grava la spital se numara si un arab, care lucra la un magazin din apropiere si pe care cei care au asistat la tragedie s-au razbunat, batindu-l furibunzi cu drugi de fier. Vestea atentatului de la Netanya a fost primita cu mare bucurie in teritoriile controlate de palestinieni, sute de oameni iesind in strada strigind ca mortii lor au fost razbunati. Simbata, doi palestinieni, printre care o femeie care se plimba linistita cu familia ei, au fost impuscati in apropiere de Nablus de armata israeliana, iar un tinar a fost omorit de colonii evrei din zona. Hamas ameninta cu un val de atentate Atacul terorist de ieri survine pe fondul amenintarilor gruparii integriste Hamas, care s-a declarat gata sa lanseze o campanie de atentate sinucigase impotriva Israelului, dupa ce seful armatei israeliene, Shaul Mofaz, a avertizat ca, pentru a zdrobi revolta palestiniana din Cisiordania si Gaza, vor fi luate masuri severe. La citeva ore dupa avertismentul lui Mofaz, care a declarat bataios ca "vom continua sa luptam impotriva terorismului cu toate fortele", brigazile Ezzedine al-Qassam, aripa militara a Hamas, au transmis agentiei Reuters un comunicat prin care isi afirma hotarirea de a lansa o noua serie de atacuri teroriste. Imediat dupa atentatul de ieri, Hamas a transmis un comunicat in care afirma ca atacul de la Netanya se inscrie in campanie de rezistenta contra ocupantilor evrei, fara a revendica insa actiunea terorista. Liderul palestinian Yasser Arafat nu a fost impresionat de declaratiile dure ale lui Mofaz, luind in deridere decizia acestuia de a inaspri represaliile. "Ce vor sa mai faca? Sa foloseasca bomba atomica?", a intrebat ironic Arafat. ISABELLA ALEXANDRESCU Flash Bomba la BBC Un automobil-capcana a explodat in fata postului de televiziune BBC, din vestul Londrei, in momentul in care genistii britanici se pregateau sa provoace deflagratia unui vehicul considerat suspect, au declarat ieri surse ale Scotland Yard. Explozia, survenita in cursul noptii de simbata spre duminica, la ora locala 3.00, a fost destul de puternica, insa nu a provocat decit pagube minore, spargind o parte din ferestrele care compun fatada cladirii BBC. Potrivit sectiei antiteroriste din cadrul Scotland Yard, explozia a fost cauzata de o bomba de mare putere, de "5 pina la 10 kilograme". Politia banuieste ca atentatul esuat a fost organizat de "Adevarata IRA", o grupare dizidenta a Armatei Republicane Irlandeze. Seful sectiei antiteroriste, a avertizat ieri ca exista temeri serioase privind producerea unor noi atentate in Marea Britanie in urmatoarele zile. (L.C.) 21 de morti dupa prabusirea unui avion militar american Un avion militar american, apartinind Garzii Nationale, s-a prabusit, simbata, din cauza vremii proaste, in centrul statului Georgia, toate cele 21 de persoane aflate la bord pierzindu-si viata, transmite Reuters. Avionul, de tip C-23 Sherpa, transporta soldati din Florida la o baza navala din Virginia, toti cei 21 de militari aflati la bord fiind membri ai Garzii Nationale. Din cauza ploii torentiale si a lipsei de vizibilitate, pilotul a pierdut controlul aparatului de zbor, care s-a zdrobit de pamint in apropiere de mica localitate Unadilla, la circa doua ore dupa decolare. Administratia Aviatica Federala va deschide o ancheta pentru a stabili circumstantele tragicului accident.(I.A.) Jaf "ca-n filme" la o banca poloneza Trei casiere au fost gasite simbata impuscate mortal in urma unui jaf armat desfasurat in filiala centrala a bancii Kredyt Bank, din capitala poloneza Varsovia. "Directorul bancii, insotit de politisti, a descoperit trei tinere ucise prin impuscare in subsolul bancii", a mentionat purtatorul de cuvint al politiei, Dariusz Janas. Autoritatile fusesera alertate de familiile celor trei femei, care nu s-au intors acasa dupa inchiderea bancii, la ora locala 13.00. Ajunsi la fata locului, politistii au dat peste cadavrele celor trei casiere, precum si peste corpul neinsufletit al unui agent de paza - singurele persoane care lucrasera simbata in banca. Paguba inca nu a putut fi stabilita cu exactitate. (C.V.) Statele Unite, amenintate de o superfurtuna Doua sisteme depresionare puternice, unul umed venind dinspre sudul Statelor Unite, iar celalalt rece, dinspre Canada, se indreptau vertiginos unul spre altul ieri, amenintind sa produca o masiva furtuna de zapada in statele din nord-estul si centrul teritoriului american, relateaza Reuters. Meteorologii americani au avertizat ca, in cazul ciocnirii celor doua fronturi atmosferice, in SUA se va produce cea mai mare furtuna de zapada din ultimii 50 de ani. Avertismentele au fost luate in serios de locuitorii statelor amenintate de furtuna, care au asaltat magazinele pentru a-si procura lopeti de deszapezire si rezerve de mincare.(L.C.) Tiruri de artilerie la granita dintre Macedonia si Kosovo Lupte violente au avut loc duminica in imprejurimile satului macedonean Tanusevci, situat in nord-vestul tarii, in apropiere de granita cu provincia sirba Kosovo, transmite France Presse citind declaratiile unui membru al unei asociatii umanitare aflat la fata locului. Tirurile de artilerie ale armatei macedonene s-au facut auzite, dupa ce, potrivit politiei, trei soldati macedoneni au fost ucisi in apropiere de Tanusevci. Un militar a fost ucis cu un foc de arma tras, dupa cit se pare, chiar din sat, iar ceilalti doi si-au pierdut viata in urma exploziei unei mine. Satul Tanusevci este ocupat de mai multe saptamini de albanezi care interzic accesul armatei macedonene. O mare parte a populatiei civile din sat a a fugit in Kosovo. ( C.M.) Agentul "Ramon" a vindut KGB secretul tunelului Robert Hanssen, agentul FBI arestat luna trecuta sub acuzatia de spionaj in beneficiul Moscovei, este acuzat de a fi avertizat autoritatile sovietice "n legatura cu construirea, in anii '80, de catre americani, a unui tunel secret sub cladirea Ambasadei fostei URSS la Washington, relateaza cotidianul "New York Times". Construirea tunelului, coordonata de FBI si Agentia Nationala de Securitate a SUA, al carui cost a fost evaluat la mai multe sute de milioane de dolari, facea parte dintr-un program de interceptare a comunicatiilor din ambasada. Guvernul american nu a recunoscut niciodata existenta acestui tunel, dar intr-un memoriu trimis FBI dupa arestarea lui Hanssen se afirma ca acesta ar fi "compromis un program tehnic extrem de costisitor si de o importanta enorma pentru Statele Unite", releva cotidianul citat, mentionind ca oficialii de la Washington au refuzat sa faca orice comentariu pe aceasta tema. (C.M.) Croatii din Bosnia "divorteaza" de musulmani Liderii nationalisti croati din Bosnia-Hertegovina, reuniti simbata la Mostar in cadrul Conventiei Poporului Croat, s-au pronuntat in favoarea autonomiei si a crearii unor institutii proprii in regiunile cu majoritate croata din aceasta tara, regiuni unde organismele federale nu vor mai fi recunoscute. Aceasta decizie, sprijinita de Ante Jelavic, reprezentantul croat in presedintia tripartita bosniaca, a fost calificata drept ilegala si de factura extremista de catre un purtator de cuvint al inaltului reprezentant ONU pentru Bosnia, Wolfgang Petrisch. In baza acordului de la Dayton, prin care, in 1995, s-a pus capat razboiului din Bosnia, aceasta republica este constituita din doua entitati: Republica Srpska (RS, care regrupeaza etnia sirba) si Federatia Croato-Musulmana, care-i regrupeaza intr-o singura unitate institutionala si geografica pe croati si pe musulmani. Nationalistii croati au inceput sa militeze tot mai puternic pentru autonomie, dupa ce, in urma modificarii legii electorale, anul trecut, numarul reprezentantilor lor in structurile puterii a scazut in favoarea musulmanilor.(C.V.) Prostituate romance, arestate in Bosnia Sute de politisti din Bosnia-Hertegovina au facut simbata o razie de proportii prin localurile de noapte din capitala Sarajevo si din imprejurimi, retinind 177 de "femei de strada" originare din Romania, Republica Moldova, Ucraina si Rusia, precum si citeva zeci de proxeneti, transmit agentiile internationale de presa. O parte din tinerele retinute venisera in Bosnia crezind ca vor lucra drept chelnerite, dar s-au trezit cu pasapoartele confiscate si obligate sa se prostitueze, majoritatea fiind inchise in bordelurile clandestine care functioneaza pe linga diverse baruri de noapte, a declarat seful misiunii ONU in Bosnia, Jean Paul Klein. La operatiunea "Makro", cum a fost botezata, au participat peste 500 de politisti. "Aceasta a fost cea mai semnificativa actiune coordonata a politiei initiata pina astazi in vederea combaterii gravei probleme a traficului cu oameni si a prostitutiei fortate", a aprecia Klein. Tinerele retinute, unele in virsta de numai 13 ani, vor fi intervievate de politie si, in cazul in care se descopera ca au fost fortate sa se prostitueze, li se va oferi sansa repatrierii. Majoritatea femeilor traficate in Bosnia sint aduse prin Ungaria sau Iugoslavia si sint vindute in orasul Brcko. CONSTANTIN VLAD "Militianul rosu", noul presedinte al Moldovei Liderul comunist Vladimir Voronin, desemnat de PCM drept candidat la presedintie, a fost ministru de interne al RSS Moldoveneasca Partidul Comunist din Republica Moldova (PCM), marele invingator al alegerilor legislative care au avut loc pe 25 februarie, l-a desemnat simbata drept candidat la presedintie pe liderul sau, Vladimir Voronin. Propunerea echivaleaza, de fapt, cu alegerea in aceasta functie, deoarece PCM detine 71 din cele 101 locuri in parlament, iar pentru desemnarea viitorului sef al statului sint necesare 62 de voturi. Voronin s-a nascut pe 25 mai 1941, in satul Corjova, din fostul raion Dubasari. In 1971 a absolvit Institutul Unional de Industrie Alimentara la sectia fara-frecventa, in 1983, Academia de Stiinte Sociale a CC al PCUS, iar in 1991 Academia Ministerului de Interne al URSS. Cariera sa a inceput in industria alimentara, el fiind in perioada 1966-1971 director al fabricilor de piine din Criuleni si Dubasari. A devenit apoi inspector la sectia de organizare a CC a PCM, iar intre 1989 si 1990 a detinut functia de ministru de interne al RSSM. El a fost la un pas de a fi trimis ca diplomat in Vietnam, dar a ratat aceasta sansa din cauza puciului de la Moscova din 1991. In 1996 a candidat la functia de presedinte al Moldovei, dar a obtinut doar 10,2 la suta din voturi. Tot simbata, PCM a luat in discutie nominalizarea candidatilor pentru functia de presedinte al parlamentului si pentru cea de premier. Desi, pina acum, la Chisinau se vorbea despre o eventuala raminere in functie a actualului premier Dumitru Braghis, la sedinta PCM de ieri au fost luate in calcul si numele actualului ambasador al Moldovei la Moscova, Valeri Babuac, si cel al ministrului de externe, Nicolae Cernomaz. CAMELIA MUNTEAN [23][pl.dll?rid=expresro] 