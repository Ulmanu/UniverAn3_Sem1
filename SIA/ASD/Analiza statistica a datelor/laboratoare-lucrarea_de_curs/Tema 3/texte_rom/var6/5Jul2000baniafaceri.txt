 ABC-ul impozitului pe venitul global Salariatii care au copiii militari in termen sau elevi la scoli ajutatoare au dreptul la deduceri personale suplimentare Deducerea personala de baza, de 800.000 lei, se acorda si salariatilor care au un singur loc de munca si lucreaza cu contract de munca pe o perioada nedeterminata doar o jumatate de norma 1. O familie este compusa dintr-un parinte si trei copii, iar parintele nu este salariat. El are un ajutor lunar de somaj de 420.000 lei, iar copiii au o pensie de urmas de 300.000 de lei fiecare. Unul dintre copii este salariat, iar ceilalti doi sint scolari minori. Copilul salariat poate lua in intretinere ceilalti doi frati si mama? Care este totalul coeficientului de deducere suplimentara de care beneficiaza copilul salariat? Conform articolului 12 din Ordonanta Guvernului nr. 73/1999 privind impozitul pe venit, persoana salariata poate beneficia de un coeficient de deducere suplimentara de 0,4 (2x0,2) din deducerea personala de baza pentru cei doi frati minori, acestia fiind considerati alte persoane aflate in intretinere. Deoarece parintele are un venit mai mare decit plafonul deducerii personale suplimentare (800.000x0,2=160.000), copilul salariat nu poate beneficia de deducere suplimentara pentru acesta. 2. Un salariat este angajat cu contract de munca pe o perioada nedeterminata cu o jumatate de norma, fara a avea alt loc de munca. Poate acest salariat sa beneficieze de deducerea personala de baza in suma de 800.000 lei sau de 15% cheltuieli profesionale? Raspunsul este da, deoarece deducerea personala de baza de 800.000 lei nu se fractioneaza in functie de norma de lucru, ci se acorda integral in limita venitului realizat. Totodata, cheltuiala profesionala de 15% din deducerea personala de baza se acorda in suma integrala deoarece necesitatile de pregatire profesionala ale salariatului sint aceleasi si in conditiile in care acesta lucreaza mai putin de o norma. 3. Un salariat are in intretinere sotul/sotia sa si pe socrii sai. I se poate acorda salariatului deducerea suplimentara pentru socrii sai, avind in vedere ca acestia nu sint rude ale sale pina la gradul patru inclusiv? Socrii sint rude de gradul unu cu sotul/sotia salariatului. Asa ca salariatul respectiv poate beneficia de deducerea personala suplimentara pentru socrii, cu conditia ca veniturile acestora sa se incadreze in plafonul prevazut in Ordonanta Guvernului nr. 73/1999. 4. In cazul unei persoane care este angajata cu contract de munca la doua firme si lucreaza 4 ore la una si 4 ore la cealalta , iar cartea de munca este la una dintre ele, cum se acorda deducerile personale si unde se completeaza fisele fiscale FF1 si FF2? In cazul cumulului de functii, un contribuabil isi va alege locul unde are functia de baza (cartea de munca), caz in care impozitul se va calcula in baza articolului 24 - alineatul 4, litera a) din Ordonanta 73/1999. La acest loc de munca se va completa si fisa fiscala FF1. La celalalt loc de munca, impozitul se calculeaza potrivit articolului 24 - alineatul 4, litera b) si se va completa fisa fiscala FF2. 5. Salariatii care au copii aflati in scoli ajutatoare, militari in termen sau elevi de la institutii de invatamint militare pot beneficia de deduceri personale suplimentare? Da, acesti salariati pot beneficia de deduceri personale suplimentare, insa cu conditia sa fie respectate prevederile din Decizia finala 2, aprobata prin Ordinul 629/2000 emis de ministrul finantelor Traian Decebal Remes. OVIDIU ZARA Cele mai importante firme romanesti au fost reunite intr-un anuar Firma Kompass Romania a lansat recent anuarul "Major Companies of Romania", editia 2000. Anuarul, editat in limba engleza, este dedicat facilitarii contractelor cu potentialii parteneri de afaceri, investitori, clienti sau furnizori pentru cele 2000 de firme prezentate. Cea de-a treia editie a anuarului Kompass include o prima sectiune de prezentare a evolutiei economiei romanesti, a mediului de afaceri si legislatiei din domeniul economic, realizata cu sprijinul unor companii de consultanta recunoscute pe plan mondial. ( M.D. ) Atacul n-a avut efect: Peste 8.500 de persoane au transferat valuta prin BCR Volumul mediu lunar al operatiunilor de transfer valutar, spre si dinspre Romania, efectuate de Banca Comerciala Romana (BCR) prin reteaua MoneyGram, a crescut, in primul semestru al anului, cu 424% fata de aceeasi perioada a anului trecut, fiind de aproximativ 4 milioane de dolari. Banca a inregistrat, in primele sase luni ale acestui an, aproximativ 8.500 de persoane care au beneficiat de serviciul MoneyGram. Din volumul total al tranzactiilor, primirea de valuta din strainatate reprezinta 80%, iar expedierile 20%. ( M.D. ) Bilantul secetei: 8.500 miliarde lei paguba Suprafata irigata pina in prezent este de 171.231 de hectare, in vreme ce suprafata totala calamitata de seceta este de 3,4 milioane hectare iar pierderile se ridica la circa 8.500 de miliarde de lei, a anuntat, ieri, Constantin Stefan, administratorul Societatii Nationale de Imbunatatiri Funciare (SNIF). Doar 5% din suprafata afectata a fost irigata. Cele mai mari suprafate s-au irigat in judetele Galati, Constanta, Dolj , Ialomita si Braila in vreme ce in judetele Cluj si Neamt, nu s-a irigat nici un metru patrat deoarece nu au fost incheiate contracte cu agricultorii. Oficialul SNIF a aratat ca, subventia alocata pentru energia electrica consumata de sistemele de pompare a fost epuizata inca de la sfirsitul lunii mai, insa a precizat ca "nu se pune problema ca nu vor functiona si in continuare". Impedimentul cel mai mare este insa numarul insuficient al echipamentelor de udare, care dupa cum bine se stie au fost furate si transformate in fier vechi. Constantin Stefan a aratat ca, in prezent, sistemul romanesc de irigatii mai functioneaza doar in proportie de 50% fata de 1990, de atunci pina in prezent pagubele inregistrate prin furturi si deteriorari fiind de 550 de miliarde de lei. Deoarece echipamentele de udare existente la ora actuala sint insuficiente, agricultorii ar trebui sa se asocieze pentru a-si cumpara aceste echipamente, care costa intre 51 milioane lei, cele de fabricatie romneasca si 55.000 de dolari, cele ultraperformante, de import, a sugerat reprezentantul SNIF. La promisiuni stam bine In ceea ce priveste masurile pe care statul promite ca le va lua pentru a contracara efectele negative ale secetei se numara: *compensarea generala pentru calamitati, in valoare estimativa de 1568,7 miliarde de lei, prin acordarea de cupoane valorice de toamna pentru infiintarea culturilor, reprezentind 20% din cheltuieliele de infiintare a culturii; *compensarea punctuala pentru calamitati in valoare estimativa de 2.527 de miliarde de lei, pentru cazurile analizate de comisiile locale si judetene pe baza actelor de calamitate, sprijinul financiar urmind a reprezenta 30% din valoarea pierderilor; *suplimentarea subventiilor alocate de la bugetul statului pentru activitatea de imbunatatiri funciare in valoare de 382 miliarde de lei. NICOLETA BURTAN Daca si Remes zice da, Pensiile vor fi indexate lunar, in raport cu rata inflatiei Indexarea ar putea incepe chiar din aceasta luna de la un nivel minim de 2,3 milioane lei pentru o familie de doi pensionari Reprezentantii mai multor asociatii de pensionari i-au prezentat, ieri, premierului Isarescu propunerea de indexare lunara a pensiilor in raport cu rata inflatiei, pornind de la un nivel de subzistenta stabilit recent de Institutul National pentru Controlul Calitatii Vietii la 2,9 milioane de lei lunar pentru o familie de doua persoane. Potrivit purtatorului de cuvint al guvernului, Gabriela Vrinceanu-Firea, primul-ministru a considerat indreptatita solicitarea pensionarilor. Pe linga majorarea lunara a pensiilor au mai cerut, cu prioritate, acordarea de noi compensari pentru pretul medicamentelor, ajutoare pentru intretinerea locuintelor, o eventuala diminuare a impozitului pe cladiri in functie de veniturile din pensii si sprijin pentru o alimentatie corecta. Daca si ministrul finantelor, Decebal Traian Remes, va fi de acord, indexarea lunara a pensiilor ar putea incepe chiar din aceasta luna, cu o majorare substantiala pentru lunile care au urmat ultimei recorelari, urmind ca, in perioada viitoare, cuantumul pensiilor sa fie majorat in functie de rata inflatiei. Premierul Isarescu va continua seria intilnirilor cu pensionarii pina la definitivarea unor initiative legislative care ar putea oferi solutii pentru problemele acestei categorii. OANA VLASCEANU Salariul real din mai a scazut cu 44,5% fata de octombrie 1990 Comisia Nationala pentru Statistica a comunicat ieri ca in primele cinci luni ale acestui an productia industriala a crescut, comparativ cu perioada similara a anului trecut, cu 8,5% in volum absolut si cu 6,1% in conditii comparabile din punct de din punct de vedere al numarului de zile lucratoare. In privinta salariilor, CNS a comunicat ca in mai salariul mediu brut pe economie a fost de 2,676 mil. lei, iar cel mediu net de 2,029 mil. lei. In comparatie cu aprilie, salariul mediu brut din mai a scazut cu 5,7%, iar cel net cu 5%. Astfel, cresterea salariului mediu a acoperit in mai doar 93,3% din cresterea preturilor din aceeasi luna, in vreme ce majorarile salariale din intervalul decembrie 1999 - mai 2000 au acoperit doar 88,2% din cresterile de preturi ale perioadei. Ca o curiozitate, salariul real din luna mai 2000 era de numai 56,5% din cel existent in octombrie 1990. In privinta inflatiei, CNS estimeaza pentru iunie o rata de 1,5% dar, unii analisti economici considera totusi ca tinta inflationista anuala, de 27%, va fi depasita. CNS a mai aratat ca pe primele patru luni, cheltuielile bugetare au fost mai mari cu 12.108,5 mld. lei fata de venituri, ceea ce a insemnat un deficit de 1,6% din PIB-ul prognozat pentru acest an. OVIDIU ZARA Guvernul nu mai vrea autoturisme ARO ARO se afla la un pas de inchiderea totala, dupa ce guvernul l-a instiintat oficial alaltaieri pe directorul general Aurelian Nicolae ca ministerele nu vor mai achizitiona autoturisme de teren de la Cimpulung Muscel. Mai mult, uzina ARO va trebui sa dea gratuit guvernului autoturisme, in raport cu datoriile pe care le are la bugetul de stat. Directorul general Aurelian Nicolae a declarat: "Guvernul vrea sa cumpere masini din afara pe bani, iar noi sintem obligati sa le dam autoturisme pe degeaba. Asa inteleg cei de la Bucuresti sa ne ajute. La ora actuala nu s-a facut nici o comanda din structura bugetara pentru vreun autoturism. Toti bugetarii francezi si italieni circula in masinile fabricate in tara la ei, iar noi nu suportam masinile autohtone". Desi a promis, la un moment dat, ca Ministerul de Interne va cumpara 100 de ARO, ministrul Dudu Ionescu a sfirsit prin a-l evita pe seful de la ARO. Aceeasi atitudine o are si Decebal Traian Remes, care nu este de acord cu achizitionarea pe bani a celor 100 de autoturisme. Situatia in Cimpulung Muscel, oras care respira de pe urma uzinei ARO, este destul de tensionata. Sindicatele se gindesc sa initieze un protest, pe 14 iulie, chiar la deschiderea oficiala a Scolii de vara de la Cimpulung, atunci cind va fi prezent si Ion Diaconescu. GABRIEL MARICA Isarescu recunoaste ca sigla CEC a "umflat" numarul investitorilor FNI Premierul Mugur Isarescu a recunoscut ca plasarea siglei CEC linga cea a FNI a atras in mod artificial investitorii FNI carora li s-a creat in aceasta situatie, impresia unei soliditati a fondului, a anuntat, ieri, presedintele Asociatiei Nationale a Investitorilor FNI (ANI-FNI), Ovidiu Mazilescu. Conducerea asociatiei s-a intilnit, ieri, cu primul-ministru, la Palatul Victoria, aceasta fiind prima intilnire a reprezentantilotr FNI cu premierul, dupa constituirea investitorilor intr-o asociatie cu personalitate juridica. In acest context, premierul Isarescu i-a asigurat pe investitori de sprijinul sau in vederea obtinerii de sedii adecvate in care asociatia sa-si desfasoare activitatea pina la recuperarea banilor de catre cei indreptatiti. Potrivit vicepresedintelui ANI-FNI, Daniela Coman, investitorii au propus primului-ministru ca masura de urgenta, posibilitatea ca statul sa restituie oamenilor banii investiti in FNI dintr-un fond constituit din surse extrabugetare, fara a afecta bugetul de stat, urmind ca apoi statul sa-si recupereze banii de la cei vinovati de gestionarea frauduloasa a FNI. Desi nu si-a dat acordul de principiu, premierul va analiza aceasta posibilitatea, urmind ca, saptamina viitoare, sa reia discutiile cu reprezentantii ANI-FNI. Pina atunci, insa este posibil ca Asociatia sa se prezinte la prima infatisare in procesul CEC-Sov. Invest, pe data de 11 iulie pentru care au primit incurajari din partea premierului", a mai declarat vicepresedintele ANI-FNI. OANA VLASCEANU 