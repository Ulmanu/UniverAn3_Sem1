 Virusul se intoarce! Al doilea val de gripa pindeste la granita Epidemia de gripa ar putea izbucni in a doua jumatate a lunii ianuarie, preconizindu-se ca, o data cu inceperea cursurilor la scoli, boala se va raspindi mai rapid, a declarat ieri dr. Viorel Alexandrescu, seful Centrului National de Referinta Pentru Gripa de la Institutul Cantacuzino din Bucuresti. "In plus, in mai multe tari din Europa au fost deja inregistrate cresteri semnificative ale numarului de imbolnaviri", a mai spus dr. Alexandrescu. Specialistii recomanda parintilor sa nu trimita copiii la scoala pe 8 ianuarie daca acestia au simptome de gripa - febra, frisoane, dureri musculare - si sa nu le administreze singuri tratamentul fara consultarea medicului. Specialisti ai Centrului American pentru Gripa au anuntat ca vaccinarea impotriva bolii ar putea continua si in luna ianuarie. In Romania s-au vaccinat, pina in prezent, 890.000 de persoane, cifra record fata de anii precedenti. Necesarul national este de 1,5 milioane de imunizari. Potrivit expertilor internationali, epidemia de gripa va afecta intregul continent european in maximum 30-45 de zile. TATIANA DABIJA Benzina se scumpeste din nou La mai putin de doua saptamini de la ultima majorare, carburantii se scumpesc din nou. In maximum o saptamina, toate sucursalele SNP Petrom vor majora pretul la pompa al carburantilor cu circa 400 de lei. De aceasta data cauzele sint: cresterea accizei incluse in pretul benzinei si al motorinei (acciza este calculata in euro/tona si este direct influentata de deprecierea monedei nationale in raport cu dolarul) si introducerea taxei de un cent pe litrul de combustibil, pentru recuperarea datoriilor fostei Companii Romane de Petrol. Cele doua influente modifica pretul la pompa al carburantilor cu circa 300 de lei pe litru la motorina si intre 400 si 450 de lei pe litru la benzine, ne-au declarat surse din interiorul SNP Petrom SA. Prin majorare, pretul motorinei va ajunge pina aproape de 12.500 de lei/litrul, in timp ce pretul benzinei se va apropia de 14.500 de lei. In Bucuresti, preturile ramin neschimbate deocamdata. MIHAELA BALEA Ziaristii de la Iasi aparati de LADO Liga Apararii Drepturilor Omului din Iasi a solicitat ieri in scris prefecturii atacarea in contencios administrativ a ultimei hotariri a Consiliului Municipal din anul 2000, prin care limiteaza accesul ziaristilor la dezbaterile consiliului. De asemenea, s-a decis ridicarea acreditarii redactorilor care comenteaza in vreun fel activitatea consilierilor locali. Tot atunci, primarul municipiului, Constantin Simirad, a adresat jurnalistilor prezenti cuvinte jignitoare. Doar cei patru consilieri ai Partidului National Liberal au fost de partea ziaristilor, care s-au ridicat si au plecat in timpul lucrarilor. Mai mult, primarul Simirad l-a amenintat pe consilierul PNL, Florin Hozoc, ca-l va da in judecata pentru ofensa adusa autoritatii primarului. Secretarul executiv al LADO Iasi, Didinel Mitu, a declarat ca decizia consilierilor reprezinta o incalcare a libertatii de exprimare si a dreptului cetateanului la informare. "Toti ziaristii si cetatenii au dreptul sa-si exprime public parerea despre activitatea unui functionar. Articolele care au aparut in presa, referitoare la activitatea consilierilor, s-au inscris, dupa parerea mea, in limitele unei critici admisibile si nu au facut referiri la viata privata a consilierilor", a precizat Didinel Mitu. CATALIN DUMITRESCU In noaptea de 9 spre 10 ianuarie, la ora 22,20, romanii vor putea observa o Eclipsa totala de Luna Singura eclipsa totala care va putea fi observata in acest an din Romania este cea de Luna si care va avea loc in noaptea de 9 spre 10 ianuarie, ne-a informat Magda Stavinschi, directorul Institutului Astronomic al Academiei Romaniei. Intrarea Lunii in penumbra se va produce la ora 19.43, inceputul eclipsei totale - la 21.49, momentul fazei maxime va fi inregistrat la 22.20, iar iesirea din penumbra se va petrece la ora 0.57. Eclipsa de Luna va putea fi observata de populatia din Europa, Asia, Africa, Australia, nord-estul Americii de Nord, Alaska, Groenlanda, nord-estul Americii de Sud, Oceanul Atlantic, Oceanul Indian si nord-vestul Oceanului Pacific. Magda Stavinschi ne-a mai spus ca in anul 2001 vor avea loc in lume, in total, doua eclipse de Soare si trei de Luna. Eclipsa totala de Soare din 21 iunie, cea partiala de Luna din 5 iulie, cea inelara de Soare din 14/15 decembrie si cea de Luna prin penumbra din 30 decembrie nu vor putea fi vazute din tara noastra. Meteorologii sint insa sceptici cu privire la posibilitatea observarii eclipsei. Aceasta deoarece prognozele de lunga durata arata ca in perioada respectiva cerul va fi variabil, deci acoperit de nori. Prin urmare, este posibil ca eclipsa totala de Luna sa nu poata fi observata din toate zonele tarii. EUGENIA MIRCESCU In Ajunul Bobotezei, Ritualul satanic al oglinzii poate aduce moartea Ajunul Bobotezei este o zi plina de semnificatii magice in care se tine post negru. Cei necasatoriti au "foarte mult de lucru" in aceasta zi daca doresc sa-si viseze jumatatea. Asa ca trebuie sa ceara preotului care vine cu Botezul o crenguta de busuioc din buchetul cu care stropeste, pentru a o aseza sub perna inainte de culcare. Intreaga zi nu vor minca nimic si nici nu vor bea apa. Pe seara se face o turta din faina, apa si foarte multa sare. Se bea un strop de aghiasma, apoi se maninca turta aceea sarata si nu se bea apa. Noaptea, cei care am procedat astfel (punind si busuiocul sub perna) il vor visa pe viitorul sot sau pe viitoarea sotie venind sa le dea apa. Daca persoana din vis este cunoscuta, nu isi va arata fata, daca este necunoscuta i se va vedea si chipul. In aceasta noapte, duhurile rele si cele bune umbla nestingherite. Ritualul oglinzii este unul satanic. In Ajunul Bobotezei, multi isi vor "cauta" probabil viitorul in oglinda. Acest ritual este transmis din generatie in generatie si practicat foarte des, mai ales in mediul rural. La miezul noptii, tinerii dezbracati pina la briu, cu o luminare in mina si cu lumina stinsa privesc in oglinda. Dupa citeva secunde se aude un suierat abia perceptibil, apoi in oglinda se vor perinda imagini din viitorul persoanei respective, acoperite de ceata. Cel care va vedea in oglinda prapuri si dupa aceea numai fum va fi amenintat de moarte. Cei care dupa o zi de post vor cere prin rugaciune raspunsul la anumite intrebari il vor primi prin revelatie sau in vis. MIHAELA ION Nominalizarile la Globul de Aur - primele indicii pentru Oscar: "Evadare din cotet" concureaza cu Julia Roberts Inceputul anului ne transmite febra marilor competitii cinematografice ale lumii. Globurile de Aur, acordate de presa straina la Hollywood, reprezinta cea mai importanta festivitate de recompensare a cineastilor care asuda peste ocean, inainte de decernarea premiilor Oscar. Globurile de Aur sint cu atit mai importante cu cit ofera de cele mai multe ori indicii asupra favoritilor Academiei. Din nefericire, numaram pe degetele de la o mina peliculele care sint cunoscute romanilor, mare parte dintre filmele aflate in competitie urmind a ocupa ecranele din Romania abia dupa decernarea Globurilor de Aur, eveniment care se va desfasura in Cetatea Filmului pe 21 ianuarie, si va fi transmis de Antena 1, a doua zi, la ora 20.00. "Erin Brokovich", cu Julia Roberts, "Gladiatorul", cu Russell Crowe, si animatia din plastilina "Evadare din cotet" sint peliculele aflate in cursa Globurilor de Aur pentru cea mai buna drama si comedie care au putut fi vizionate si in Romania. Acestora li se adauga doua filme cu Michael Douglas, "Wonder Boys" si "Traffic" (aici Douglas ii da replica sotiei sale - Catherine Zeta Jones), comedia cu John Turturo si George Clooney - "O Brother Where Art Thou", alta cu Johnny Deep si Juliette Binoche - "Chocolat" si, surpriza, un film unguresc din 1999 - "Sunshine", al regizorului Istvan Szabo, cu Ralph Fiennes pe afis. Intre actorii prezenti pe lista nominalizatilor ii gasim pe Tom Hanks, Michael Douglas, Russell Crowe, Jim Carrey, Robert De Niro, Mel Gibson si George Clooney. Actritele care se vor infrunta pentru o distinctie sint: Juliette Binoche, Sandra Bullock, Renee Zellweger, Brenda Blethyn si Tracey Ullman pentru Globul de Aur la categoria comedie sau musical, in vreme ce Julia Roberts si Bjork figureaza pe lista nominalizatelor pentru Globul de Aur al categoriei drama. CORNELIA POPESCU "Surprize, surprize" lasa o gaura in grila TVR Variantele pentru inlocuirea acesteia: o emisiune de divertisment ori un concurs Echipa emisiunii "Surprize, surprize" (ROMANIA 1) a intrat intr-o binemeritata vacanta, care se va prelungi pina la data de 31 martie. Perioada in care vor avea loc mici modificari, ce se vor rezuma insa, dupa cum ne-a declarat Dana Mladin - directorul de programe al acestei emisiuni - doar la inlocuirea unor dansatoare, nicidecum a prezentatorilor Andreea Marin si Gabi Covesanu. Pentru acest interval orar ramas liber pina la primavara exista deja doua variante: o emisiune de divertisment ori un concurs de cultura generala: "Sintem in negocieri privind obtinerea unei licente pentru un concurs de cultura generala, cu format international, ce se bucura de o mare audienta in intreaga lume. Mai multe amanunte va vom oferi in cazul in care contractul va fi semnat", ne-a declarat Titus Munteanu. SIMONA ECOVOIU Galantele se vor mai tari decit Latin Express Trupa Galante nu are inca o casa de discuri in spate, un repertoriu bogat, programari pentru spectacole sau prea multe interviuri si sedinte foto la activ, dar are ambitie si incredere in propriile forte. Galante cinta latino-dance, stil mai putin abordat de trupele de la noi, fiind astfel prima formatie feminina autohtona care propune sa promoveze o astfel de muzica. Trupa a fost "inventata" de Adrian si Sorin, componenti ai grupului AXXA, ei fiind si producatorii muzicali ai trupei. Roxana (16 ani) si Lucia (15 ani), Galantele, si-au facut deja o lista de prioritati, pe linga un debut in forta si cistigarea celebritatii ele dorind sa atraga cit mai multi dintre fanii trupei Latin Express. Concurente, cele doua formatii latino isi vor imparti probabil frateste admiratorii. Fetele vor ramine fidele celor din Latin Express iar baietii vor admira mai mult Galantele. Chiar daca sint hotarite sa se razboiasca pentru suprematie cu Latin Express, cele doua Galante spun ca interpretul lor preferat este Pepe, vocalistul trupei rivale.(I.M.) Aurelian Temisan s-a logodit cu popa Cu putin inaintea Sarbatorilor de iarna, interpretul Aurelian Temisan si actrita Monica Davidescu au facut primul pas spre casnicie. Monica si Aurelian, care au o relatie de citiva ani, au hotarit sa se logodeasca. Ideea i-a apartinut lui Aurelian, care a dus-o pe iubita lui la biserica pentru a se logodi, fara ca aceasta sa stie unde merge. Nici macar cei mai buni prieteni ai cuplului n-au avut habar de aceasta logodna, pe care Aurelian si Monica au tinut-o in mare taina. Evenimentul n-a putut fi pastrat insa in secret multa vreme. Lumea a inceput sa-si puna semne de intrebare in momentul in care a remarcat verighetele din aur pe care cei doi nu le purtau inainte. Aurelian si Monica nu au stabilit inca data nuntii. CLAUDIA VOICU Lipsa precipitatiilor aduce guvernul in situatia de a propune masuri dure: Apa cu tiriita Guvernul Adrian Nastase ar putea decide rationalizarea consumului de apa din cauza secetei. La sediul Ministerului Apelor si Mediului va avea loc astazi o sedinta pentru analizarea situatiei resurselor de apa necesare consumului populatiei si productiei agricole, a anuntat ministrul informatiilor publice Vasile Dincu. In sedinta de ieri de guvern, ministrul mediului, Aurel Ilie, a prezentat o nota privind starea resurselor de apa, conform careia seceta se extinde la nivelul intregii tari. Astfel, cele mai afectate zone sint Valea Jiului, Anina (judetul Caras-Severin), Sinaia, Zalau, Brasov. "Avind in vedere deficitul major inregistrat, este posibila adoptarea unor masuri dure privind rationalizarea consumului", se arata intr-un comunicat al executivului, dat publicitatii dupa sedinta de ieri. (L.P.) Mai mult de jumatate din recoltele tarii ar putea fi compromise Seceta se prelungeste si in acest an. Situatia devine ingrijoratoare deoarece prognozele hidrologice si meteorologice nu anunta precipitatii abundente, este de parere Petre Marinescu, director la Compania Nationala "Apele Romane". Specialistii din companie apreciaza insa ca nu vor fi probleme cu alimentarea populatiei cu apa cel putin pina in luna martie. "Sa-i dam mandat Sfintului Ilie, sa aduca ploaie!" "Populatia nu consuma foarte mult. Dar pericolul cel mai mare il reprezinta faptul ca nu se reface stocul de apa in lacurile de acumulare. De fapt, chiar si in sol se constata o seceta excesiva. Apa este folosita nu numai pentru baut, ci este si o sursa de producere a energiei. La sfirsitul anului trecut, printr-o decizie gresita a ministrului industriei, apa a fost risipita pentru a produce energie ieftina. Dar nimeni nu s-a gindit ca nu vom avea cu ce sa refacem stocurile daca nu ploua. In situatia actuala, nimeni nu are cum sa intervina ca sa ploua. Doar sa ne rugam la Dumnezeu sau sa-i dam mandat Sfintului Ilie sa aduca ploaie, caci altceva nu avem ce face ca sa umplem lacurile!", ne-a declarat ieri Petre Marinescu. Daca in primaverile trecute toata lumea se temea ca zapada acumulata pe versanti se va topi si va duce la inundatii, in aceasta primavara trebuie sa rasuflam usurati: acest lucru nu se va intimpla. In luna martie a anului 1999, spre exemplu, in zona lacului Bilea, zapada masura doi metri. Acum, tot acolo, zapada s-a asternut doar intr-un strat de 70 de centimetri si este posibil sa se topeasca in curind, dupa cum arata prognozele meteorologice. Este ingrijorator si faptul ca, in aceasta iarna, de la 1.000 de metri in sus nu este zapada. Petre Marinescu ne-a asigurat ca agricultura nu va avea de suferit daca se vor aloca bani pentru repunerea in functiune a sistemului de irigatii. "In Cimpia Romana se poate folosi fara probleme apa din Dunare. Intreg sistemul de irigatii de acolo a fost conceput astfel incit sa se alimenteze cu apa Dunarii. Trebuie spus ca pe Dunare avem suficienta apa. Debitul fluviului nu va scadea sub 2.000 de metri cubi/secunda, iar pentru irigatii nu se folosesc mai mult de 100 de mc/s", a adaugat Petre Marinescu. Ca in '46! Hidrologii de la Institutul National de Meteorologie si Hidrologie au avertizat de multe ori ca in sol continutul de umiditate a scazut drastic, atit in stratul arabil, cit si in profunzime. La inceputul lunii trecute, in stratul de sol cuprins intre 0 si 100 de centimetri din zonele agricole Baragan, sudul Dobrogei, Subcarpatii Getici, vestul Banatului, centrul Transilvaniei, local in Maramures si in Cimpia Jijiei, aprovizionarea cu apa a solului era de 100-500 de metri cubi/hectar, ceea ce reprezenta 20-45% din capacitate. In celelalte zone agricole ale tarii, rezerva de apa din sol se situa la valori nesatisfacatoare. Dupa cum ne-a precizat Vladimir Ivanovici, director stiintific la INMH, seceta de acum este comparabila cu cea din anii '46-'47. "Trebuie intervenit acum" Cu toate ca am intrat deja in luna ianuarie, ninsorile care au cazut au fost foarte slabe. Din acest motiv, unele culturi agricole vor avea de suferit. Gheorghe Sin, director general al Institutului de Cercetari pentru Cereale si Plante Tehnice Fundulea, crede ca mai mult de jumatate din recolta de griu si orz va fi compromisa. "La ora actuala sint culturi care deja au rasarit. Este vorba de griu si orz. Pentru ca nu au zapada suficienta si nici nu au apa in sol, radacinile plantelor nu au patruns adinc in sol. Prin urmare, exista pericolul ca acestea sa se usuce. Acelasi lucru se poate intimpla si cu culturile de primavara", a explicat Gheorghe Sin. Situatia este cunoscuta si la nivelul Ministerului Agriculturii si Alimentatiei, dar nimeni nu se oboseste sa ia masuri urgente. Desi exista un inventar al sistemului actual de irigatii si exista chiar si un program de irigare a unei suprafete de 500.000 de ha de teren agricol, din cauza ca bugetul nu a fost inca aprobat nu sint bani pentru inlocuirea pompelor si a conductelor. Din sistemul de irigatii s-au furat, in ultimii ani, pina si conductorii electrici. Gheorghe Sin este de parere ca, pe linga retehnologizarea sistemului de irigatii, este necesar sa se are terenurile. In prezent au ramas nearate in jur de 4-5 milioane de hectare. "In ferestrele acestei ierni, acolo unde se poate, trebuie sa se are terenul. Nu trebuie asteptata luna martie, ci trebuie intervenit acum". Pe linga faptul ca nu au apa, plantele vor mai suferi si din pricina daunatorilor. Iarna blinda care se profileaza este un mediu foarte bun pentru insecte. Daca vremea va fi la fel de calda pe tot parcursul iernii, acestea isi vor dezmorti mai repede "piciorusele" la primavara si vor ataca culturile agricole. EUGENIA MIRCESCU Sistemul energetic - in pericol Sistemul energetic national este direct afectat de criza de apa provocata de seceta prelungita, au confirmat ieri surse din interiorul sectorului de electricitate. Rezerva in lacurile de acumulare a scazut sub 23 de procente, iar hidrocentralele produc pe firul apei, productia de energie fiind cu circa 20% mai mica decit cea obtinuta anul trecut, in perioada de iarna. Hidrocentralele romanesti au fost proiectate insa pentru a produce folosind apa din lacuri si nu caderea apei, astfel ca, la aceasta ora, sint grupuri de producere a energiei electrice care se opresc de la sine. Situatia este cu atit mai dificila, confirma aceleasi surse, cu cit Iugoslavia se confrunta la ora actuala cu o criza de energie fara precedent. Pentru a nu-si lasa sistemul national sa cada, sirbii importa de la noi energia necesara. In conditiile in care Romania nu va avea combustibili lichizi, solizi si gazosi suficienti pentru a acoperi si deficitul de la sirbi, iar centralele hidro vor produce in acelasi regim, din cauza lipsei de precipitatii, situatia risca sa se agraveze si in lunile urmatoare nu este exclusa rationalizarea consumului de curent electric. Primii de pe lista de rationalizare sint deocamdata rau-platnicii, agenti economici. Populatia va fi protejata in perioada iernii. MIHAELA BALEA Bataie pe cirnati in Penitenciarul Galati Pentru citiva dintre detinutii "cazati" la Penitenciarul Galati, Sarbatorile de iarna nu au constituit un motiv de bucurie. Deoarece o data terminata imparteala pachetelor cu sarmale si cirnaciori primite din partea prietenilor si a familiilor, a inceput cearta. Citiva detinuti au incercat sa "ciuguleasca" si din pachetele unora dintre colegii de suferinta. Intrucit acestia n-au fost generosi, s-a iscat o adevarata incaierare, cu pumnii si cu cozile de matura, in urma careia Emil Tase (20 de ani) si Constantin Andrei (20 de ani) au fost internati la Spitalul Judetean Galati, sectia Neurochirurgie cu vinatai, cucuie si zgirieturi la miini. Din fericire pentru cei implicati, in cursul bataii "nu si-au folosit cutitele, ci numai cozile de matura", dupa cum a declarat comandantul penitenciarului, Dumitru Costica. Dupa ce vor fi externati din spital, atit cei doi "raniti", cit si ceilalti detinuti implicati in bataia pentru cirnati vor fi pedepsiti, conform regulamentului de detentie. ALINA COMSA-DURBACA La ASE - cea mai lunga vacanta de Sarbatori Studentii de la ASE se bucura de cea mai lunga vacanta de Craciun: ei vor incepe cursurile abia pe 15 ianuarie. Urmeaza ca, de la inceputul lunii februarie, sa intre in sesiunea de examene din iarna. Spre deosebire de acestia, colegii lor de la Universitatea Bucuresti au inceput deja scoala de pe 3 ianuarie si vor intra in sesiune mai devreme. Astfel, conducerea Universitatii a decis ca perioada de examinare pentru toate facultatile sa se desfasoare intre 21 ianuarie si 10 februarie. Exceptie fac studentii inmatriculati la invatamintul deschis la distanta, care vor sustine examenele cu o saptamina sau doua mai tirziu decit colegii lor de la zi, in functie de facultatea pe care o urmeaza. Tot din aceasta luna, cei care au absolvit facultatea si doresc sa-si sustina examenul de licenta trebuie sa-si pregateasca dosarele si sa le depuna la secretariatele facultatilor. Absolventii invatamintului particular care sustin licenta la Universitatea Bucuresti vor plati o taxa de 1,5 milioane de lei si vor depune dosarele la secretariatele facultatilor pe care le-au absolvit. Cei de la stat care nu au trecut examenul de licenta dintr-o prima sesiune vor plati cite 200.000 de lei pentru fiecare examen nepromovat. Secretariatele facultatilor Universitatii Bucuresti vor primi dosarele de licenta cu zece zile inaintea inceperii probelor scrise. ROBERTA VORNICU Orasul inghetat Nici unul dintre cele circa 3.000 de apartamente din municipiul Falticeni nu beneficiaza de incalzire centrala din cauza faptului ca fostul guvern nu a aprobat trecerea centralei termice de la METADET la primarie. Pina anul trecut, asigurarea agentului termic in Falticeni se realiza de la centrala termica a SC METADET SA, societate aflata acum in lichidare. La ora actuala, centrala termica nu functioneaza, iar primaria nu se poate implica in administrarea ei deoarece nu ii apartine. In luna octombrie a anului trecut, Prefectura si Consiliul Judetean Suceava au redactat un proiect de HG pentru trecerea centralei in administrarea primariei, dar guvernul nu a dat nici un semn in acest sens. Presedintele Consiliului Judetean, Gavril Mirza, ne-a declarat ieri ca, in aceste zile, actuala guvernare va aproba acest transfer. Dupa aceea, se va trece la efectuarea reparatiilor si in termen de doua saptamini, conform estimarilor lui Mirza, va putea fi furnizat agent termic. TIBERIU AVRAM Chiar de ziua lui, conform unui scenariu pus la cale din timp, Ionel Nita s-a autoincendiat si s-a spinzurat El isi vizitase toate rudele pentru a-si lua ramas bun ; In urma cu cinci ani incercase sa se omoare, dar pastilele erau expirate Ionel Nita, din comuna Malu Mare, judetul Dolj, ar fi "mplinit, miercuri 25 de ani, dar s-a hotarit sa-si puna capat zilelor. El si-a petrecut de git un streang facut dintr-un cablu electric, la capatul caruia a legat un fier forjat, pe care l-a prins de una din tevile care formau bolta vitei-de-vie din fata casei. Apoi si-a stropit hainele cu gaz lampant, dupa care s-a ridicat pe gard. Cu o bricheta, si-a dat foc, transformindu-se in torta vie, apoi s-a aruncat in gol. Toata scena a fost vazuta de vecinul si prietenul lui, Paul Pietroianu: "Era deja intuneric si nu mi-am dat seama ce are de gind, asa ca l-am salutat, crezind ca se urca pe gard sa umble la vita. Dintr-o data am vazut o flacara mare si l-am vazut pe Ionel cum se balanganea ca o minge de foc. Am inceput sa strig si, cind am ajuns in curte, a iesit si fratele lui, care a luat o galeata cu apa si a aruncat-o pe el, dupa care, cu un cutit, i-a taiat streangul din jurul gitului. Inca mai vorbea si l-am intrebat de ce a facut asta, iar el mi-a spus ca asa a vrut. Ultimele lui cuvinte au fost: «Stingeti focul de pe mine!», dar focul era stins de mult." Prietena cu care se lauda prin sat nu exista Salvarea a venit imediat la fata locului si l-a dus pe muribund la Spitalul Judetean, unde medicii au constatat ca avea arsuri de gradul IV pe tot corpul. Ionel a mai trait inca sase ore. A murit ieri dimineata, in jurul orei 3.00. Maria Bufleanu, vecina cu sinucigasul, ne-a spus ca Ionel era cel mai linistit baiat din sat, fiind si foarte credincios. In urma cu cinci ani, Ionel Nita a mai incercat sa se omoare, luind Diazepam, dar, pastilele fiind expirate, nu i-au provocat decit dureri de stomac. Se pare ca atunci a incercat sa dea si foc la casa, motivind fata de un prieten ca parintii nu-l lasau sa se duca cu baietii la distractii. Cei din sat stiau ca Ionel are o prietena, Alina, la o frizerie din Craiova, dar acolo am gasit-o doar pe matusa lui, care ne-a spus ca nu are nici o angajata cu acel nume. O fata din sat ne-a declarat ca, in urma cu citiva ani, ii "dadea" tircoale si venea in fiecare seara la geamul ei, scrijelind pervazul ore in sir, dupa care pleca fara sa scoata un cuvint. "Am o treaba importanta de rezolvat" Maria Barbu, matusa lui Ionel, ne-a declarat ca, in ziua sinuciderii, a venit la ea in vizita si i-a adus multe din lucrurile personale: "Mi-a spus sa-i dau hainele lui Florin, varul sau. Cind i-am spus sa mai stea, Ionel a zis ca are o treaba importanta, pe care trebuia s-o rezolve mai de mult. "Si verisoara lui Ionel, Daniela Radut, confirma spusele matusii: "La mine a venit pe la ora 18.00 si mi-a spus ca are o treaba importanta de facut, dupa care s-a dus in spate, la bunica, unde a mincat o felie de tort". Fiind ziua lui, toate rudele la care s-a dus in vizita in acea zi au crezut ca acesta este motivul vizitei. De fapt, Ionel venise sa-si ia ultimul ramas bun. In casa, parintii au descoperit foarte multe monede de 500 de lei, pe care baiatul le adunase de mai mult timp. Gazul cu care si-a dat foc a fost cumparat de la o vecina. ION SPANU Potrivit unui comentariu al Agentiei Reuters, Bucurestiul, capitala mondiala a maidanezilor Ciinii vagabonzi din Bucuresti au citiva prieteni de nadejde, in ciuda faptului ca problema animalelor fara stapin tinde sa devina o adevarata plaga in capitala romana, acest fenomen atingind aici proportii dintre cele mai ingrijoratoare din intreaga lume, se arata intr-un comentariu al Agentiei Reuters. Potrivit sursei citate, veterinarii care se ocupa cu prinderea si sterilizarea ciinilor vagabonzi, intr-un efort pe termen lung al autoritatilor romane de a eradica acest fenomen, intimpina dificultati deosebite in exercitarea muncii pentru care au fost angajati, fiind tot mai adesea alungati cu pietre de iubitorii de animale. Maidanezii, victimele urbanizarii comuniste Ciinii vagabonzi sint aparati chiar daca, releva sursa citata, in spitalele din Bucuresti vin anual sute de persoane muscate de ciini, diferite boli cu transmisie la om se raspindesc mult mai usor, iar animalele de pe strazi ii alunga pe turistii neobisnuiti. "Angajatii nostri sint alungati cu pietre. Uneori se arunca dupa ei de la ferestrele blocurilor de locuinte cu cartofi sau cu cine stie ce alte proiectile", declara George Dumitrica, seful hingherilor din Bucuresti. Din ce in ce mai multi iubitori de animale, incurajati de ideea ca aceasta adevarata explozie a populatiei canine ar putea fi protejata, vad in ciinii vagabonzi niste victime ale planurilor megalomane de urbanizare din perioada comunista si ii ingrijesc in jurul blocurilor sau a locuintelor pe linga care acestia s-au aciuat. "O parte din bucuresteni isi doresc ca aceste animale sa fie lasate in pace. Altii vor, insa, sa dispara de pe strazi", a mai spus Dumitrica, estimind ca, in prezent, pe strazile Capitalei traiesc cel putin 300.000 de ciini fara stapin. Potrivit estimarilor reprezentantilor primariei, pentru a controla acest fenomen ar fi necesare fonduri de peste 1,87 milioane de dolari, insa au adaugat ca procesul de sterilizare, declansat in anul 1990, a inceput sa dea rezultate. Planning familial pentru catei Un alt potential pericol il reprezinta vulpile turbate aciuate in padurile din jurul Bucurestiului, care ar putea transmite acest periculos virus si ciinilor fara stapin din oras, a estimat Liviu Harbuz, medic veterinar si consilier pentru solutionarea problemei ciinilor vagabonzi in cadrul Primariei Capitalei, citat de Reuters. Sub presiunea iubitorilor de animale, Bucurestiul a respins metoda injectiilor letale in favoarea programelor de sterilizare, urmind sa adopte, ca in Austria, Franta sau Marea Britanie, programe pe termen lung pentru controlul populatiei canine. Nu privati cinii de placerea sexuala! "Este incredibil cum oameni saraci consimt bucurosi sa-si cheltuiasca banii pentru a hrani animalele fara stapin!", a mai spus Harbuz. "Ciinii au suflet. Ma opun cu tarie castrarii", spune Elena Nita, o femeie de 57 de ani, profesoara la o scoala bucuresteana. "As prefera sa nu maninc eu carne decit sa las ciinii sa moara de foame", adauga ea. Altii sint insa mai putin binevoitori. "N-am nimic cu animalele daca au un stapin si stau intr-un apartament sau o curte. Dar nu-mi place sa-i vad pe strazi sau sa aud ca musca oameni", afirma un trecator. DIANA EVANTIA BARCA Conform unui raport UNICEF, Adolescentii romani se maturizeaza la 30 de ani La fiecare intrebare, Monica Bughirica raspunde cu un dat din umeri. Ca un copil care nu a invatat inca sa vorbeasca. Habar nu are ce se va intimpla cu viata ei peste o zi, peste o saptamina, peste 10 ani. Asa ca da din umeri, in loc sa spuna "ce-o fi, o fi". Are 22 de ani, un copil de un an si jumatate si nimic al ei. Nici macar un loc unde sa-si puna capul noaptea. Nu are unde sa stea, parintii s-au despartit de ceva vreme si fiecare si-a rezolvat propriul destin. Monica si-a cautat si ea unul, numai ca s-a "orientat" prost si s-a trezit singura, cu un copil mic in brate. O fetita, careia nu-i poate nici macar ostoi setea, pentru ca nu are cu ce. Nu are casa, nu are slujba, doarme azi la o prietena, miine la alta. Dupa nastere a stat cu copilul intr-un centru maternal. Opt luni. Dupa care a dat fetita la o cresa saptaminala, pe care o plateste cu bani de la nasa sa. Monica este mama de vineri pina luni. Sfirsitul de saptamina seamana cu un cosmar - nu stie niciodata daca nu va fi nevoita sa doarma in casa scarilor unui bloc, daca va putea sa-i dea ceva de mincare, sau daca vor mai apuca ziua de luni. Nu are slujba si spune ca nu-si poate gasi una pentru ca nu are domiciliu. Desi are un copil de crescut, nu face nimic pentru a dovedi ca poate fi un parinte. Se bazeaza pe prieteni pentru un culcus si un blid de mincare, pe nasa - pentru copil, pe Dumnezeu pentru sanatate si pe primar pentru casa. Asteapta un miracol. Monica este ceea ce psihologii numesc "persoana in deriva". Nu are un scop, nu stie ce sa faca cu propria-i viata si nici nu vrea sa afle. Cel putin deocamdata. Monica nu este insa un caz izolat. Cea mai la indemina modalitate de rezolvare a problemelor - infractiunea Recent, UNICEF a lansat raportul "Un deceniu de tranzitie - Situatia copilului si a familiei in Romania". Una dintre problemele atinse se refera la transformarea adolescentului in om matur. Concluzia: intr-o societate de tranzitie cum este cea romaneasca, adolescentul impinge momentul "ajungerii la maturitate" aproape de virsta de 30 de ani. Inainte de a implini aceasta virsta el accepta cu usurinta sa stea cu parintii, sa fie intretinut de acestia. Pentru a-si satisface propriile capricii, atunci cind parintii nu dispun de resursele necesare, adolescentul intirziat se poate agata de cea mai nedorita solutie - infractiunea, arata, de asemenea psihologii. Astfel poate fi explicata si ascensiunea delincventei juvenile la noi, in ultimul deceniu. Numarul infractiunilor comise de tineri a crescut de 3-4 ori, in timp ce numarul infractiunilor, in general, a crescut de 7 ori. Cei mai expusi intrarii in anturaje de infractori sint tinerii proveniti din familii dezorganizate, sarace. Tot de aici se alimenteaza si abandonul scolar, majoritatea tinerilor infractori neavind mai mult de 4-5 clase, desi, ca intelect, cei mai multi pot fi clasati ca avind o dezvoltare mintala normala. Problema delincventei juvenile a fost tratata de societate pina acum ca fiind una nesemnificativa. De aceea, fenomenul nu a fost cuantificat decit recent iar constatarile sint de natura sa alarmeze. Analizele efectuate de psihologi arata insa ca, atita timp cit societatea nu se va prezenta cu o "oferta" clara - economica, sociala, politica - numarul adolescentilor in deriva va continua sa creasca. MIHAELA BALEA "Dallas" - catunul unde casele au in loc de usi blani de oaie Pentru locuitorii satului Plevna, noaptea de Revelion a trecut ca oricare alta. Acest sat, din judetul Galati, are un "cartier" caruia, oamenii ii spun, in deridere, "Dallas". Construit prin 1994, "cartierul" e asezat la marginea padurii. Soseaua principala e un drum desfundat unde, cind ploua, apele se aduna siroaie. Mai mult de zece familii supravietuiesc in "Dallas", in conditii de trai demne de epoca de piatra. Zona nu a fost electrificata. Oamenii nu stiu ce inseamna curentul electric. Sursa de apa se afla in padure, la un kilometru si jumatate departare. In "Dallas", civilizatia, descoperirile lumii moderne - televizorul, telefonul, calculatorul - sint lucruri de care nu a auzit nimeni. Noptile lungi din "Dallas" Revelionul a fost pentru locuitorii "Dallas"-ului o noapte lunga si neagra. Ei au petrecut la lumina luminarilor sau a lampilor cu gaz. Satul Plevna e sarac, dar "Dallas"-ul e lipit pamintului. Stilpii de electrificare se opresc acolo unde incepe "cartierul Dallas". Locuitorii sint tineri, pina in 30 de ani. Fiecare familie are cite trei-patru copii mici. Fiecare casa are o singura camera in care doarme toata familia, la gramada. Verginica si Ion Mincila au impreuna trei copii. Ea in virsta de 28 de ani, iar el - de 33 de ani. Copiii sint subnutriti. "Ii hranesc cu ce se gaseste. Cartofi, orez fiert, mamaliga. Asta mijlociu cintareste, la patru ani, zece kilograme. Ii tin in casa ca n-am cu ce sa-i imbrac sa-i scot afara", spune Verginica. Barbatul ei, Ion, munceste cu ziua, prin sat, pe la oameni. "Nu-mi dau bani oamenii, ci cite o punga cu faina, fasole, malai. Vai de capul nostru. Saracie ca a noastra, a celor din "Dallas", nu mai exista pe fata pamintului" - spune barbatul. In camera sint doua paturi. Dorm in ele toti cinci. O soba improvizata, in care ard niste lemne adunate de prin padure. Noptile sint prea lungi la "Dallas". La ora 17.00, e intuneric deja. Oamenii se string prin case. Aprind lampile cu gaz. Nu au televizor, nu au radio. Nu citesc ziare. Fintina din padure si ciinele care maninca lut Oamenii nu au nici o sursa de apa in preajma. Fintina este la un kilometru si jumatate, in padure. Mariana Lepadatu are 23 de ani. S-a maritat la 16 ani cu Florin. Saraci amindoi. Si-au facut casa in "Dallas", ca in alta parte nu au primit loc. Au doi copii, unul de cinci ani, altul de un an. "Sintem vai de capul nostru. M-am maritat de copil. Sint zile in care nu avem ce minca. Doar terci de mamaliga. Nici un om din "Dallas" nu are pamint. Doar ce e in jurul casei, si e pirloaga. Fintina e in padure. Aducem apa cu calul, ca e departe. Si apa e la mare pret la noi. Facem economie. Avem un ciine linga casa. Nu e obisnuit sa manince prea des. De foame, maninca lut. Asa o sa ajungem si noi. Sa mincam lutul de pe pereti", spune Mariana. Paraschiva Deliu are 25 de ani. S-a maritat cu Ioachim cind avea doar 17 ani. Au doi copii. Cele doua fetite, una de sase ani, alta de patru ani, maninca amindoua orez fiert dintr-o farfurie. "Le este foame, le-am fiert orez, pe care l-a capatat sotul meu ca a muncit cu ziua" - spune femeia. Fetele sint timide, speriate, nu sint obisnuite sa vada oameni straini in casa. Carnea - un lux Anisoara Lepadatu are 24 de ani. A facut doi copii cu primul barbat. Traieste acum cu Ionel, nu sint casatoriti, dar au facut un copil. Anisoara creste acum trei copii. Toti sint mici. Barbatul i-a fost plecat cioban la oi, dar acum e acasa. "N-avem nici dupa ce bea apa. Uneori, vara, noi, femeile, mergem in padure si culegem ciuperci, sa avem ce le da de mincare la copii. Dar a fost seceta si nici macar ciuperci n-au mai fost anul asta. Carne n-am mai mincat de multa vreme. Nici nu mai stiu de cind. Aici, la noi, la "Dallas", nu se maninca carne. Nu ca n-am vrea, ca nu ne-ar placea, dar de unde? Gainile ne-au murit. De foame, ca nu am avut ce sa le dam de mincare. Porcii nu avem cu ce sa-i crestem. Singurul nostru venit, aici in "Dallas", este alocatia copiilor. Sintem cu totii tineri. Vrem sa muncim, dar unde? Barbatii mai gasesc de munca, cu ziua, prin comuna", spune Paraschiva. In "cartierul Dallas", din comuna Rediu, satul Plevna, noaptea vine intotdeauna prea devreme. In camerele inghesuite se aprind lampile cu gaz, dar tot cu zgircenie, ca e scump gazul. Oamenii mai aprind luminari. Catunul arata ca la priveghi. Toate casele din "Dallas" au in loc de tocuri, la usi, blana de oaie. Si incheieturile peretilor din lut sint captusite cu blana de oaie, precum pesterile. Sa nu intre frigul. Copiii sint imbracati in zdrente. Umbla cu picioarele goale. Oamenii nu se distreaza niciodata. Sarbatorile si le-au petrecut la lumina lampilor. In casele lor nu au fost impodobiti brazi de Craciun. Copiii au auzit de Mos Craciun, dar nu l-au vazut niciodata. Cind dau zapezile, casele mici, din lut, nu se mai vad dintre nameti. Unde se termina civilizatia, incepe "Dallas"-ul. ALINA COMSA-DURBACA 