 Pensionarii veniti sa-l felicite pe Ion Iliescu s-au admonestat intre ei "Sintem la putere, aveti grija ce vorbiti" Ion Iliescu a primit din partea sotiei, cind s-a trezit in dimineata zilei de 3 martie, primul cadou al zilei - "primul sarut". Presedintele a marturisit simbata ca, la virsta de 71 de ani, se simte "inca tinar". Aniversarea lui Ion Iliescu a constituit, pentru o buna parte dintre cei prezenti la Palatului Cotroceni, un prilej de audienta colectiva la seful statului. Vigilenta dusa la cote maxime a SPP a dus insa la nemultumirea celor care au venit inarmati cu memorii, petitii, cereri. Lui Ion Iliescu i s-au solicitat case, pensii, butelii sau chiar ajutor pentru "vacile care moare da foame da-si inghite limbile", dupa cum se vaita presedintelui o batrinica. Pe linga fani, la "ziua lui Iliescu" au venit si persoane care au vrut sa "ia masa in oras", dupa cum "s-a demascat" un cuplu de virsta a treia. Categoria din urma s-a "orientat" caci, spre deosebire de alti ani, pe mesele din Palatul Cotroceni au fost intinse platouri cu pateuri, prajiturile fine cu crema, cozonac, fructe (struguri, banane, mere etc). Abundenta a fost insa cu adevarat la capitolul bauturi racoritoare, acestea fiind aduse intr-un sortiment ametitor, toate din productia fratilor Micula. Sampania si piscoturile ultrafine au fost doar pentru "premianti", adica pentru invitatii speciali ai presedintelui. In orice caz, din bugetul Administratiei Prezidentiale s-a cheltuit o suma de noua cifre pentru organizarea petrecerii de simbata. Paruiala, inghesuiala, lesinuri Ca au vrut sa-l imbratiseze ori ca au vrut sa-i manince fursecurile, oamenii s-au asezat frumusel la coada, dis-de-dimineata, de la ora 7.00, unde au stat pina la 11.00, cind li s-a permis accesul in incinta. Nervii suporterilor lui Iliescu au rabufnit la prinz, cind s-a iscat o paruiala din cauza celor care intrau "peste rind" in Cotroceni. Totul a plecat de la cearta a doi batrini, amindoi avind autocolante cu chipul lui Iliescu la rever, care s-au luat la injuraturi. Spiritele s-au calmat abia dupa interventia unei grupe de jandarmi si dupa ce un cetatean a atras atentia: "Sintem la putere, domnilor, aveti grija ce vorbiti!" Inauntru, agitatie mare. Un grup de copii era aproape stilcit de perete de multimea pensionarilor veniti sa-l felicite pe seful statului. Alti copii, scapati norocos din inghesuiala, imparteau in stinga si-n dreapta un ziar scris de ei, din care curiosii puteau afla ca, in tinerete, cind avea 11 ani, tinarul Iliescu a fost indragostit de profesoara de muzica. Intre timp, Ion Iliescu cel din zilele noastre se lasa pupat si felicitat, ori chiar "colindat" de grupuri corale. Undeva, intr-un colt, incerca sa se faca auzita Ionela Prodan, acompaniata de un taraf ai caror membri dadeau semne de nervozitate din cauza inghesuielii. Sesizind tentativele folclorice, Iliescu a facut slalom pina in apropierea tarafului. Incurajata, cintareata a atacat "Sanie cu zurgalai". Clinchetul cupelor de cristal cu sampanie buna si degustarea piscoturilor fine, dar si refrenul melodiei "Mai vino seara pe la noi, Ionele draga!" - interpretat excelent de un cor din Focsani - intregeau tabloul aniversar din salonul rezervat invitatilor speciali. Prin multime i-am remarcat pe generalul magistrat Mugurel Florescu, fost procuror general al Romaniei, pe Dumitru Iliescu, fost director al SPP, N.S. Dumitru, Dumitru Mazilu, Gelu Voican Voiculescu, Dinu Pescariu, Traian Sima, fost sef al STS, Anca Florea, Razvan Theodorescu, Gabi Lunca, Petre Geambasu. SPP a fost vigilent Vigilenta dusa la maximum i-a facut pe agentii SPP sa-i controleze pe oameni in sacose cu putin inainte de a ajunge linga presedinte. La un moment dat, ca sa se evite orice surpriza si pentru ca aparusera in sacose pateurile si cozonacul de pe masa, s-a luat o hotarire ferma. Nimeni nu mai trecea prin fata presedintelui cu ceva in mina. Sacosele erau preluate de un agent, pastrate pina la trecerea persoanei prin fata presedintelui si inapoiate dupa aceea. Intre cei care au avut privilegiul sa-l felicite pe seful statului s-a numarat si presedintele "Partidului Copiilor de Ciocolata", Ion Constantin-Chirea. Din 1990 incoace, el vine in fiecare an pe data de 3 martie sa-l felicite pe Ion Iliescu. Simbata, Chirea n-a venit cu mina goala, ci cu documentele de constituire a "Partidului Revolutionarilor Cinstiti si Persecutati". Dupa ce a ascultat rabdator felicitarile si reclamatiile, Ion Iliescu a hotarit sa tina un speech. Seful statului a decretat ca societatea romaneasca trebuie sa depaseasca starea de "incordare artificiala" chiar daca procesul de schimbare, greutatile vietii si dificultatile economice mentin o anumita tensiune. Ion Iliescu a dezvaluit ca premierul Adrian Nastase i-a daruit un tablou, un peisaj rural cu predominanta verde, semnat de maestrul Constantin Piliuta in 1971. CRISTINA SOFRONIE CRISTIAN OPREA Vasile Vacaru a murit Fostul senator PDSR Vasile Vacaru a incetat din viata ieri, la prinz, la Sectia de Boli Interne si Cardiologie a Spitalului Clinic Caritas, in urma unui stop cardio-respirator. Vacaru avea 55 de ani si suferea de afectiuni cardiace. Simbata seara, el a fost adus in stare grava la spital ca urmare a unei crize de inima. Decesul a survenit duminica, in jurul orei 13.00. Vasile Vacaru a fost, timp de 10 ani, senator. Mai intii al FSN, in perioada 1990-1992, si apoi al PDSR, intre anii 1992-2000. Pina in anul 1996, el a fost liderul grupului parlamentar al FSN si PDSR. In legistatura 1992-1996, a fost seful Comisiei parlamentare a SRI. A fost si seful delegatiei parlamentare la Adunarea Parlamentara a UEO. Ieri, trupul neinsufletit al demnitarului a fost ridicat de la Spitalul Caritas de Compania de Servicii Funerare "Stoica". Conform spuselor unora dintre apropiatii familiei Vacaru, afectiunile de care suferea nu i-au mai permis acestuia sa candideze anul trecut pe listele PDSR. Cu toate acestea, Vasile Vacaru urma sa fie numit ambasador. (P.C., D.N.) De la Barca la Craiova Adrian Paunescu - cetatean de onoare al Craiovei Urmeaza C.V. Tudor In cadrul emisiunii "Arca Marinei", difuzata simbata in direct de la Craiova, senatorului Adrian Paunescu i s-a inminat titlul de cetatean de onoare al municipiului Craiova. Diploma si medalia au fost inminate de primarul Vasile Bulucea, cu care Paunescu este coleg la PDSR, amindoi facind parte anterior din PSM. Dupa ce a primit titlul, Adrian Paunescu a recitat poemul "Ruga pentru parinti". Viceprimarul Mihai Dragu ne-a declarat ca hotarirea apartine Consiliului municipal Craiova, care, in sedinta de miercuri, a decis in unanimitate acordarea acestui titlu: "Nu s-a luat in calcul decit contributia sa in domeniul literaturii si gazetariei, titlul nereferindu-se absolut deloc la politica lui Adrian Paunescu". Tot Mihai Dragu, care este membru PRM, a confirmat si existenta unei propuneri de a i se acorda acelasi titlu si lui Corneliu Vadim Tudor, lucrindu-se acum la proiectul de hotarire ce va fi inaintat consiliului in aceasta saptamina. ION SPANU Bref Stelian Dutu a esuat in PUR Presedintele Consiliului Judetean Constanta, Stelian Dutu, a esuat in PUR dupa ce, in decurs de sase luni, a plecat din PD, s-a inscris in PNL si si-a negociat intoarcerea in PD. El si-a motivat alegerea noului partid prin faptul ca PUR poate reprezenta "o alta forta politica". Dutu a anuntat ca impreuna cu el s-au mai inscris in PUR 23 de primari, 15 viceprimari, opt consilieri judeteni, cinci consilieri municipali si 187 de consilieri locali din judetul Constanta. In lipsa de membri de partid, conducerea PUR i-a si gasit lui Dutu o insarcinare: organizarea alegerilor locale din 2004, si i-a oferit functia de vicepresedinte al partidului. ( L.P.) Cort parlamentar Deputatul PNL Eugen Nicolaescu a declarat vineri seara la Tirgu-Mures ca are de gind sa isi deschida biroul parlamentar intr-un cort pe care il va amplasa in fata prefecturii. Parlamentarul muresean sustine ca a luat aceasta decizie deoarece autoritatile locale nu i-au acordat nici pina in prezent un spatiu pentru a-si deschide cabinetul din Tirgu-Mures. "Mai astept exact doua saptamini, iar daca aceasta problema nu va fi rezolvata voi amplasa un cort in fata prefecturii, pe care va sta scris - Biroul parlamentar al PNL", a spus Nicolaescu. El este de parere ca prin atitudinea lor autoritatile locale nu le permit alegatorilor sa aiba acces la cei pe care i-au votat. (D.B.) Mihalache s-a retras Dan Mihalache, directorul campaniei electorale parlamentare a ApR, si-a dat ieri demisia din partidul lui Melescanu si a decis sa se retraga din politica pentru o perioada. Ca toti cei care l-au parasit pe Melescanu dupa alegeri, si Dan Mihalache ii reproseaza acestuia "modul stalinist si dictatorial" de conducere a partidului. Un alt membru al ApR care este impotriva lui Viorel Catarama si a politicii duse de Melescanu este Doru Viorel Ursu, presedintele organizatiei Bucuresti. Acesta a transformat Grupul pentru Unitate Sociala in "Comitet National" pentru a impiedica alunecarea ApR spre social-liberalism.(T.G.) Primar respins la facultate Marele Senat al Universitatii "Babes-Bolyai", validat in sedinta Senatului din data de 15 ianuarie a acestui an, s-a intrunit pentru prima data simbata. In componenta Marelui Senat se regasesc toti primarii localitatilor in care exista colegii ale UBB, precum si primarii capitalelor de judet din Ardeal. Cu toate acestea, judetul Cluj este reprezentat de primarul municipiului Dej, Ioan Ungur, deoarece prezenta primarului municipiului Cluj-Napoca, Gheorghe Funar, nu a fost agreata de ceilalti membri ai forului.(E.C.) Protest in fata ambasadei din Paris Ambasada Romaniei la Paris a fost, la sfirsitul saptaminii trecute, locul unde mai multi membri ai diasporei romanesti din Franta au protestat vehement fata de incercarea noii puteri de la Bucuresti de a trimite persoane neagreate pentru postul de ambasador. Manifestatia a vizat eventualitatea ca fostul ambasador de pina in 1996, CaiusTraian Dragomir, sa revina la conducerea misiuniii diplomatice romanesti de la Paris. Manifestatia s-a terminat fara incidente. (C.O.) Dilema in Senat: Cine a compus imnul national? Initiativa lui Adrian Paunescu de a modifica Legea imnului national va angaja unele dispute in Senat, senatorul PD Ioan Cristolovean pregatindu-si unele documente pentru a aduce o modificare la actiunea poetului. Astfel, in sedinta de astazi a plenului Senatului, senatorul democrat va veni cu dovezi istorice care sa demonstreze ca muzica imnului national nu este compusa de Anton Pann, asa cum se arata in proiectul de lege initiat de Adrian Paunescu, ci de un tinar cintaret bisericesc, George Ucenescu. De unde s-a plecat In urma cu o saptamina, senatorul PDSR Adrian Paunescu a inaintat conducerii Senatului un proiect de lege menit sa modifice vechiul act normativ din 1994, privind arborarea drapelului Romaniei si intonarea imnului national. Adrian Paunescu este sustinut in actiunea sa de 16 parlamentari, printre care si artistii Irina Loghin, Ion Dolanescu, Ileana Stana Ionescu, Leonida Lari si Mihai Malaimare. "Intonarea imnului in forma actuala de patru strofe dureaza circa patru minute si 20 de secunde, durata pe care o consideram prea mare, adesea neadecvata naturii si solemnitatii momentului in care imnul este intonat", sustin initiatorii. Ei recomanda scurtarea imnului prin eliminarea repetarii ultimelor doua versuri din strofe si propun chiar ca sa fie intonate numai primele trei strofe, in functie de natura momentului intonarii. In expunerea de motive a proiectului de lege, initiatorul vorbeste despre imnul national compus de Andrei Muresanu pe muzica lui Anton Pann. Aici se gaseste simburele nemultumirii. Melodia imnului - o veche cintare bisericeasca Senatorul PD Ioan Cristolovean, originar din Brasov, tine ca in proiectul de lege sa se faca o rectificare: muzica nu-i apartine lui Anton Pann, ci lui George Ucenescu, invatator si cintaret bisericesc. In Biblioteca Academiei, fondul de manuscrise, exista o "istorie a cintecului", practic o istorie a muzicii compuse pentru imnul "Desteapta-te romane". Profesorul doctor Sterie Stinghe facea o "lamurire" pe 16 octombrie 1933 asupra "unui manuscris foarte pretios, ramas de la fostul cintaret al Bisericii «Sf. Nicolae» din Brasov-Schei G. Ucenescu, care cuprinde 567 de cintari religioase si lumesti, intre care unele compozitii proprii, altele ale marelui profesor de muzica bisericeasca Anton Pann si multe cintece populare". Manuscrisul respectiv, scrie profesorul, e inregistrat la nr. 3497 in sectia manuscrise a Academiei Romane si poarta titlul: "Carte de canturi, cu note de psaltihie, scrise de G. Ucenescu, student al domnului Anton Pann, la 1852". Iata ce spunea, in continuare, profesorul Sterie Stinghe: "Intre aceste frumoase cintari se gaseste la pag. 206 si imnul nostru national «Desteapta-te romane», in forma lui originala si la pag. 191/2 cintarea «Din sinul Maicii mele», a carei melodie a fost imprumutata, aproape intocmai, pentru poezia bardului nostru national Andreiu Muresanu. Aceasta cintare este precedata de povestirea imprejurarilor care au prilejuit acest imprumut". Senatorul Cristolovean: "Vreau ca in lege sa apara adevarul" Imnul "Desteapta-te romane" a generat dispute de-a lungul timpului, versurile fiind singurele a caror paternitate nu ridica nici un dubiu: Andrei Muresanu. Senatorul Cristolovean sustine ca vrea cu orice pret ca in noua lege a arborarii drapelului si intonarii imnului national "sa apara adevarul: G. Ucenescu a fost inspiratorul melodiei cintate in biserica «Din sinul Maicii mele», si nu Anton Pann". NARCISA IORGA [15][pl.dll?rid=expresro] 