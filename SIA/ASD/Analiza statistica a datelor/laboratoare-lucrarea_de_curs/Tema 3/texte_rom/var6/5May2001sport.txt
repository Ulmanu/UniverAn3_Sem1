 Timisoreanul explica operatiunea "Luna" Grigorescu: "Acesti arbitri nu mai puteau fi tinuti" Masurile radicale luate joi seara de Comisia Centrala a Arbitrilor din cadrul FRF, care a exclus din loturile divizionare nu mai putin de 34 de "cavaleri ai fluierului", erau "inevitabile", sustine Nicolae Grigorescu, presedintele forului. Timisoreanul a mentionat ca aceasta epurare masiva - numai la Divizia A au fost eliminati sapte "centrali" si noua "tusieri" - nu i-a facut nici o placere. "Sa stiti ca de zece zile, de cind am luat decizia restructurarii, n-am mai zimbit. Mi-a venit foarte greu sa iau aceste hotariri. Sedinta de ieri (n.r. - joi) a durat zece ore. Am terminat la ora 21.00, iar pina atunci au fost analizati, om cu om, toti arbitrii din loturile divizionare", a tinut sa precizeze Grigorescu. "N-au justificat increderea acordata" In urma sedintei CCA, "centralii" Constantin Ene, Gheoghe Farcas, Aurelian Simion, Adrian Stoica, Iulian Udrica, Gheorghe Verives si Sorin Vadana, precum si "asistentii" Constantin Aghiorghiesei, Valeriu Banu, Sorin Boca, Augustin Damian, Ion Dumitrica, Marius Munteanu, Marin Petrache, Stefan Poenaru si Nicolae Sterea au fost pusi pe liber din lotul A. Grigorescu a evitat sa pronunte cuvinte grele, precum incompetenta sau coruptie, dar explicatiile oferite au condus la aceasta idee. "In 16 februarie, atunci cind am venit la CCA in functia de presedinte, a fost kilometrul zero pentru toata lumea. Le-am cerut arbitrilor sa respecte regulamentul si independenta Comisiei, sa lase orice activitate colaterala fotbalului. Am vorbit cu ei 12 ore, iar la finalul sedintei ne-am strins miinile, stiind fiecare ce are de facut. Ne-am luat atunci cu totii angajamentul sa plateasca aceia care nu-si vor face treaba. Tot ce au vrut ei le-am asigurat. Testele s-au dat, in cazul unora, si de doua-trei ori. Ei au hotarit si cind sa se dea examenele. Am vrut sa le demonstrez ca nu exista liste negre si am incercat sa elimin suspiciunile. Din pacate, aceasta incredere si aceasta dorinta a noastra nu au fost justificate. Unii arbitri ne-au nemultumit profund", a descris presedintele CCA cadrul in care s-au derulat evenimentele. "Ne-au impins la inlaturarea acestor oameni arbitrajele necorespunzatoare si lipsa totala de incredere in ei. Eu crezusem ca arbitrii au caractere puternice si pot sa-si faca singuri o revolutie interna. Dar au trecut sapte etape, si reclamatiile au curs din toate partile, impingindu-ma la concluzia ca nu si-au respectat cuvintul dat asta-iarna". "Nici la asociatiile judetene n-au vrut sa-i primeasca" Intrebat de ce au fost eliminati intr-un astfel de mod arbitri vechi, care si-ar fi incheiat oricum activitatea peste o luna, din cauza virstei, Grigorescu a raspuns ca nu a luat in calcul acest criteriu: "Nu mai puteau fi tinuti. Ce puteam eu sa fac, din moment ce ajunsesem ca pe unii sa nu-i mai pot delega la jumatate dintre echipe? Faceam delegarile si ma trezeam ca incepeau sa sune telefoanele de la liga, de la federatie, de la conducatorii de cluburi, cu informatii de genul "cum l-ai pus pe asta aici, nu stii ca acum un an a iesit scandal-monstru la acelasi meci?" sau "asta si-a luat sase etape de suspendare dupa o partida a acestei echipe, daca se razbuna?", ori "dupa ce a arbitrat aici, a iesit cu bataie". Verificam informatiile si descopeream ca asa este, dar si alte lucruri, mult mai grave, care nu se dadusera in presa. Se stringeau reclamatii de genul asta de la sapte-opt echipe. Unde sa-i mai trimit? Hai, unul sau doi daca suna, nu-i cred. Dar chiar toti sint nebuni? Pai, erau cazuri cind nici ca arbitri de rezerva nu se puteau impune! Nu erau in stare sa-i aseze pe banca pe conducatori sau pe antrenori. Eu intreb: de ce? Nu gasesc nici un raspuns de bun-simt, pentru ca aveau toate argumentele de partea lor. Si atunci, cum sa-i mai tinem in lot?" Grigorescu a spus ca "restructuratii" n-au fost acceptati nici de esaloanele inferioare. "Cei de la asociatiile judetene ne-au spus ca trebuie sa mergem pina la capat. "Daca nu sint buni la centru, cum ar fi la tusa? Ne imbatrinesc loturile"", ni s-a raspuns. CCA a luat in calcul, la cei care au gresit, intreaga activitate din ultimii doi ani si jumatate: promovari, delegari, recuzari, suspendari, increderea de care se bucura in fotbalul romanesc. Incepind din vara, arbitrii vor fi impartiti in doar doua categorii: lotul national, care va oficia la Divizia A si B, si lotul divizionar, pentru Divizia C, juniori si tineret. S-a luat in calcul posibilitatea ca, din sezonul urmator, campionatul sa fie restructurat dupa modelul italian. Impotriva masurilor luate de CCA, ieri depusesera deja contestatie trei "impricinati": Simion, Banu si Petrache. Dar acestia au sanse minime ca recursul sa le fie acceptat. "Ma surprinde pozitia lor. Vin si ma intreaba: "De ce m-ati dat afara si nu m-ati retrogradat?" Cel mai tare ma doare ca, dupa aceste masuri, am primit telefoane de felicitare. Semnalele pozitive cu care au fost intimpinate aceste decizii ma fac sa trag concluzii triste". Sechelariu crede ca "greselile arbitrilor sint intentionate" Constantin Zotta n-a fost inca "restructurat", dar bucuresteanul este "pe teava". Grigorescu il ancheteaza pe Zotta pentru "incalcarea regulamentului de ordine interioara". Conducatorul CCA a negat faptul ca aceasta ancheta ar fi fost declansata in urma presiunilor facute de oficialii de la FCM Bacau dupa partida pierduta, pe propriul teren, cu 2-1, in fata Petrolului, in etapa a 21-a. "Existau reclamatii in privinta lui Zotta inca din etapa a 19-a. Noi derulam anchete pentru alti patru arbitri". S-a vehiculat, de asemenea, varianta ca, dupa finalul partidei, Zotta s-a deplasat la Hemeiusi, o localitate aflata la 30 de kilometri de Bacau, unde s-a intilnit cu Dumitru Sechelariu. "Eu n-am mai fost la Hemeiusi de doua luni si jumatate", a replicat "Seche", pe un ton calm. Primarul din urbea lui Bacovia s-a aratat, totusi, de acord cu masurile luate de Grigorescu la nivelul arbitrajului. "Sint adeptul masurilor radicale, nu al jumatatilor de masura. Daca vrem sa facem curatenie, asa trebuie lucrat. Am simtit pe propria piele greselile arbitrilor si consider ca acestea au fost mai mult voite decit involuntare", a opinat Sechelariu, care a mai spus ca "sint deranjat de unele articole din ziare referitoare la faptul ca am facut blat la Pitesti. Ma jur pe familia mea si pe ce am mai scump in lume ca meciul ala n-a fost aranjat". MATEI UDREA, DANIEL NAZARE Tulcea isi trage echipa de Divizia A Clubul Otelul Galati a primit o etapa suspendare si 80 de milioane de lei amenda in urma incidentului care a avut loc la finalul partidei de miercuri, de pe teren propriu, cu Foresta Suceava. Un spectator, Grigore Ragea, l-a lovit cu pumnul pe arbitrul intilnirii, Sorin Altmayer, sub privirile pasive ale jandarmilor si politistilor prezenti in zona vestiarelor, dupa care s-a facut nevazut. El a fost identificat ulterior si amendat cu suma de doua milioane de lei. Ieri, Comisia de Disciplina a LPF a ridicat Otelului dreptul de a organiza urmatorul joc, cu Astra, pe teren propriu. Oficialii galateni au anticipat acest verdict, ei luind in calcul varianta disputarii partidei cu Astra la Tulcea, asa cum a anuntat "Evenimentul zilei" inca de ieri. "Marinarii de apa dulce" au introdus ieri, prin "vicele" Mihai Stoica, un memoriu, care va fi analizat de Comisia de Apel. Mihnit peste masura, "MM" nu a dorit sa comenteze hotarirea Ligii Profesioniste de Fotbal. "De vina sint fortele de ordine, care se numesc jandarmi", a spus cu glas stins conducatorul Otelului. Daca suspendarea va ramine in picioare, clubul de la Dunare este hotarit sa-l actioneze in justitie pe Grigore Ragea, cel care a declansat intregul scandal. Elevii lui Ilie Dumitrescu au primit vestea suspendarii in cantonamentul de la Hotelul Parc din Craiova, departe de casa, ei urmind sa intilneasca azi, in Banie, Universitatea. "Macar sa trecem noi de hopul numit Craiova! Lumea zice ca oltenii vor sa ne faca varza cu orice pret", comenta ieri unul dintre fotbalistii galateni. ADI DOBRE Fratele deputatului PDSR Ioan Timis a batut un arbitru Partida de fotbal dintre Retezatul Hateg si Rodostar Deva, desfasurata in urma cu citeva zile si contind pentru Divizia D, a avut un deznodamint demn de filmele cu Jean Claude van Damne. Incidentele s-au declansat in minutul 75, cind presedintele echipei Retezatul Hateg, Nicolae Timis, fratele deputatului PDSR Ioan Timis, a navalit in teren. El a inceput sa il injure si sa-l ameninte pe arbitrul Traian Melha din Orastie. Dupa ce l-a facut "bou" pe arbitru, a fost cu greu calmat de cei din jur. Dupa finalul partidei care a dat cistig de cauza echipei pe care o conduce, scor 2-1, Ioan Timis s-a dezlantuit. El a intrat in cabina arbitrilor, unde a inceput sa injure ca la usa cortului. Desi observatorul a incercat sa il scoata afara, Timis a spus ca a terminat o facultate, drept pentru care este stapin acolo. Timis a sarit cu pumnii si picioarele pe arbitrul Melha. Oprit de fortele de ordine si de politie, Nicolae Timis a amenintat ca va merge la prefectul PDSR de Hunedoara, Aurelian Serafincean, si se va plinge, urmind ca arbitrul sa fie sanctionat pentru ca se pune "contra curentului". Drept pedeapsa pentru modul in care a arbitrat, Timis i-a oferit arbitrului Melha doar jumatate din baremul de arbitraj. Acesta a refuzat banii. LUCIAN STANCIU Steff si Crisan s-au zbatut in van Mihaela Steff si Adrian Crisan, ultimii romani care ramasesera angrenati in competitie la Campionatele Mondiale de tenis de masa de la Osaka (Japonia), au fost eliminati ieri. Steff a ratat calificarea in semifinalele turneului de simplu-feminin, fiind invinsa de Kim Yun Mi (RPD Coreea), scor 20-22, 11-21, 15-21. La simplu-baieti, Crisan a pierdut, in turul al patrulea (optimi de finala), partida disputata impotriva lui Liu Guoliang (China), scor 12-21, 10-21, 11-21.(M.B.) Fenerbahce - Galata, un meci decisiv pentru desemnarea campioanei in Turcia Lucescu: "Ar fi sinucidere sa jucam la egal" Galatasaray Istanbul, echipa de fotbal la care evolueaza Gica Hagi si Gica Popescu, va disputa miine seara derby-ul campionatului turc, partida contind pentru etapa a 30-a. Cu un avans de trei puncte, formatia pregatita de Mircea Lucescu si Gabi Balint se deplaseaza in birlogul rivalilor de la Fener cu intentia clara de a nu pierde si de a se mentine pe prima pozitie a clasamentului. "Este o partida extrem de importanta, in cazul unei victorii urmind sa luam o optiune serioasa pentru cistigarea titlului. Nu vom merge sa obtinem un egal. Ar fi o adevarata sinucidere. Vom juca la victorie", ne-a declarat ieri Lucescu, care intrase deja in febra partidei. Singura absenta a Galatei o reprezinta Umit, suspendat din cauza cumulului de cartonase galbene. Brazilianul Jardel are unele probleme medicale, dar va fi, se pare, apt de joc. "Avem un program mai dificil pentru ca urmeaza sa jucam cu Trabzonspor si Gaziantep, doua formatii puternice, in timp ce Fener va evolua, in deplasare, cu Samsunspor si Erzurum, ultima fiind retrogradata deja. Avem nevoie de cele trei puncte pentru a ne apropia de al cincilea titlu consecutiv", a afirmat "Il Luce". Tehnicianul roman n-a reusit sa invinga formatia Fenerbahce in acest sezon, "galben-albastrii" punindu-i probleme Galatei de doua ori. De asemenea, in semifinalele Cupei Turciei, adversarii s-au impus dupa loviturile de departajare, la capatul celor 90 de minute scorul fiind egal, 4-4. Derby-ul Fenerbahce - Galatasaray va putea fi urmarit si pe micile noastre ecrane, duminica, pe TVR 2, de la ora 19.00. "Nu ma intorc acum la Dinamo. Copos trage de mine si l-am refuzat si pe el", a dezmintit Lucescu zvonurile potrivit carora ar urma sa antreneze formatia din Sos. Stefan cel Mare. DANIEL NAZARE Flick-flack Chiftele revopsite pentru Besiktas Pasiunea pentru fotbal a turcilor nu cunoaste limite. Suporterii fanatici ai celor de la Besiktas Istanbul s-au enervat cumplit cind au aflat ca in cartierul lor s-a construit un McDonald's, cladire vopsita in rosu si galben, tocmai culorile rivalei lor, Galatasaray Istanbul. La cererea fanilor, care au amenintat ca nu vor cumpara hamburgeri si vor face antireclama, conducerea cunoscutului lant de fast-food a cedat si a schimbat traditionalele culori in alb si negru, cele ale clubului Besiktas. De la luarea acestei decizii, fara precedent in intreaga lume, vinzarile la McDonald's in cartierul celor de la Besiktas au crescut simtitor. (D.N.) Zinedine Zidane, gheata de aur! Ghetele aurii cu care fotbalistul francez Zinedine Zidane a inscris unicul gol al partidei amicale Franta - Germania, disputata pe 27 februarie 2001, au fost vindute cu suma de 32.000 de euro. Vinzarea, releva AFP, s-a efectuat la capatul unei licitatii gazduite de site-ul jucatorului, iar banii vor fi varsati in contul Asociatiei Europene contra Leucodistrofiilor (ELA). Zidane, care a purtat o singura data aceste ghete aurii-unicat, sprijina ELA din anul 1999. Leucodistrofiile sint maladii genetice care distrug sistemul nervos central. (H.H.) Straie noi pentru campioni Fotbalistii de la Manchester United vor juca in sezonul viitor cu tricouri create de unul dintre suporteri, a anuntat clubul englez, care azi va primi oficial al treilea titlu consecutiv de campioana a Angliei, inaintea partidei cu Derby County. Liam Crane a cistigat un concurs national destinat gasirii unui nou design pentru tricoul campioanei europene din 1968 si 1999. "Sintem incintati ca inspiratia pentru acest tricou a venit tocmai din partea unui fan", a comentat directorul de marketing al celui mai bogat club de fotbal din lume, Peter Draper. Fabricat sub marca "Umbro", specializata in echipamente de fotbal, noul tricou va fi lansat pe piata la 17 iulie. (D.N.) Ungurii fac legea la fotbal cu nasturi Impatimitii fotbalului cu nasturi si-au dat recent intilnire in localitatea harghiteana Izvorul Muresului. Aici a avut loc Cupa Mondiala a oraselor la aceasta disciplina, fiind prezenti 20 de participanti din Ungaria, Serbia, Congo, Nigeria, Romania, Rusia, Ucraina. Ca de obicei, ungurii au fost cei mai buni. Competitia a fost cistigata de Farkas Gabor, un jucator care a triumfat pina acum doar in competitii interne. El a fost urmat de Paka György, din Tirgu-Mures, actualul campion national la motociclism viteza. Pe locul trei s-a clasat Incze Stefan, tot din Tirgu-Mures. (M.C.) Potrivit unor surse din interiorul gruparii "galben-albastre", Steaua a premiat Petrolul cu 40.000 de dolari Victoria obtinuta miercuri in fata celor de la Dinamo, pe teren propriu, a adus in buzunarele fotbalistilor de la Petrolul cea mai mare prima din acest campionat. Pe linga banii care li se cuveneau in mod normal prin regulamentul de ordine interioara, gazarii au primit, spun persoane importante din cadrul clubului Petrolul, o suma consistenta din partea Stelei. Ploiestenii - care au trimis, in urma acestei partide, titlul din acest an in Ghencea - au primit 40.000 de dolari, fiecare elev al antrenorului Victor Rosca urmind sa fie remunerat cu o suma cuprinsa intre 700 si 1.000 de dolari. In urma unui calcul sumar, "galben-albastrii" ar putea primi maximum 18.000 de dolari, restul urmind sa fie impartiti intre conducatori si staff-ul tehnic. Chiar daca, la prima vedere, decalajul pare de neacceptat, jucatorii sint obisnuiti cu asemenea tratamente. In editia trecuta de campionat, la celebrul "joc strategic" dintre Rocar si Petrolul, fiecare fotbalist prahovean ar fi primit numai 500 de dolari, cu toate ca Gigi Netoiu, finantatorul de atunci al Rocarului, fixase "prima" la 700 de "verzisori" de caciula. Diferenta s-ar fi pierdut, se pare, prin buzunarele oficialilor ploiesteni, "ca TVA", dupa cum glumeau jucatorii. ADI DOBRE "Pastruga" se felicita ca l-a parasit pe Cornel Dinu Florin Cernat: "Daca nu plecam de la Dinamo, ma ratam" Jucatorul Florin Cernat, liderul nationalei de tineret a Romaniei, nu regreta despartirea de FC Dinamo si, cu precadere, de antrenorul Cornel Dinu. Mai mult, ajuns la formatia ucraineana Dinamo Kiev, "Pastruga" se felicita pentru alegerea facuta. "Daca nu plecam de la Dinamo, ma ratam! Nu puteam sa stau la infinit pe banca de rezerve", opineaza Cernat, care considera ca Procuroru' nu i-a oferit suficiente prilejuri pentru a-si demonstra potentialul. Cot la cot cu "Cneazul" La echipa antrenata de legendarul Valeri Lobanovski, Cernat joaca mijlocas ofensiv, post in care se simte in apele sale: "Dinamo Kiev foloseste trei atacanti, unul impins, iar ceilalti doi in spatele sau. Noi, mijlocasii de creatie, nu avem trasate sarcini precise. Avem deplina libertate de actiune, ceea ce nu se intimpla la Dinamo". In prima divizie din Ucraina, Dinamo Kiev ocupa pozitia secunda, la un punct distanta de lider, Sahtior Donetk, echipa romanilor Aliuta si Savu. Saptamina trecuta, la antrenamentele echipei din Kiev s-a prezentat si gruzinul Kaladze, in prezent la AC Milan. Ca si "Cneazul" Sevcenko, georgianul vine sa se pregateasca sub comanda lui Lobanovski ori de cite ori are drum prin Ucraina. Tinarul international prinde crapi Florin Cernat urmeaza sa primeasca zilele urmatoare o masina de serviciu, marca Volkswagen Golf IV. "Conducerea clubului din Kiev se ocupa de tot ce am nevoie. A ajutat-o si pe prietena mea, Dana, pe cind era bolnava, ocupindu-se de toate formele administrative si procurindu-i, gratis, tratamentul. Imi dau tot ceea ce am nevoie. Nu-mi lipseste nimic. Mi-au angajat si profesor de limba rusa, cu care fac ore de doua ori pe saptamina. La scoala am invatat franceza si engleza, n-am avut treaba cu limba rusa", a povestit ieri capitanul tinerilor "tricolori". In timpul liber, cind nu se plimba pe strazile Kievului (oras cu 8 milioane de locuitori), fotbalistul nascut pe malurile Dunarii, la Galati, merge sa pescuiasca: "Ma duc la o crescatorie unde platesc cinci dolari si stau toata ziua cu batul in balta. Am prins crapi, carasi, bibani". DANIEL CONTESCU Mercenari la Medias Fotbalistilor de la Gaz Metan Medias li s-a promis pentru miine, in cazul unei victorii in meciul cu Foresta, o prima in valoare de 1.000 de dolari. "Sintem ca niste mercenari. Luptam doar pentru bani, la clasament nu mai avem motive sa ne uitam, ca nu sint sanse sa predam "lanterna"", ne-a declarat unul dintre fotbalistii lui Silviu Dumitrescu. Luni, jucatorii ardeleni vor incasa prima pentru izbinda cu Gloria, a doua de la inceputul sezonului, in valoare de 400 de dolari. Mediesenii au primit joi cite o lada cu vin si prajituri de la fundasul Lucian Nan, care duminica s-a insurat cu Bianca. "A fost frumos la nunta, chiar peste asteptari. Am avut peste 100 de invitati, la Hotelul Continental din Tirgu-Mures. Nasul a platit pe mireasa o lada cu sampanie, iar copilului care a furat pantoful miresei trebuie sa-i cumpere un papagal", a declarat Nan. Fundasul, care este purtator al virusurilor hepatice de tip B si C, urmeaza sa efectueze la inceputul saptaminii viitoare, la trei luni de la descoperirea bolii, un control medical amanuntit, la Spitalul Municipal din Cluj. DANIEL CONTESCU Jean Barbu - suspendat pina la finalul campionatului! Jean Barbu, atacantul echipei de fotbal Rapid Bucuresti, a fost judecat ieri de Comisia de Disciplina a Ligii Profesioniste de Fotbal. Pitesteanul a fost acuzat ca, in partida Rapid - Astra, l-a accidentat intentionat pe ploiesteanul Ciorea, mijlocasul Astrei alegindu-se dupa contactul cu "Cobra" cu o dubla fractura a piciorului drept. In urma acestor acuzatii, Barbu a fost suspendat pentru o perioada de sapte etape, adica pina la sfirsitul campionatului. Conducerea giulestenilor nu a fost de acord cu aceasta pedeapsa dictata impotriva fostului jucator al echipei spaniole Numancia si a depus, la citeva minute dupa aflarea deciziei, un memoriu prin care solicita injumatatirea sanctiunii. "Trebuie sa se tina cont de faptul ca Barbu nu a atacat intentionat. Daca era intentie, jucatorul nostru trebuia sa stea pina cind Ciorea isi relua activitatea. Sintem optimisti in privinta reducerii pedepsei. Altfel, ne vom adresa Consiliului Ligii Profesioniste", a declarat Paul Cazan, directorul general de la UFC Rapid. "Este nemeritat" In momentul in care a aflat despre pedeapsa, lui Barbu i s-a facut rau. Si-a pus miinile in cap si, cu mare greutate, a declarat: "Este nemeritat. Nu am facut-o intentionat. Nici un fotbalist din lume nu ar face, premeditat, asa ceva". Ieri dupa-amiaza, Barbu s-a prezentat la antrenament numai la rugamintile coechipierilor si ale tehnicienilor. Mircea Rednic, antrenorul feroviarilor, era si el afectat de suspendarea "Cobrei". "O decizie dura, care ne da planurile peste cap. Mai ales ca Barbu nu este singura pierdere. In meciul cu FC National, nu vom putea conta pe serviciile lui Frasineanu (suspendat), Tiberiu Ghioane si Apostol (accidentati). Oricum, Rapidul va juca in Cotroceni numai la victorie si, daca elevii mei vor juca tot atit de bine ca in etapa trecuta, sint sigur ca vom obtine cele trei puncte", a spus "Puriul". In ciuda faptului ca, etapa trecuta, Rapid a remizat pe teren propriu cu Astra (scor 0-0), Rednic a declarat ca a fost cel mai bun meci facut de giulesteni in acest campionat. "Ne-a lipsit sansa, iar Stefan Preda (n.r. - portarul prahovenilor) a prins o zi foarte buna. Nu am ce sa le reprosez baietilor mei pentru ca au jucat bine si si-au dorit foarte mult victoria". LAURENTIU CIORNEI Mircea Ciorea, la "Reanimare" Fotbalistul Mircea Ciorea, mijlocasul echipei Astra Ploiesti, a fost operat joi seara, la piciorul drept, pentru fractura dubla de tibie si peroneu, dupa contactul dur cu atacantul rapidist Jean Barbu. Ciorea se afla ieri la sectia Reanimare a Spitalului de Urgenta din Bucuresti, dupa efectuarea interventiei chirurgicale, care a reusit. Profesorul Vasile Popescu, cel care l-a operat pe fotbalistul ploiestean, a considerat ca e bine ca acesta sa stea pina azi sub observatie la Reanimare, urmind ca dupa aceea sa fie readus in rezerva 406 a Clinicii "Biomedica" din cadrul aceluiasi spital. Mircea Ciorea ar putea fi externat in cursul saptaminii viitoare. (M.B.) Vali Nastase, tap ispasitor Fundasul central Vali Nastase nu mai este agreat de conducerea tehnica a echipei de fotbal Dinamo. Stoperul "ciinilor rosii" e socotit principalul vinovat pentru infringerea de la Ploiesti, in fata Petrolului, iar astazi va juca la echipa de tineret. Nastase ii va avea alaturi pe Giani Kirita si Iulian Tames, ambii fiind suspendati pentru intilnirea cu Ceahlaul Piatra-Neamt. "Ciinii rosii" au incercat ieri dupa-amiaza sa mai uite de necazuri, vizionind un film la cinematograf.(D.C.) [29][pl.dll?rid=expresro] 