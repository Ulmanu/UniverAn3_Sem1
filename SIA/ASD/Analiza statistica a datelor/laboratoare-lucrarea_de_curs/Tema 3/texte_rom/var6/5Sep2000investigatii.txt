 Pentru ca avea de returnat un imprumut, Milos Milcovici s-a apucat de trafic cu carne vie Unul dintre capii retelei de prostitutie care avea ramificatii la Galati a fost prins la Bucuresti si adus la Galati pentru cercetari, la sfirsitul saptaminii trecute. Duminica, pe numele cetateanului sirb Milos Milcovici a fost emis un mandat de arestare pentru 30 de zile. Milcovici conducea, impreuna cu concubina sa, galateanca Constantina Lazar, o retea de trafic cu carne vie. Ei racolau fete de la Galati si apoi le vindeau in Iugoslavia sau le obligau sa practice prostitutia. In timpul anchetei, Milcovici a declarat politistilor galateni din cadrul Serviciului de Combatere a Crimei Organizate ca s-a apucat de trafic cu carne vie in decembrie 1999 pentru ca avea mare nevoie de bani. Milcovici a imprumutat 30.000 de marci de la un camatar din Serbia si trebuia sa-i returneze acestuia banii. Fiecare zi de intirziere insemna dublarea sumei. Milcovici a fost cooperant cu organele de ancheta declarind chiar ca tinea la fete si ca nu a vrut sa le faca nimic rau. Cu toate acestea, mai multe fete din Galati au fost cumparate de la diversi racolatori si vindute mai departe in Bosnia sau pe teritoriul fostei Iugoslavii. Printre ele se afla si o minora, Ana-Maria Chirita, in virsta de 15 ani. Politistii galateni continua cercetarile pentru a deconspira intreaga retea de trafic. ALINA COMSA-DURBACA In Gorj, Un avocat si un inspector scolar - arestati pentru trafic de influenta si luare de mita In timp ce ministrul Marga deschidea oficial anul scolar la Tirgu-Jiu, un inspector din cadrul Inspectoratului Scolar Judetean Gorj a fost arestat vineri, 1 septembrie, alaturi de un avocat pentru savirsirea infractiunilor de luare de mita si trafic de influenta. Avocatul Laurentiu Duta, in virsta de 41 ani, avocat in cadrul Baroului local, a fost prins in flagrant cind a pretins si primit suma de 400 DM de la Cristian Teodorescu, din Baia de Fier, pentru a interveni pe linga un inspector scolar cu scopul de a facilita angajarea Lilianei Teodorescu pe un post de invatatoare. Cadre ale Biroului de combatere a coruptiei si contrabandei, impreuna cu un procuror din cadrul Parchetului de pe linga Tribunalul Gorj, au surprins-o ulterior pe inspectoarea Carmen Mariana Fulger primind din partea avocatului suma de bani respectiva. Cei doi au fost arestati preventiv in baza mandatului emis de procurori, pentru o perioada de cinci zile pentru luare de mita si trafic de influenta. CLAUDIA TIPLUICA Retea de falsificatori de bancnote si cupoane agricole - anihilata Politia ieseana a descoperit si a retinut o retea de falsificatori de bani si de cupoane agricole care actiona pe teritoriul mai multor judete din Moldova. Echipa operativa complexa a IPJ Iasi a lucrat mai multe saptamini pentru rezolvarea acestui dosar. Filiera falsificatorilor avea cartierul general in municipiul Pascani. Cei patru, Mihai Bradu (33 de ani), Florin Pislaru (19 ani), Dumitru Perju (30 de ani) si Florin Apopei (21 de ani). Cu ajutorul unui calculator Pentium III performant si al unui scanner color de ultima generatie, reproduceau cupoane agricole si bancnote de 50.000 de lei si 100.000 de lei. Dupa scanare, falsurile erau retusate pentru a fi cit mai credibile. Dupa ce produceau citeva zeci de astfel de hirtii, ele erau imprastiate printr-o retea de tigani din clanul Stanescu din cartierul Vatra, din Pascani. Col. Dumitru Birliga, loctiitorul comandantului IPJ Iasi, a declarat ieri ziaristilor: "Valoarea estimata a falsurilor depaseste bine suma de doua miliarde de lei. Banii si cupoanele erau schimbate de tigani in toate judetele Moldovei. Numai prin interventia in forta care a avut loc vineri am putut sa demascam intreaga retea. Ieri (duminica, 3 septembrie - n.r.) nu reusiseram sa-l retinem decit pe Mihai Bradu, si abia azi noapte i-am retinut si pe ceilalti membri ai retelei". Interventia Detasamentului de Interventie Rapida asupra tiganilor din cartierul Vatra s-a facut in zori, acestia fiind surprinsi dormind cu sabiile sub cap. Luati ca din oala, ei nu au apucat sa scoata vreun sunet. Col. Dumitru Birliga a atentionat populatia ca nu toate cupoanele si bancnotele false au fost retrase de pe piata, si ca exista in continuare pericolul inselaciunii. CATALIN DUMITRESCU Rapire ca-n filme la Brasov Medicul Florin Rusu si iubita lui au fost sechestrati si batuti timp de 12 ore Politistii de la Serviciul pentru Combaterea Crimei Organizate din IPJ Brasov cerceteaza in aceste zile un caz de rapire si sechestrare fara precedent in Brasov din cauza violentei pe care au manifestat-o rapitorii. Medicul Florin Rusu (50 de ani) din Brasov, patronul unei prospere firme furnizoare de consumabile medicale, si iubita lui, Olga Catalina Bordea (26 de ani), au fost rapiti vineri noaptea din apartamentul in care locuiesc, situat in centrul orasului. Rapitorii au ramas deocamdata neidentificati. Cei doi s-au trezit vineri noaptea cu trei necunoscuti mascati in locuinta. Acestia si-au insusit toate lucrurile de valoare din casa, i-au acoperit fata atit lui, cit si iubitei sale si i-au scos din apartament, urcindu-i intr-o masina. Medicul si iubita lui au fost dusi intr-o incapere, despre care cred ca era o cabana, unde au fost din nou batuti, timp de citeva ore. Ei au ramas sechestrati mai bine de 12 ore. Simbata dupa-amiaza, in jurul orei 17.00, au fost eliberati, cu conditia ca in trei zile sa plateasca o rascumparare de 300 de milioane de lei si sa nu ia legatura cu presa sau cu politia daca vor sa scape cu viata. Imediat dupa ce au fost eliberati, cei doi s-au prezentat la Urgente. Leziunile, care au facut necesara internarea in Spitalul Judetean Brasov, sint semne certe ca Florin Rusu si Olga Bordea au fost batuti cu cruzime. Doctorul Rusu si prietena sa au ramas in spital, sub supravegherea politiei. Ei refuza deocamdata orice contact cu presa. Cei doi au declarat politistilor ca, in pauzele dintre batai, agresorii le-au oferit hrana pe care i-au obligat sa o manince. Politistii de la Serviciul de Combatere a Crimei Organizate din IPJ Brasov fac cercetari pentru identificarea rapitorilor, despre care cred ca au legaturi cu lumea interlopa din zona. Ancheta este condusa de comandantul IPJ Brasov, col. Constantin Scurtu. IOANA CERNA Cinci persoane omorite de un sofer dement Tragedie la Lilieci Cinci oameni, membri ai aceleiasi familii, au murit duminica seara intr-un cumplit accident de circulatie petrecut pe soseaua Bucuresti - Urziceni, in comuna Sinesti, judetul Ialomita. In jurul orei 20.00, un autoturism Dacia 1310, in care se aflau sase persoane, a fost izbit in plin de un Mercedes care a intrat pe contrasens. Bilantul accidentului: cinci persoane au murit, iar alte patru se afla internate in stare grava la Spitalul de Urgente Floreasca din Capitala. Cei cinci oameni care au murit (printre care si un copil in virsta de 10 ani) faceau parte din aceiasi familie, locuiau in orasul Tandarei, judetul Ialomita, si veneau de la inmormintarea unei rude din Capitala. Patru adulti si un copil au murit pe loc Cumplitul accident s-a petrecut duminica, in jurul orei 20.00. Familia Oprea, din Tandarei, se intorcea acasa, de la Bucuresti, unde fusese la inmormintarea unei rude. Erau sase persoane, intr-un autoturism Dacia, gri metalizat, imnatriculat cu numarul IL - 02 - RIA. Ionel Oprea, in virsta de 34 de ani, patronul unui magazin din Tandarei, conducea masina. Pe locul din dreapta se afla tatal lui, Radu Oprea, 61 de ani, pensionar, iar pe bancheta din spate a masinii alte patru persoane: mama soferului, Maria Oprea, 54 de ani, Virginia Oprea, 50 de ani, Tudor Oprea, 53 de ani, si Dorin Oprea, in virsta de 10 ani, var al soferului. Ionel Oprea conducea masina regulamentar, cu viteza mica. Nu se grabea, avea timp suficient sa ajunga acasa, la Tandarei. Oamenii erau indoliati: o ruda de-a lor din Capitala, Marin Nicolae, murise de cancer la doar 49 de ani si fusese inmormintat duminica dimineata la Bucuresti. Ei plecasera seara din Bucuresti, de la inmormintare, in jurul orei 19.00. Dupa vreo 40 de minute de mers cu masina, spre Urziceni, au intrat in satul Lilieci - comuna Sinesti, din judetul Ialomita. La un moment dat, un Mercedes negru, inmatriculat cu numarul B -18-MRU a intrat pe contrasens si a izbit in plin Dacia, care s-a rasturnat pe sosea. Puternicul impact a transformat masina familiei Oprea intr-un morman de fiare contorsionate. Patru pasageri aflati in Dacie au murit pe loc: Ionel, Radu, Maria si Virginia Oprea. Dorin Oprea, in virsta de 10 ani, a mai supravietuit doar citeva minute. Copilul a murit in bratele tatalui sau, care venea cu o alta masina de la Bucuresti si a sosit la locul accidentului dupa 10 minute de la producerea coliziunii. Din Dacia distrusa, doar Tudor Oprea a scapat cu viata. El a fost transportat imediat la Spitalul de Urgente Floreasca din Capitala, unde se afla in stare grava, in sectia de Terapie Intensiva. Soferul Mercedesului, Vasile Oasa, in virsta de 46 de ani, din comuna Jilava - judetul Ilfov, a suferit multiple fracturi si traumatisme. Si el a fost internat la Spitalul Floreasca. Doua tinere care se aflau in Mercedes, Mihaela Alina Tamba, de 17 ani, din Bucuresti, si Oana Negrea, de 15 ani, din comuna Jilava, judetul Ilfov au suferit, de asemenea, rani grave, fiind internate la acelasi spital. "Nu stiu ce s-a intimplat, am simtit o izbitura puternica, apoi mi-am pierdut cunostinta. M-am trezit la spital, plina de bandaje. Medicii mi-au spus ca ne-a dus la spital un domn cu o Dacie Breack alba, caruia ii multumesc", ne-a spus Oana Negrea. Pompierii militari au muncit doua ore ca sa scoata cadavrele din Dacia distrusa Prezenta politiei si a medicilor nu a fost suficienta pentru cercetarea cauzelor producerii accidentului. Imediat dupa ce au sosit la locul coliziunii, anchetatorii au constatat ca nu pot incepe cercetarile fara ajutorul pompierilor: cadavrele victimelor nu puteau fi scoase dintre fiarele contorisionate ale Daciei. Trei pompieri militari din cadrul Batalionului Grozavesti au intervenit cu o masina speciala de descarcerare, reusind sa scoata trupurile neinsufletite din masina abia dupa doua ore de munca. DANIEL NEAMU PETRISOR CANA Prietenii cintaretului sustin ca Starea de sanatate a lui Vali Sterian s-a agravat din cauza procesului in care e implicat Dupa interventia chirurgicala pe care a suferit-o simbata seara, starea de sanatate a cintaretului Valeriu Sterian este "acceptabila", a declarat ieri prof. dr. Irinel Popescu, seful Clinicii de Chirurgie de la Spitalul Clinic Fundeni, care a efectuat operatia. Conf. dr. Mihnea Ionescu, care a participat si el la interventie, a spus ca "starea pacientului este buna, dar nu este exclus sa apara complicatii, dat fiind faptul ca pancreasul bolnavului a fost scos". Sterian, cunoscut cintaret de folk, a fost internat saptamina trecuta la Spitalul Fundeni pentru ca acuza dureri de abdomen foarte puternice. In urma controalelor medicale, s-a dovedit ca acestea erau provocate de o tumora imensa ce acoperea stomacul, splina, pancreasul si o parte din duoden. Interventia chirurgicala de simbata seara "a fost complexa si a durat aproape sase ore", a spus prof. dr. Irinel Popescu. In prezent, Valeriu Sterian se afla la sectia Terapie Intensiva a Spitalului Fundeni, condusa de prof. dr. Dan Tulbure. Diagnosticul exact nu a putut fi stabilit inca deoarece rezultatele testelor histopatologice vor putea fi cunoscute abia peste citeva zile. "Aflarea rezultatelor dureaza cel putin sapte zile, deci abia atunci se va putea spune daca pacientul are cancer sau nu", a mai spus conf. dr. Mihnea Ionescu. In afara problemelor de sanatate, Valeriu Sterian are necazuri si cu justitia. Procesul in care cintaretul este implicat, ca urmare accidentului rutier comis in septembrie anul trecut soldat cu decesul a doua persoane, este inca pe rol la Tribunalul Bucuresti, urmatorul termen de judecata fiind stabilit pentru luna octombrie. Sterian a fost arestat in octombrie 1999, dar a fost eliberat dupa o luna, fiind judecat in stare de libertate. Prietenii cintaretului sint de parere ca problemele de sanatate ale acestuia au fost agravate si de starea psihica proasta in care se afla din cauza problemelor pe care le are cu justitia. TATIANA DABIJA Un investitor de origine evreiasca a incercat sa provoace Scandal FNI la Sinagoga Ecourile scandalului FNI au avut rezonanta duminica si in Sinagoga Mare din Bucuresti, in timpul deschiderii oficiale a "Zilelor Europene ale Mostenirii Culturale Iudaice". Beno Lobel, un investitor de origine evreiasca, a fortat, in finalul ceremoniei de deschidere, o conversatie particulara cu ambasadorul Israelului la Bucuresti, pe tema fugii in Tara Sfinta a Ioanei Maria Vlas, ex-presedintele SOV Invest, strigind in gura mare: "Am vazut-o pe Ioana Maria Vlas in urma cu trei luni in Tel Aviv si un al saselea simt imi spune ca exista primejdia ca ea sa fi zburat deja in Argentina", ne-a declarat Lobel. El a reprosat ambasadorului - pe un ton ridicat - lentoarea cu care se desfasoara procedurile de extradare in acest caz. Lobel, care se autodefineste "speculant", nu investitor - pentru ca face speculatii cu actiuni si in piata bursiera romaneasca - s-a aratat in timp dispus sa preia managementul FNI. In ce priveste banuiala lui Lobel ca se bate pasul pe loc, ambasadorul Israelului sustine ca lucrurile stau diferit. "Autoritatile israeliene depun absolut toate eforturile pentru a rezolva problema", ne-a declarat ieri Avraham Millo, ambasadorul Israelului in Romania. "Mai mult, a existat tot timpul o colaborare extraordinara intre autoritatile competente din cele doua tari", a adaugat Millo. LIDIA MOISE Procurorii militari au finalizat ancheta in dosarul "Carlos - filiera romaneasca" Generalul Nicolae Plesita, judecat in "Dosarul Carlos" Fostul general de securitate Nicolae Plesita, unul dintre cei mai temuti sefi ai spionajului romanesc din perioada regimului Ceausescu, va fi trimis in judecata, in curind, sub acuzatia de instigare la omor in dosarul "Carlos Sacalul - filiera romaneasca". Ancheta coordonata de generalul magistrat Dan Voinea, seful Sectiei Parchetelor Militare din Parchetul General, a inceput in 1997. Procurorii romani au lucrat la dosarul "Sacalul" in colaborare cu omologi din Franta, Germania, Elvetia, Cehoslovacia si Ungaria. Cetateanul venezuelean Carlos Ilici Ramirez Sanches, zis Carlos, Sacalul, zis Salim, zis Mohamed Ali Aldoros, un fanatic marxist "educat" in operatiuni conspirative in Cuba si la Moscova a fost arestat in vara anului 1994, dupa ce fusese rapit din Sudan de serviciile secrete franceze. Ulterior, a fost condamnat la Paris, dupa un rasunator proces. In timp ce Carlos era arestat, in Germania, in celebrele arhive ale STASI s-au gasit date despre relatiile acestuia cu Nicolae Ceausescu, precum si informatii privind implicarea celebrului terorist in citeva atentate comandate de "dictatorul din Carpati". Pe parcursul anchetei, magistratul militar Dan Voinea a descoperit cum a fost recomandat Carlos lui Ceausescu de catre Arafat, cum a sosit acesta in tara, in anii ' 80, locurile acestuia de antrenament din Romania, contul de la Bancorex in care i se varsau bani si mai ales persoanele de legatura din Romania. Inainte de moartea sa misterioasa in anii '91- '92, colonelul de securitate Sergiu Nica a lasat un raport in care vorbea despre legaturile pe care le avusese cu Carlos si despre celelalte persoane care au mai fost implicate in organizarea unor actiuni teroriste comandate de Ceausescu impotriva unor disidenti ca gen. Mihai Pacepa, Virgil Tanase, Paul Goma, Ion Serban - un fost agent al Securitatii din Elvetia, Emil Georgescu - directorul de la Europa Libera si altii. Mai multe atentate care au avut loc la Paris, la Viena, la Munchen (la postul de radio Europa Libera), la Praga si la Geneva (acesta din urma vizindu-l pe Ion Serban, un fost agent al Securitatii) sint legate de numele lui Carlos si a citorva ofiteri din spionajul romanesc. Printre cei care au avut relatii directe cu Carlos se numarau generalul Plesita - fost sef al CIE, generalul Iulian Vlad, fostul ministru Tudor Postelnicu, si coloneii Deaconescu si Nadejde de la UM 0544/R apartinind CIE. Se pare ca in urma cercetarilor nu s-au gasit probe suficiente impotriva tuturor acestor fosti ofiteri superiori de securitate, cu exceptia generalului Plesita, caruia vinerea trecuta generalul Voinea trebuia sa-i prezinte materialul de urmarire penala, inainte de a-l trimite in judecata. Acest lucru nu a fost posibil intrucit, se pare, batrinul spion, este disparut de la domiciliul sau din Bucuresti. CHRISTIAN LEVANT ONDINE GHERGUT 