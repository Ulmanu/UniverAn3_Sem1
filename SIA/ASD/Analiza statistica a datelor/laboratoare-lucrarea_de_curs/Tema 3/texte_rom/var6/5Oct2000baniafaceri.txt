 Associated Press elogiaza explozia tehnologiei americane din Romania Intr-un recent material difuzat de agentia de stiri Associated Press, sub semnatura lui Alison Mutler, se arata ca Romania nu mai este cunoscuta doar ca o tara a aurolacilor, ci si ca locul in care a avut loc o adevarata explozie tehnologica de inalt nivel. "Firme americane, de la producatorul de telefoane mobile Motorola la consortiul Solectron, un producator de prim-rang de echipamente electronice, si-a inceput afacerile in Romania in ultimele 18 luni, atrase de inalta calificare a inginerilor de software formati in scolile comuniste, care sint dornici sa lucreze contra unor salarii relativ mici si care vorbesc engleza. (...) Solectron, un producator de echipamente electronice de 10 miliarde de dolari din Silicon Valley, a deschis o sectie, in 1998, in Timisoara. Uzina are peste 3.500 de angajati care produc componente pentru telefoanele mobile, precum si computere care sint exportate cu precadere in Europa. Tot in Timisoara este si Auctionwatch.com, o afacere pe Internet specializata in crearea de aplicatii pentru a ajuta firmele sa vinda si sa cumpere prin intermediul Internetului. Producatorul de calculatoare Hewlett-Packard Corp., General Electric Co., producatorul de echipamente militare, Raytheon Co., si Dynasty Technologies, producator de software pentru afaceri, sint printre firmele americane care si-au deschis birouri de desfacere si distributie in Romania in ultimii doi ani. (...) Guvernul spera ca acest boom al inaltei tehnologii sa puna capat migratiei de creiere, in urma careia 400.000 de romani au parasit tara in cei zece ani de la caderea comunismului". "Sustinatorii Romaniei spera ca influxul de afaceri in domeniul software sa imbunatateasca imaginea tarii. Intr-o tara asociata cel mai adesea cu vampirii din povesti, orice legatura cu lumea moderna a inaltei tehnologii si a computerelor este bine venita", se mai arata in materialul Associated Press. Unde-i benzina de altadata? RAFO isi deschide cafenele, restaurante si baruri Oficiali ai RAFO Onesti au comunicat faptul ca, la ora actuala, rafinaria are un capital social de 207,6 miliarde lei, iar in perioada ianuarie-august societatea a inregistrat pierderi de peste 951 miliarde lei, care s-au adaugat la cei 609,22 miliarde lei, contabilizati anul trecut (n.r. - intre ianuarie-august rafinaria a avut venituri de 126,77 miliarde lei si cheltuieli de peste 1.078 miliarde lei). Tinind cont de situatia financiara, actionarii de la RAFO au votat ca de la 1 octombrie a.c. sa fie modificata structura organizatorica a societatii si sa fie infiintate patru puncte de lucru in Bucuresti, Cluj, Iasi si Constanta. Actionarii de la RAFO si-au dat acordul de principiu si pentru incheierea unor contracte de asociere, in acest sens fiind completat obiectul de activitate al societatii cu restaurante, cafenele, baruri si comert cu amanuntul al produselor din tutun.(O.Z.) Saptamina viitoare incepe TIB 2000, tirgul celor 1.000 de firme Camera de Comert si Industrie a Romaniei a anuntat ieri deschiderea Tirgului Tehnic International - TIB 2000. Expozitia se va desfasura la Romexpo in perioada 9 - 14 octombrie a.c. Cea de-a XXVI-a editie reuneste un numar de 978 de firme din 25 de tari ale lumii. Dintre acestea, 575 de firme sint din Romania. Concomitent cu TIB se va desfasura si Forumul National de Investitii, destinat, in special, stimularii investitiilor straine in Romania. "Evenimentul zilei" va ocupa in cadrul TIB standul 208 de la nivelul 3-20. Deschiderea TIB 2000 va fi oficiata de primul-ministru, Mugur Isarescu. (G.T.) In luna august, Productia industriala a ramas cu motoarele turate Potrivit datelor oferite de Comisia Nationala pentru Statistica (CNS), productia industriala realizata in primele opt luni ale anului 2000 a crescut fata de perioada similara a anului trecut cu 7,5%, pastrindu-se in apropierea valorii inregistrate in luna iulie. Acest fapt se observa clar in cresterea productiei de energie electrica cu 3,7%. In acelasi timp, volumul exporturilor din perioada ianuarie-august s-a marit cu 25,4% fata de aceeasi perioada a anului precedent, in timp ce volumul importurilor a consemnat o crestere de 23%. Pentru luna august, exporturilor de 886,5 milioane dolari le-au corespuns importuri de 1028,1 milioane dolari (in preturi CIF). Drept urmare, deficitul comercial s-a plasat in august la 141,6 milioane dolari, iar cumulat, pentru perioada ianuarie - august, la aproape 1,3 miliarde dolari.(G.T.) APCI, distribuitorul uleiurilor British Petroleum in Romania, ofera Senzatii tari la TruckShow 2000 Vizitatorii pot conduce, virtual, un camion BP dotat cu simulator de curse Una dintre atractiile salonului TruckShow este, fara indoiala, compania AP Corporate Investments (APCI), distribuitorul exclusiv in Romania al lubrifiantilor British Petroleum (BP). La standul APCI, vizitatorii se pot delecta testind virtual un camion de competitie al BP, dotat cu un simulator de mare performanta. APCI mai ofera vizitatorilor o gama larga de lubrifianti BP, precum uleiuri Visco pentru motoare de autoturisme, uleiuri Vanellus pentru motoarele vehiculelor de transport comercial, uleiuri pentru cutie de viteze sau uleiuri industriale, marine si fluviale. Pentru a veni in sprijinul societatilor de transport, APCI a anuntat demararea unui program special de monitorizare denumit "Detecta". Presedintele APCI, Alexandre Pandeli, a declarat ca acest program reduce substantial timpii de stationare datorati unor defectiuni neprevazute si furnizeaza informatii detaliate despre conditia, starea camionului sau conditia lubrifiantului. Trebuie subliniat faptul ca APCI este distribuitorul exclusiv in Romania al anvelopelor Dunlop, al filtrelor Fram, al bujiilor Autolite, al amortizoarelor Boge si al elementelor de frinare Bendix. La ora actuala, APCI are sase filiale, cu depozite aferente, in Cluj, Timis, Brasov, Dolj, Iasi si Braila. (O. Zara) 