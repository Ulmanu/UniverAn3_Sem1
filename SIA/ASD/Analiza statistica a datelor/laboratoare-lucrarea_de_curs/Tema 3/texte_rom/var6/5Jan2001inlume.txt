 Dragostea e oarba Claudia Schiffer, combinata cu un "pitic" insurat Supermodelul Claudia Schiffer s-a-ndragostit din nou, la doua luni dupa despartirea de manechinul londonez Tim Jefferies (38 de ani), prietenul ei din ultimii ani. Noua ei "achizitie" este Christian Voelkers (45 de ani), un multimilionar din Hamburg. Barbatul e mai scund decit Claudia cu 11 centimetri si, in plus, este si insurat. Cei doi au petrecut Sarbatorile de iarna impreuna in statiunea elvetiana de schi St. Moritz. Ziarele elvetiene au publicat ample articole despre plimbarile lor mina-n mina si despre localurile pe care le-au vizitat. TRAIAN BANICA Televiziuni sub asediu Bomba la postul portughez RTP1 Cinci persoane, un barbat si familia acestuia, au patruns ieri dimineata in sediul postului portughez de televiziune RTP1 din Lisabona, baricadindu-se in interior si amenintind ca vor detona o bomba in caz ca nu li se va da suma de 474.000 de dolari, bani pe care pretind ca RTP le-ar datora-o, transmite Reuters. Un purtator de cuvint al politiei locale a precizat ca este vorba despre un singur barbat, inarmat, insotit de familia lui. Acestia au patruns in sediul televiziunii la ora locala 7.30, s-au baricadat intr-unul dintre birourile de la parterul cladirii, amenintind gardienii cu un pistol, si au anuntat apoi ca vor detona o bomba pe care o au la ei daca revendicarile nu vor fi satisfacute pina cel tirziu la ora 16.00. Fara a da detalii, un reprezentant local a precizat ca revendicarile agresorilor nu sint de natura politica, ci au legatura cu un anumit program pe care ei insista ca postul de televiziune RTP sa il difuzeze. Potrivit sursei citate, politia, care a dislocat importante efective in jurul cladirii si a inceput evacuarea personalului din interior, tine legatura cu agresorii prin telefonul mobil. "Teroristul" este un fost reporter ajuns la sapa de lemn Intr-o scurta interventie difuzata de postul de radio RDP/Antena 1, liderul grupului, fost angajat al RTP, a declarat ca se numeste Manuel Subtil si ca intentioneaza sa se sinucida. "Vreau sa-mi las fetitele sa plece si sa ma omor chiar azi", a spus Manuel, cu o voce foarte nervoasa. Acesta a precizat ca a pierdut o suma importanta de bani din cauza unui reportaj pe care l-a realizat in urma cu zece ani la o intreprindere din Paris si, afirmind ca postul portughez de televiziune este practic responsabil pentru problemele sale financiare, a cerut compensarea pagubelor. "Sint disperat si nu ma tem de moarte", a mai spus Manuel. Individul a declarat ca justitia portugheza i-a dat deja dreptate in disputa cu RTP, insa a precizat ca decizia judecatoreasca nu a fost inca executata. In ciuda acestui incident, postul RTP si-a continuat in mod obisnuit difuzarea programelor, tinind la curent publicul si cu evolutia evenimentelor din propriul sediu. Cu trei ore inainte de expirarea timpului limita stabilit de Manuel, acesta si-a eliberat doi dintre copii, continuind negocierile cu politia. DIANA EVANTIA BARCA "Dictatorul" televiziunii cehe a fugit cu Salvarea Stare de urgenta legislativa in Cehia Miercuri, intre 60.000 si 100.000 de persoane au iesit pe strazile capitalei cehe, Praga, pentru o demonstatie de sustinere a ziaristilor de la televiziunea publica, aceasta fiind cea mai mare manifestatie de la Revolutia de Catifea. Vicepremierul Vladimir Spidla a incercat sa calmeze multimea, anuntind adoptarea de catre guvern a unui proiect de lege referitor la televiziunea publica. Textul prevede in principal o noua repartizare a posturilor in consiliul director al televiziunii nationale, insarcinat sa aleaga si sa destituie directorul general. Presedintele Camerei Deputatilor, Vaclav Klaus, a declarat ieri "stare de urgenta legislativa" pentru a se vota noua lege a televiziunii. Criza televiziunii din Cehia a avut drept urmare aminarea vacantei de doua saptamini a presedintelui Vaclav Havel in Insulele Canare. Ieri, pentru prima data de la declansarea conflictului, premierul social-democrat Milos Zeman s-a declarat partizanul demiterii lui Hodac, in opinia sa acesta facind greseli grave, intrerupind emisiuni si numind un director financiar cu trecut dubios. Comisia Europeana intervine in medierea conflictului La Bruxelles, Comisia Europeana a anuntat ca va examina apelul Federatiei Internationale a Ziaristilor, care cer o interventie la nivel european in reglementarea conflictului, noului director reprosindu-i-se ca a incercat sa faca epurari in rindul echipei de ziaristi de la CT. De asemenea, angajatii televiziunii publice au afirmat ca alegerea lui Hodac reprezinta un atentat la independenta redactiei, o alta cerere fiind demiterea noii directoare a departamentului de informatii, Jana Bobosikova. Ziaristii si tehnicienii contestatari au reusit sa transmita in direct pe CT1, mai multe reportaje cu manifestatia de la Praga. Imbolnavire "diplomatica" Directorul general al televiziunii publice cehe (CT), Jiri Hodac, a parasit invins institutia pe care o conducea, dupa o confruntare de doua saptamini cu jurnalistii "rebeli" ai departamentului de informatii. Directorul a "iesit din scena" ieri dimineata, dus de urgenta la spital cu o ambulanta, in urma unor probleme de sanatate aparute brusc. Starea sanatatii lui Hodac este "grava", a anuntat directoarea departamentului de informatii, citata de AFP. Se presupune ca directorul ar fi suferit un atac de cord. Alte opinii sustin insa ca directorul Hodac s-a imbolnavit "diplomatic", pentru a-si asigura o iesire onorabila dintr-un conflict in care nu mai avea vreo sansa de izbinda. Alegerea lui Hodac in functia de director, pe 20 decembrie, a provocat un conflict deschis in cadrul acestei institutii. Reuniti intr-un "comitet de criza", ziaristii de la CT au refuzat sa paraseasca studiourile si au cerut demisia directorului. CAMELIA MUNTEAN STASI "marca" disidentii anticomunisti cu spray radioactiv Fostul si temutul serviciu de spionaj est-german STASI urmarea miscarile si supraveghea intilnirile disidentilor pulverizind pe acestia substante radioactive, dezvaluie "The Daily Telegraph". Agentii STASI purtau detectoare de radiatii la subsuori - sub o axila un contor Geiger, iar sub cealalta un sistem de alarma cu vibratii care intra in actiune in caz ca "tinta" era periculos de aproape. Folosirea "urmaririi radioactive" in anii '70 si '80 a fost descoperita recent de Klaus Becker, un expert in fizica nucleara, in timpul unei documentari in arhivele STASI. "Este ceva remarcabil - primul caz documentat de acest gen", a spus Becker. Agentii politiei politice est-germane isi marcau "tintele" cu Scandiu-46, care emite radiatii gama la un nivel periculos, precum si radiatii beta cu o intensitate nevatamatoare. Substanta era aplicata indeobste pe hainele disidentilor, sau pe obiecte de uz curent ale acestora - documente, bani etc. STASI a dezvoltat si o arma cu aer comprimat, care putea infige in cauciucul unei masini, de la o distanta de maximum 25 de metri, o bucatica de sirma din argint radioactiv.Cu adevarat daunatoare sanatatii era marcarea radioactiva a banilor tinuti indeobste in buzunar, nivelul de radiatii calculat de Becker putind provoca sterilizarea disidentului. In mediile informative si in presa postcomunista circula de mai multa vreme ipoteza ca STASI ar fi folosit "marcajul radioactiv", insa pina la descoperirea facuta de fizicianul german nu au existat dovezi concrete. CONSTANTIN VLAD Corespondenta de la Sofia Bulgaria acuza Romania si Iugoslavia de deturnarea Dunarii Experti bulgari, intre care si directorul Institutului National de Hidrologie din Bulgaria, Konstantin Tankov, afirma, intr-un interviu acordat cotidianului "Monitor", ca nivelul scazut al Dunarii nu este cauzat de seceta, ci de vointa Romaniei si Iugoslaviei. Prin centralele hidroenergetice de la Portile de Fier I si II, ambele tari incearca sa influenteze traficul fluvial si activitatea in zona Dunarii de Jos, sustine Tankov. Aflata intr-o grava criza energetica, Iugoslavia incearca sa foloseasca la maximum centralele sale dunarene. Cresterea brusca a nivelului apelor Dunarii in zona Vidin-Calafat in ultimele zile se explica nu prin ploile care au cazut in Europa, ci prin activitatea mai intensa a hidrocentralelor de la Portile de Fier. In zona portului Oreahovo insa, nivelul apei a scazut cu inca trei centimetri. Daca tendinta se va mentine in continuare, navigatia va trebui intrerupta. In Bulgaria, lipsa apei in lacurile de acumulare determina functionarea la nivel maxim a primelor cinci reactoare ale Centralei atomoelectrice de la Kozlodui. PETIO PETKOV California in flacari Sute de pompieri americani se lupta din greu pentru a stinge flacarile unui incendiu de mari proportii izbucnit in statul California si care continua sa se intinda rapid. Potrivit CNN, pina in prezent focul a mistuit vegetatia de pe o suprafata de cel putin 6.000 de acri si a ajuns la numai 40 de kilometri est de San Diego, pe strazile caruia a inceput deja sa se depuna cenusa. Flacarile si fumul incendiului au gonit din case sute de persoane care au plecat spre locuri mai ferite luind fiecare cit a putut duce. Devastatorul incendiu a si fost botezat cu numele unei rezervatii indiene din apropiere: Viejas Fire. Flacarile au distrus partial o alta rezervatie indiana - Sycuan. Coloana de fum degajata de incendiu s-a ridicat la 10.000 de metri altitudine si poate fi zarita lesne de la 100 de kilometri distanta. Cu flacarile se lupta aproximativ 1.400 de oameni, ajutati de patru avioane-cisterna, 5 elicoptere, patru buldozere si 50 de masini de pompieri. CONSTANTIN VLAD Turistii americanii se topesc dupa Hotelul de Gheata Un antreprenor canadian a inaugurat la inceputul acestei saptamini, in apropiere de orasul Quebec, Hotelul de Gheata, eveniment asteptat de turistii din intreaga lume, dar mai ales de cei americani, care s-au imbulzit inca din prima zi fie sa-si rezerve una dintre camerele "de clestar", fie sa admire pur si simplu insolita constructie. Potrivit Reuters, peste 1.000 de turisti, majoritatea americani, si-au rezervat deja camere, dorind sa-si petreaca o noapte romantica la temperaturi sub zero grade, iar reprezentantii companiei estimeaza ca, pina la sfirsitul sezonului, peste 40.000 de persoane vor trece pragul insolitului hotel. "Cladirea", construita din 4.500 de tone de zapada si 250 de tone de gheata, va ramine deschisa timp de trei luni, perioada in care initiatorii acestui proiect spera "sa dea lovitura" cu vreo cifra de afaceri record. Pentru construirea hotelului au fost cheltuiti peste 750.000 de dolari. Noul mileniu a inceput in Quebec cu o furtuna de zapada, iar meteorologii nu au anuntat o ameliorare a vremii, astfel incit cei care au ales sa-si petreaca inceputul de an in Hotelul de Gheata si-ar putea prelungi fara voie vacanta. "Lucrurile merg grozav!", a declarat Helene Barbeau, directorul de comunicare al hotelului. "Toate cele sase camere disponibile sint in prezent ocupate si exista rezervari si pentru perioada urmatoare", a adaugat aceasta. Turistii veniti aici isi petrec noptile in saci de dormit intinsi pe paturile de gheata, adevarate congelatoare, iar ziua pot bea o cafea in barul hotelului, pot urmari un film in sala de cinema special amenajata, in timp ce amatorii de arta au la dispozitie doua expozitii deschise in interiorul cladirii. O noapte petrecuta aici costa 100 de dolari de persoana, in pret fiind inclus micul dejun si sacul de dormit. Distractia va dura, potrivit estimarilor, pina la inceputul lunii aprilie, moment in care razele de soare vor topi constructia de zapada. Informatii suplimentare pot fi obtinute din pagina de Internet a Hotelului de Gheata, la adresa www.icehotel-canada.com. DIANA EVANTIA BARCA Ungaria pretinde 103 milioane de dolari despagubiri de la societatea Aurul Autoritatile din Ungaria vor deschide procesul impotriva societatii Aurul din Baia Mare inainte de luna februarie a acestui an, afirma cotidianul maghiar "Magyar Hirlap", precizind ca, deocamdata, au fost redactate si traduse materialele care vor fi inaintate conducerii societatii romanesti. De asemenea, cotidianul a aflat ca statul ungar va fi reprezentat in acest proces de catre biroul de avocatura al lui Szecskay Andras, care are puternice legaturi internationale. Statul ungar inca nu a decis care va fi suma finala pe care o va solicita drept recompensa, deoarece pagubele finale au fost cunoscute doar dupa incheierea sezonului turistic. In prezent, se vehiculeaza suma de 29,3 miliarde de forinti (aproximativ 103 milioane de dolari). (C.M.) "Mai invizibile" decit rivalele americane, Avioanele rusesti se ascund in norisori de plasma Rusia a pus la punct o tehnologie care permite avioanelor sale militare sa evite complet detectarea lor prin radar sau prin orice alte mijloace cunoscute, au afirmat ieri specialistii Centrului de Cercetare Keldis, citati de ITAR-TASS. Potrivit aceleiasi surse, preluate de France Presse, tehnologia consta in crearea unui cimp de plasma care permite absorbirea undelor electromagnetice emise de sistemele de localizare inamice si, mai mult, emiterea de semnale false asupra vitezei si a pozitiei avionului. Cercetatorii rusi sint de parere ca noua tehnologie asigura cresterea cu pina la 100 de ori a potentialului de disimulare a avioanelor si ca ea eclipseaza cele mai bune avioane "invizibile" americane. Cimpul de plasma va intra in dotarea celor mai noi avioane de lupta rusesti, MIG-urile de a cincea generatie. CONSTANTIN VLAD Flash Hillary intra in istorie Cel de-al 107-lea Congres american, in noua componenta, s-a intrunit miercuri pentru prima oara, prilej pentru noii membri de a depune juramintul in cadrul unei ceremonii inaugurale, transmite Reuters. Pentru prima oara din 1881 pina in prezent, democratii vor avea acelasi numar de locuri in Senat, 50-50, si pentru a patra oara din 1920, republicanii vor conduce Camera Reprezentantilor pe perioada a patru legislaturi consecutive, chiar daca la un scor strins, de 221 la 211. Bill Clinton, prezent in sala Senatului, stringind puternic mina fiicei sale, Chelsea, si-a putut admira sotia care, incercind sa isi stapineasca emotia, a depus juramintul in calitate de senator democrat de New York, alaturi de alti 33 de senatori alesi pe 7 noiembrie anul trecut. Hillary Clinton a intrat astfel in istoria politica a SUA, fiind prima sotie de presedinte care a fost aleasa in Congres. (I.A.) Alpii o iau la vale din cauza incalzirii globale Multe dintre cele mai faimoase statiuni de schi din Europa sint amenintate cu distrugerea din cauza alunecarilor de teren rezultate din topirea gheturilor din pricina incalzirii globale, relateaza BBC. Temperaturile din majoritatea statiunilor au crescut in medie cu 1 grad Celsius in ultimii 15 ani, amplificind pericolul producerii de avalanse de pietre, alunecari de teren si inundatii, sustine doctorul in geologie Charles Harris, de la Universitatea Cardiff, Marea Britanie. Cele mai expuse sint statiunile din Alpi, din Austria, Elvetia, Franta, Germania si Italia. Toate statiunile alpine sint construite la altitudini situate imediat sub stratul numit permafrost - sol si subsol inghetat -, fiind direct amenintate de alunecarile de teren sau inundatiile provocate de cresterea temperaturii globale. "Combinatia de temperaturi ale solului de doar putin sub 0 grade Celsius, continut de gheata ridicat si inclinatii mari, face permafrostul montan deosebit de vulnerabil la schimbari" de temperatura, a apreciat dr. Harris.(C.V.) Primul turist spatial si-a luat bilet dus-intors Primul turist spatial din lume, omul de afaceri american Dennis Tito, care se dovedeste un spirit temerar la 60 de ani, a platit deja costul calatoriei si al sederii in spatiu - 21 de milioane de dolari, si va efectua un sejur la bordul Statiei Spatiale Internationale in aceasta primavara, in perioada aprilie-mai, transmite AFP. Tito va pleca pe ISS "la sase luni dupa plecarea primei misiuni, in calitate de pasager, cu ocazia unei misiuni-taxi de 5-7 zile", a indicat purtatorul de cuvint al agentiei spatiale ruse Rossaviakosmos. Misiunea-taxi consista in aducerea la statie a unei navete spatiale de salvare Soiuz si remorcarea spre Pamint a alteia care a stat deja conectata la ISS sase luni. Turistul spatial mai trebuie sa obtina aprobari de la autoritatile ruse si de la agentia spatiala americana, NASA. Curajosul american semnase anul trecut un acord pentru un zbor spatial pe statia MIR, la inceputul acestui an, dar aceasta va fi distrusa in atmosfera la sfirsitul lunii februarie. (I.A.) Boala limbii nebune ameninta Europa Cercetatorii Institutului German de Lingvistica din Mannheim au anuntat ca vor lansa o adevarata campanie la nivel european pentru combaterea "sindromului" BSE (Bad Simple English), cum este numita suprautilizarea limbii engleze in tarile membre ale Uniunii Europene. Lingvistii germani au apreciat ca utilizarea limbii engleze in detrimentul altor limbi europene, tot atit de bogate in continut, ar reprezenta un pericol cultural de proportiile celui pe care BSE (acronimul englez pentru Encefalopatia Spongiforma Bovina) il constituie pentru sanatate. "Nu este o chemare la arme impotriva limbii engleze ca limba internationala cea mai importanta, ci impotriva acelui dialect englez primitiv care, din pacate, a devenit uzual in relatiile de afaceri", se afirma in comunicatul institutului. Lingvistii germani au apreciat drept alarmant faptul ca tot mai multi politicieni germani si francezi, spre exemplu, folosesc o limba engleza elementara atunci cind abordeaza intre ei subiecte de importanta internationala. (C.V.) Bulgaria le declara razboi hotilor de cabluri Noile amenzi ce vor fi aplicate hotilor de cabluri de catre Ministerul Industriilor din Bulgaria vor fi cuprinse intre 15.000 si 50.000 de leva (7.000-23.000 de dolari), pina in prezent, acestea fiind de numai 15 pina la 150 de leva (7-75 de dolari). In legatura cu acest lucru, vicepremierul Petar Jotev a avertizat ca, in cazul in care nici aceasta masura nu va da rezultate, va interzice comertul cu metale neferoase. Furturile de cabluri, al caror numar a crescut anul trecut de peste cinci ori, ameninta functionarea normala a sistemului de inalta tensiune, a companiei nationale de telecomunicatii si a cailor ferate. Pierderile celor trei companii se situeaza la nivelul de 5,5 milioane leva (aproximativ 2,7 milioane dolari). Anul trecut au fost inregistrate si furturi neobisnuite, in noiembrie, un grup de tigani demontind in zona muntelui Pirin, la o inaltime de 2.810 metri, 200 de metri de parapet metalic si 100 m de cablu de asigurare. De asemenea, au fost furate 10 tunuri de mare calibru dintr-un depozit al armatei, precum si o macheta de tanc de 20 de tone. (PETIO PETKOV, Sofia) Batrinica la uscat O batrinica in virsta de 84 de ani a cazut de la etajul al saptelea al blocului din Madrid in care locuia, dar a ramas agatata in fringhia de rufe a unui vecin de la un etaj inferior, scapind, ca prin minune, cu viata, transmite Reuters, citind informatii difuzate de Agentia Europa Press. Batrinica s-a aplecat prea mult pe fereastra, a alunecat si a cazut in gol, insa rochia sa a ramas agatata intr-una dintre barele care sprijineau fringhia de rufe. Babuta agatata de uscator a fost gasita mai tirziu si salvata de vecinul sau. Desi experienta i-ar fi putut fi fatala, batrinica norocoasa s-a ales numai cu un brat rupt si citeva zgirieturi, in afara, desigur, de spaima zdravana pe care a tras-o.(D.B.) O fabrica de dulciuri din Ucraina a lansat pe piata "moartea siluetei" Untura trasa in ciocolata O companie ucraineana producatoare de dulciuri a pus in vinzare, zilele trecute, cel mai bizar, mai bogat si, probabil, cel mai gras desert: batoanele de untura de porc trasa in ciocolata, delicatesa care ar putea revolutiona domeniul, reprezentind o surpriza de proportii pentru publicul din Ucraina, transmite CNN. Noul produs se numeste "Ciocolata grasa", iar batoanele, de grosimea unui deget, mai contin si alte ingrediente, printre care gustosul caramel si crema de vanilie pufoasa. Ambalajul acestora prezinta un cazac mustacios muscind cu pofta dintr-o bucata de slanina. Bomboanele cu osinza se vor o ironie la gustarile traditionale ale ucrainenilor, din care slanina sarata (in ucraineana salo) este aproape nelipsita, iar producatorii, compania AO Odessa, au tinut sa precizeze ca, desi nu se stie niciodata, totusi nu se asteapta ca asa ceva sa fie chiar apreciat de cumparatori. DIANA EVANTIA BARCA Paianjenul bun la inima Veninul extras din cei mai mari paianjeni care traiesc pe planeta - tarantulele, a caror muscatura nu este foarte periculoasa, ci doar foarte dureroasa, poate preveni o conditie cardiaca fatala, numita fibrilatie atriala, au descoperit cercetatorii Universitatii de Stat din New York. Muschii cardiaci incep sa tremure necontrolat, rezultatul fiind oprirea circulatiei sanguine, deci moartea. "Tratamentul" clasic al fibrilatiei consta in administrarea de socuri electrice, care pot readuce in cele mai multe cazuri inima la un ritm normal. Biologii americani au descoperit insa ca o proteina din veninul citorva specii de tarantule previne instalarea fibrilatiei atriale, care poate fi provocata de un infarct sau un soc fizic. CONSTANTIN VLAD 