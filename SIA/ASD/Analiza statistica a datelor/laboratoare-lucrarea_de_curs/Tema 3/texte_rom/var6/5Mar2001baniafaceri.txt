 Patronii brasoveni detin recordul la evaziuni fiscale In primele luni din acest an s-a inregistrat un prejudiciu de 50 miliarde de lei din aceste afaceri ilegale Societatile brasovene au batut recordul la evaziuni fiscale deja din primele doua luni ale acestui an. Astfel, in ianuarie si februarie 2001, evaziunile fiscale depistate de comisarii Garzii Financiare Brasov s-au cifrat la 50 de miliarde de lei. Numerosi patroni fac afaceri la negru pentru a obtine profituri cit mai mari, sustragindu-se astfel de la plata obligatiilor fiscale catre stat. Comisarii brasoveni cred ca, daca economia subterana va prolifera in acelasi ritm, in doar patru luni valoarea evaziunilor fiscale ar putea sa o depaseasca pe cea inregistrata anul trecut. Potrivit bilantului pe anul 2000, in judetul Brasov, evaziunile constatate de Garda Financiara au fost de 215,8 miliarde de lei. Acest fenomen infractional a crescut fata de 1999 aproape de patru ori, in conditiile in care, in urma cu doi ani, valoarea evaziunilor depistate de Garda Financiara Brasov se cifra la doar 64,5 miliarde de lei. In urma controalelor intreprinse, comisarii brasoveni au reusit anul trecut sa incaseze 31,9 miliarde de lei din totalul prejudiciului adus bugetului de stat, clasindu-se pe primul loc in tara ca nivel al incasarilor, spre deosebire de ceilalti omologi romani. Conducerea Garzii Financiare Brasov spune ca, desi s-a constatat o tendinta de continua crestere si diversificare a fenomenelor de evaziune fiscala, institutia a facut fata ilegalitatilor imbunatatindu-si munca de combatere si intensificind actiunile de control. CAMELIA CSIKI Grecea a inceput sa livreze: Oil Terminal, Insula Mare a Brailei si Rodipet au ajuns pe masa premierului Seria primelor verificari dispuse de premierul Adrian Nastase Departamentului de Control si Anticoruptie (DCAG) include trei afaceri cu nume sonore asupra carora au planat suspiciuni timp de mai multi ani: Oil Terminal, Insula Mare a Brailei si Rodipet. Toate cele trei societati au capital majoritar de stat, functioneaza de mai multi ani in pierdere, incalca legislatia comerciala, "spala" bani si folosesc active ale statului fara autorizatie si in scopuri personale ale persoanelor din conducere, dupa cum arata rapoartele prezentate primului-ministru. Oil Terminal spala bani in sponsorizari Infiintata in '90, societatea Oil Terminal Constanta este membru fondator si cotizant al forumului "Romania la rascruce", patronat onorific de fostul presedinte Emil Constantinescu si condus de fostul consilier prezidential Dan Capatina. Forumul isi propunea negocierea conditiilor de includere a Romaniei in cadrul unui amplu proiect de constructie a unei conducte de transport a titeiului din Marea Caspica spre vestul Europei; proiectul, neaplicat nici la ora actuala, ar fi adus Romaniei noi piete de desfacere pentru petrolul procesat, precum si o reducere semnificativa a costurilor de transport al acestuia. Sub pretextul negocierii proiectului, societatea Oil Terminal Constanta (avind ca actionar majoritar FPS, iar printre actionari SOV Invest, Banca Agricola, SIF Muntenia, Broadhurst Investment Ltd. si doua societati cipriote) a spalat pe parcursul a trei ani de activitate peste 3 miliarde de lei pe sponsorizari. Verificarile DCAG au aratat ca majoritatea acestor bani au fost cheltuiti pe deplasari in strainatate ale persoanelor din conducerea societatii, pe activitati sportive si pentru dezvoltarea unor activitati care nu erau inscrise in obiectul de activitate al societatii. Insula Mare a Brailei - la bunul plac al managerilor Considerata alta data "grinarul " Romaniei, Insula Mare a Brailei (IMB) a fost timp de mai multi ani arena scandalurilor intre actionari. Pe parcursul scandalurilor, managerii care s-au succedat la conducerea societatii au putut profita aducind IMB in stare de faliment, procedura deschisa de Tribunalul Braila in decembrie 2000. Verificarile DCAG au aratat ca in conducerea societatii s-au manifestat "dezinteres, neglijenta, neimplicare, management defectuos, gestiune iresponsabila(...) conducere defectuoasa a evidentei contabile(...), precum si incheierea in conditiii dezavantajoase pentru SC IMB SA a unor contracte de asociere in participatiune", mentinute in detrimentul societatii. Astfel, la sfirsitul anului 2000, societatea a inregistrat pierderi totale de peste 80 de miliarde de lei, avind datorii totale de peste 576,7 miliarde de lei catre buget, bugete locale, fonduri speciale, furnizori, personal si banci. La ora actuala, datoriile IMB SA se ridica la aproape 700 de miliarde de lei. Afacerea Rodipet - difuzarea presei la cheremul unei firme-fantoma In urma cu trei saptamini, premierul Adrian Nastase a dispus DCAG efectuarea de urgenta a unui control al activitatii SC Rodipet SA (societatea de difuzare a presei). Primul aspect evidentiat in nota adusa la cunostinta primului-ministru a fost acela ca activitatea Rodipet pare controlata de interesele unei firme care nu figureaza in evidentele Oficiului National al Registrului Comertului - Bueno Corporation SRL. In asociere cu aceasta companie, Rodipet a emis bilete la ordin in valoare de peste 32 de miliarde de lei avind ca beneficiar SC Bueno Corporation si s-a angajat sa vinda prin reteaua de desfacere a Bueno Foods SRL cartele Mobil Rom, pe care avea posibilitatea sa le distribuie ea insasi ca societate, in acest mod pierzind un procent semnificativ din comisionul de vinzare acordat de Mobil Rom. In momentul in care H.G. 425/2000 a dat posibilitatea ca Asociatia Editorilor de Presa sa cumpere 65,1% din pachetul de actiuni al Rodipet (4,9 % urmind a fi cumparat de asociatia salariatilor din Rodipet), SC Bueno Corporation a obtinut la Curtea de Apel Bucuresti suspendarea executarii acestei hotariri de guvern. In mod ciudat, doua luni mai tirziu apare in presa un anunt privind vinzarea de catre FPS a pachetului detinut la SC Rodipet SA, pentru ca, dupa o saptamina, FPS Bucuresti sa anuleze anunturile privind oferta de vinzare de actiuni prin negociere la SC Rodipet SA. Controlul DCAG a mai evidentiat, ca aspecte ale managementului defectuos al Rodipet SA, cheltuieli supradimensionate pentru dotare tehnica (de exemplu, Rodipet a achizitionat computere fara monitor si imprimanta la 4.000 de dolari bucata), achizitionarea fara utilitate a unor imobile ca sedii in mai multe orase din tara si plata preferentiala a unor furnizori in detrimentul altora. OANA PATRAULESCU Incepe campania de verificari la Ministerul Agriculturii Ministrul agriculturii, alimentatiei si padurilor, Ilie Sirbu, a anuntat ca a dispus un control in rindul angajatilor institutiei pe care o conduce. Astfel, incepind de astazi, Corpul de Control din cadrul Ministerului Agriculturii, Alimentatiei si Padurilor va analiza atributiile si responsabilitatile functionarilor publici din subordinea ministerului. Potrivit lui Sirbu, functionarii publici din minister nu trebuie sa fie "simpli manipulanti de hirtii, semnaturi, ci creatori de programe care sa duca la redresarea zootehniei, pisciculturii, agriculturii". El a aratat ca functionarii care nu isi indeplinesc atributiile vor fi destituiti, iar posturile ramase vacante vor fi ocupate prin concurs.(N.B.) Pensie indexata cu o piine pe luna Luna aceasta, pensiile vor veni mai mari, a hotarit executivul. In baza intelegerii dintre partenerii de dialog social s-a stabilit ca, pentru primul trimestru, pensiile sa creasca cu 7,5% pentru persoanele care au iesit la pensie inainte de 1998 si cu 5% pentru cele care s-au pensionat dupa aceasta data. De aceasta masura de protectie sociala beneficiaza, de asemenea, si pensionarii agricultori, ale caror pensii cresc tot cu 7,5%, dar si invalizii si orfanii veteranilor de razboi, carora li se vor atribui o indexare de 5%. Daca pentru unii pensionari indexarea se va simti intr-adevar, pensia medie in sistemul asigurarilor de stat ajungind la 1,2 milioane de lei, pentru altii, cresterea va insemna doar inca un praf in ochi. Cu majorarea acordata de guvern, o femeie din Gorj isi va putea cumpara doar o piine in plus. Victoria Paschia este o batrina amarita care nu se poate bucura in liniste de "indexare". Probabil, singurii care ar avea posibilitatea sa o ajute cu un sfat privind modul in care ar putea sa-si cheltuiasca venitul lunar dat de stat sint nutritionistii care au intocmit cosul zilnic, aprobat anul trecut de guvern. Femeia are o pensie de 62.500 de lei pe luna, ramasa de pe urma sotului sau, veteran de razboi. Iar masura de protectie sociala, anuntata de guvern ca o adevarata victorie, pentru ea se traduce in mai putin de o piine pe luna - 3.000 de lei. Victoria locuieste la tara, intr-un sat din judetul Gorj. Este singura, barbatul i-a murit, doborit de batrinete. Cit a trait Gheorghe, ea nu a muncit, asa era obiceiul pe vremuri la tara. Gheorghe Paschia a facut razboiul, a fost comandant de grupa la mitraliorii din trupele de infanterie, a aparat vestul tarii si a fost decorat. In 1954, Gheorghe Paschia a primit medalia "Eliberarea de sub jugul fascist". Lasat la vatra, Gheorghe si muierea lui s-au ocupat de agricultura, asa ca au beneficiat de pensie de agricultor. Asta pina cind Gheorghe si-a dat sfirsitul. Acum, femeia primeste doar ajutorul de veteran de razboi acordat de statul roman barbatului ei, 66.000 de lei. Nici cit alocatia unui copil aflat la scoala. MIHAELA BALEA [13][pl.dll?rid=expresro] 