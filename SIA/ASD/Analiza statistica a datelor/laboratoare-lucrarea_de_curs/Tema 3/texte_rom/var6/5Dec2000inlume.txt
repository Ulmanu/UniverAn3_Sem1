 Criza financiara din Turcia ameninta pietele est-europene Asanarea sistemului bancar a dus Turcia in pragul colapsului financiar Turcia incepe o saptamina cruciala, dat fiind impasul in care se afla reformele sale economice, care, desi sprijinite de FMI, sint serios amenintate de panica accentuata aparuta pe piata financiara nationala, iar ambitiile Ankarei de a adera la UE risca sa depinda de rivalul sau istoric, Grecia. Negocierile cu Uniunea Europeana care domina politica externa a Turciei aproape ca s-au pierdut pe fondul crizei interne de lichiditati care afecteaza piata: valoarea actiunilor s-a depreciat cu peste 40 la suta in ultimele doua saptamini, iar ratele dobinzii la rascumparare ale Bancii Centrale au urcat de la 40 la suta vineri, la peste o mie de procente in ziua urmatoare. Guvernatorul Bancii Centrale, Gazi Ercel, s-a declarat hotarit sa "dezumfle balonul" inainte de finele saptaminii. Orientarea populatiei catre valuta a secatuit banca de stat de 6 miliarde de dolari, FMI facind presiuni in vederea schimbarii bruste a politicii monetare, care sa diminueze pierderile cu pretul cresterii dobinzilor. "Pompierul FMI", in ajutorul Ankarei Fondul Monetar International vrea ca Turcia sa "curete" sistemul bancar si sa lupte eficient contra coruptiei. Actiunile in acest sens, soldate cu plasarea sub administratia statului a 10 banci si arestarea citorva zeci de persoane, au amplificat panica, accentuind criza, insa FMI considera ca reformele sint operate mult prea incet. Responsabili ai FMI au inceput la Ankara o serie de discutii cu autoritatile turce, referitor la acordarea unui posibil ajutor suplimentar. Convorbirile, care vor dura zece zile, au inceput duminica seara, la putin timp dupa sosirea in Turcia a doua misiuni FMI, conduse de directorul Fondului pentru Europa, Michael Deppler, si responsabilul pentru Turcia, Carlo Cottarelli. Fondul ar putea decide, in reuniunea sa din 21 decembrie, acordarea unor resurse suplimentare Turciei, pe linga creditul deja aprobat in urma cu un an, in valoare de 3,7 miliarde dolari. Un anunt privitor la un ajutor suplimentar acordat Turciei ar putea relaxa piata financiara si ar face sa scada rata dobinzilor de refinantare, care depasisera vineri valoarea de 1000 la suta, apreciaza analistii. Directorul general al FMI, Horst Koehler, a declarat, la rindu-i, ca in Turcia conteaza in principal "intarirea sectorului bancar". O criza de amploare in regiune e foarte probabila Dificultatile financiare ale Turciei ar putea afecta economiile est-europene, apreciaza expertii, care considera ca interventia FMI este "indispensabila". O criza de mare amploare, asemanatoare crizelor financiare ruse si sud-americane din 1998-1999, apare ca foarte probabila. "Toate pietele emergente sint pe cale a fi vindute, iar asta provoaca panica", explica Sylvie Armand-Delille, de la banca rusa "Troika Dialog". Criza financiara turca, intarita de politica monetara restrictiva a Bancii Centrale, a provocat o imensa scurgere de capital din tara, estimata intre 500 de milioane si un miliard de dolari pe zi. Lira turceasca risca si ea sa se devalorizeze masiv, in cazul in care FMI nu intervine rapid. Charles Anderson, analist al "ING Barings", este de parere ca daca moneda turca se devalorizeaza, "asta nu inseamna sfirsitul lumii". "Comparatia cu situatia din Turcia se poate face, dar este ceva extrem de diferit. Turcia este mult mai mica, deci efectul de contagiune este mai putin important, mai ales ca FMI a dat deja dovada ca vrea sa ofere un sprijin puternic", a spus Robertson. In opinia sa, Turcia ramine o tara in plin avint economic, cu exporturi puternice si cu o rata de crestere economica anuala de 6 la suta. CONSTANTIN VLAD La summit-ul de la Nisa, Europa intra in chinurile extinderii Summit-ul de la Nisa al Uniunii Europene, care se va desfasura in perioada 7-9 decembrie, crucial pentru extinderea Uniunii, este asteptat cu anxietate de candidatele la integrare, care spera ca rezultatele concrete ale reuniunii le vor da posibilitatea sa adere cit mai curind, relateaza AFP. Cele 13 tari candidate se vor prezenta la Nisa cu oarecare rezerve, considerind ca summit-ul UE este important inainte de toate pentru statele membre, ceea ce insa nu le impiedica sa aiba propriile idei asupra functionarii viitoarei Uniuni. "Va rog, decideti-va! Vrem decizii!", a cerut recent, la Bruxelles, presedintele polonez, Aleksander Kwasniewski. La fel de nerabdator este presedintele Letoniei, Vaira Vike-Freiberga, care si-a exprimat speranta ca la summit-ul de la Nisa, chiar si in caz de blocaj asupra unor puncte, "reformele institutionale cele mai urgente vor fi adoptate pentru a se evita intirzierea negocierilor cu statele candidate". Reuniunea de la Nisa are drept scop punerea la punct a reformelor in cadrul institutiilor europene, pentru a permite extinderea Uniunii. Statele membre trebuie sa se decida asupra dimensiunilor si functionarii Comisei Europene in Europa extinsa, cit si asupra modului de luare a deciziilor in cadrul Consiliului de ministri. 12 din cele 13 tari candidate au inceput deja negocierile de aderare cu UE, acestea fiind Polonia, Ungaria, Republica Slovaca, Republica Ceha, Letonia, Lituania, Estonia, Cipru, Malta, Bulgaria, Slovenia si Romania. Reforma in patru puncte La reuniunea de la Nisa vor fi dezbatute patru dosare esentiale asupra carora exista controverse Compozitia Comisiei Europene, organul executiv al UE, care are in prezent 20 de membri, face obiectul unuia din punctele dezbaterii, dar pentru moment nu s-a stabilit citi comisari vor fi atunci cind UE va avea 27 sau 28 de membri. La acest capitol exista doua propuneri: fie CE va avea in componenta un comisar din fiecare tara, varianta pe care o prefera statele mici, care considera comisarul o pirghie esentiala de influenta, fie numarul comisarilor sa fie redus si instituit un sistem de rotatie in statele membre, solutie preferata de statele mari, care se tem de o comisie mult prea numeroasa si ineficienta Redistribuirea ponderii voturilor intre statele membre ale UE este o alta problema in dezbatere, sistemul stind la baza functionarii Consiliului de Ministri al Uniunii, organ de decizie primordial. In prezent, numarul de voturi pentru fiecare tara reflecta importanta relativa a populatiei sale, iar tarile care au o populatie comparabila ca numar dispun de acelasi numar de voturi in Consiliu. Extinderea presupune o redistribuire a ponderii voturilor. Unele state, cum ar fi Spania, care dispune de opt voturi, vor mai multe voturi pentru a compensa pierderea unui comisar european Extinderea votului cu majoritate calificata reprezinta un subiect legat de redistribuirea voturilor, iar pentru a se evita paralizia unei Europe largite, votarea in unanimitate trebuie sa devina exceptia, iar cea cu majoritate calificata regula, afirma partizanii unei reforme ambitioase. Obiectivul este acela de a atinge majoritatea calificata la votarea unora dintre cele 15 problematici din diverse domenii, intre care fiscalitatea, justitia, imigratia, cultura sau problemele sociale. Toata lumea este de acord cu principiul, dar fiecare stat are rezerve in a-si abandona dreptul de veto In fine, o alta problema ce va fi dezbatuta la summit-ul de la Nisa este aceea a adaptarii sistemului de cooperare intarita. Confruntare intre statele mari si cele mici Confruntarea intre statele mari si mici ale Uniunii Europene in ceea ce priveste reformele institutionale, subiect ce a dominat precedentul summit al UE de la Biarritz din luna octombrie, risca sa puna in pericol al doilea summit al presedintiei franceze a Uniunii. Pina la ultimele concesii indispensabile si pina la ajungerea la un acord asupra reformelor destinate sa evite paralizia unei Uniuni extinse la 27-28 de membri, cele doua grupe vor incerca sa-si apere interesele si puterea in institutiile UE. Statele "mici" (Portugalia, Austria, Belgia, Luxemburg, Danemarca, Suedia, Irlanda si Finlanda) sint nelinistite de dorinta de hegemonie a celor "mari" (Germania, Franta, Marea Britanie, Italia si Spania), acuzate din ce in ce mai deschis ca vor sa acapareze puterea. Statele cu cea mai mica populatie din Uniune nu vor sa li se slabeasca pozitia in Comisia Europeana, locul in care un comisar poate sustine punctul de vedere al tarii din care provine. Aceste state se pronunta pentru mentinerea in Comisie a cite unui comisar din fiecare stat membru, in timp ce alte state preconizeaza o Comisie restrinsa pentru mai multa eficienta. Problema redistribuirii voturilor in Consiliul de ministri, organism de decizie esential, suscita aceleasi nelinisti, teama statelor "mici" de a-si pierde influenta, in fata argumentului "eficientei" adus de tarile "mari". Potrivit acestora din urma, o Europa largita ar trebui sa tina cont, inainte de toate, de ponderea demografica a statelor pentru a evita ca o coalitie a statelor "mici" sa blocheze deciziile in cadrul Uniunii. Cele cinci state "mari", care au in prezent cite doi comisari europeni, sint gata sa renunte la cite unul la sfirsitul mandatului colegiului prezidat de Romano Prodi, in 2005, daca vor obtine in schimb un numar mai mare de voturi pentru Consiliul de ministri. Statele "mici" suspecteaza "grupul celor cinci" ca vrea sa reduca rolul Comisiei Europene pentru a impune "dictatura" Consiliului de ministri. CAMELIA MUNTEAN Atac la Jacques Chirac Presedintele Frantei este somat sa rupa tacerea in scandalul finantarilor ilegale ale partidelor Mai multi responsabili politici francezi i-au cerut presedintelui Jacques Chirac, dupa punerea sub acuzare a unuia dintre apropiatii sai, fost trezorier al partidului sefului statului francez, Adunarea pentru Republica (RPR), sa-si exprime opinia legata de "afacerile" legate de finantarea ilegala a partidelor, in perioada 1989-1996, de catre firme de constructii care erau obligate sa "cotizeze" pentru gruparile politice, oferindu-li-se in schimb contracte de constructie a unor edificii publice. Implicarea in aceste afaceri a oamenilor politici de dreapta, dar si de stinga, survine intr-un moment politic important pentru Franta, apropierea alegerilor municipale, legislative si prezidentiale. Unii dintre lideri, intre care fostul ministru si presedinte al RPR, Philippe Seguin, evoca, referindu-se la aceste scandaluri politico-financiare care destrama clasa politica, un climat deteriorat, care aminteste de perioada dinainte de razboi in Franta. Altii vorbesc despre o criza a regimului sau, daca este vorba despre punerea sub acuzare a lui Michel Roussin, fost ministru si "mina dreapta" a lui Chirac, despre "afaceri de stat". Roussin, aflat de vineri seara la inchisoare, a fost inculpat intr-o afacere necurata privind pietele publice, alaturi de Louise-Yvonne Casetta, considerat mult timp finantistul oficial al RPR. Ministru in anii 1993-1994, Roussin a fost acuzat de un inalt demnitar al RPR ca ar fi primit mita in valoare de cinci milioane de franci francezi (700.000 de dolari) de la diverse companii care incercau sa-si asigure in acest fel contracte in domeniul lucrarilor publice. Jean-Claude Mery, responsabili RPR care a formulat aceste acuzatii, sustine ca Jacques Chirac ar fi fost de fata atunci cind Roussin a primit mita cele cinci milioane de franci. "O bomba" pentru Chirac Presa franceza a facut ample comentarii simbata, dupa aceasta arestare, considerind ca dezvaluirile facute de fostul trezorier reprezinta "o adevarata bomba" pentru presedintele francez Jacques Chirac. "Liberation" afirma ca in perspectiva alegerilor prezidentiale, seful statului se afla pe "muchie de cutit", in urma afacerii necurate a pietelor publice din Ile-de-France, considerindu-se ca cei doi il informau la vremea respectiva pe presedinte, la vremea respectiva primar al Parisului, despre "donatiile" intreprinderilor catre RPR. Dosarul pietelor publice din Ile-de-France, prin care au fost finantate principalele partide politice, a luat acum o intorsatura cruciala, subliniaza cotidianul "France Soir". "Este timpul adevarului. Dezvaluirile au avut efectul unei bombe", afirma "Liberation", considerind ca acest lucru ar putea readuce in discutie dezbaterea legata de imunitatea presedintelui. (C.M.) Urmasii lui Stalin, Roosevelt si Churchill se intilnesc in Olanda, la Yalta nepotilor La 56 de ani de la nefasta intelegere secreta de la Yalta, unde marile puteri ale vremii - Statele Unite, URSS si Marea Britanie - au convenit impartirea Europei in doua sfere de influenta, nepotii lui Iosif Stalin, Winston Churchill si ai lui Franklin Roosevelt vor participa la un colocviu asupra consecintelor Conferintei de la Yalta, din 4-11 februarie 1945, anunta cotidianul britanic "The Times". Evgheni Djugasvili (nepotul lui Stalin), Curtis Roosevelt (nepotul fostului presedinte american) si Winston Churchill (nepotul fostului premier britanic) au acceptat sa participe la lucrarile colocviului, care se vor desfasura pe 4 aprilie, anul viitor, in localitatea Noordweg, din nordul Olandei, aceasta fiind prima data cind nepotul lui Stalin va calatori in strainatate. Evgheni Djugasvili, de formatie profesor de istorie, in prezent pensionar, care conduce de zece ani Blocul Stalinist din Georgia, a declarat ca asteapta reuniunea pentru a apara onoarea bunicului sau si pentru a raspunde criticilor legate de atitudinea liderilor sovietici in timpul Conferintei de la Yalta. La colocviu urmeaza sa participe aproximativ 250 de istorici si oameni de afaceri. O reuniune a celor trei nepoti ai liderilor de la Yalta s-a incercat de realizat inca de anul trecut in mai, cind s-au implinit 55 de ani de la incheierea celui de-al doilea razboi mondial, insa Winston Churchill, fost deputat conservator de Davyhulme, nu a putut onora invitatia. Reuniunea a fost reprogramata pentru luna iunie, cind probleme de sanatate l-au impiedicat pe Curtis Roosevelt, cel mai mare dintre nepotii presedintelui american Franklin Delano Roosevelt, sa participe la "reeditarea Yaltei". La colocviul din Olanda, cei trei vor avea la dispozitie cite 30 de minute pentru a rosti un discurs, dupa care vor participa la o dezbatere publica pe tema intelegerii adoptate de bunicii lor in urma cu 56 de ani, in luxosul palat tarist de la Livadia, pe coasta Peninsulei Crimeea, unde s-a semnat condamnarea la comunism a tarilor est-europene. (C.M.) Bulgaria nu va impune vize cetatenilor romani La numai trei zile de la scoaterea Bulgariei de pe "lista neagra" a tarilor ai caror cetateni au nevoie de viza de calatorie pentru spatiul Schengen, guvernul de la Sofia a decis introducerea regimului de vize pentru cetatenii Georgiei si Tunisiei. O eventuala decizie in vederea introducerii vizelor pentru cetatenii iugoslavi va fi adoptata dupa alegerile parlamentare din Serbia, care vor avea loc pe data de 23 decembrie. Nu vor fi introduse vize in relatiile cu Romania. Semnarea unui acord pentru readmisie cu Ucraina va permite instituirea unui regim de vize mai usor pentru cetatenii fostei republici sovietice. In privinta Rusiei insa, se contureaza introducerea vizelor daca Moscova nu va raspunde curind repetatelor propuneri ale partii bulgare privind semnarea unui acord de readmisie. Identica este situatia fostei republici iugoslave Macedonia. Regimul de vize pentru cetatenii macedoneni va fi modificat imediat dupa apropiata semnare de catre Skopje a acordului pentru stabilizare si asociere cu UE. PETIO PETKOV Restituirea averilor confiscate aduce Polonia in sapa de lemn In Polonia, procesul de restituire a proprietatilor confiscate de regimul comunist risca sa nu poata fi dus la bun sfirsit, in conditiile in care averile revendicate de fostii proprietari se ridica la suma totala de 270 de miliarde de zloti (70 de miliarde de euro), ceea ce reprezinta o "povara insuportabila" pentru stat, transmite France Presse, citind declaratiile lui Krzysztof Hubert Laszkiewicz, adjunctul ministrului polonez al finantelor. Autoritatile poloneze au primit, potrivit sursei citate, 170.000 de cereri de restituire de bunuri imobiliare in valoare totala de 49 de miliarde de euro, la care se adauga alte 2,5 milioane de persoane care ar putea pretinde despagubiri. Suma totala la care s-ar putea ridica aceste solicitari ar fi "insuportabila pentru buget", a explicat Laszkiewicz, in cadrul unei conferinte de presa organizate ieri la Varsovia. Reprezentantul polonez a mai declarat ca singura metoda convenabila de despagubire a acestor persoane este aprobarea unui proiect de lege, pe care guvernul il propune parlamentului de mai bine de un an, in virtutea caruia fostii proprietari sa primeasca numai 50 la suta din valoarea averilor confiscate, fara a avea posibilitatea sa solicite alte despagubiri. Pentru a finanta aceste compensatii, guvernul va pune la dispozitia fostilor proprietari bunurile imobiliare ale statului, estimate la o valoare totala de 12 miliarde de euro, suma la care autoritatile poloneze intentioneaza sa adauge un numar de actiuni la principalele intreprinderi publice in curs de privatizare, in valoare totala de 5,3 miliarde de euro. Aceste fonduri ar putea acoperi suma totala, in conditiile in care, potrivit sursei citate, pina la o treime dintre solicitari s-ar putea dovedi nejustificate. Conform acestui proiect de lege, restituirea se va face in natura, acolo unde este posibil, si in bonuri de trezorerie. Toate persoanele care au avut nationalitate poloneza in momentul in care le-au fost confiscate bunurile pot depune o cerere pentru a primi despagubiri, clauza ce va permite si fostilor proprietari evrei sa depuna cereri. "Polonia este singurul stat din regiune, cu exceptia Belarusului, care nu a reglementat deocamdata aceasta problema", a mai declarat Laszkiewicz. DIANA EVANTIA BARCA Flash Ziuganov, reales la al saptelea congres Liderul Partidului Comunist Rus (PCR), Ghennadi Ziuganov, a fost reales in postul de presedinte al Comitetului Central al partidului, cu ocazia lucrarilor celui de-al VII-lea congres, desi, in ultimul timp, a fost criticat de colegii de partid. Ziuganov este, de asemenea, liderul grupului parlamentar comunist din Duma de Stat a Rusiei, PCR detinind majoritatea in legislativ. Unii dintre colegii de partid ii reproseaza lipsa de initiativa. Seful statului rus, Vladimir Putin, a trimis un mesaj Congresului PCR, invitindu-i pe comunisti sa incerce o cale de dialog constructiv cu puterea. Ziuganov il acuza pe seful statului ca nu si-a tinut promisiunile electorale, "dansind pe muzica cintata de FMI cu si mai mult zel decit predecesorul sau, Boris Eltin". (C.M.) Adam a fost kenyan si are 6 milioane de ani O echipa de arheologi francezi si kenyeni au descoperit ramasite fosilizate ale celui mai indepartat stramos al oamenilor, care depasesc ca vechime cu 1,5 milioane de ani descoperirile anterioare, transmite Reuters. Potrivit unui reprezentant al echipei de cercetatori, "Omul Mileniului", dupa cum a fost botezata creatura, ar putea schimba parerile oamenilor de stiinta fata de evolutia si originea omului. Primele ramasite au fost descoperite pe dealurile Tugen, din districtul kenyan Baringo, pe data de 25 octombrie, de catre o echipa compusa din arheologi de la College de France din Paris si de la Community Museum din Kenya. Potrivit paleontologului Martin Pickford, aceste ramasite nu numai ca sint cele mai vechi descoperite pina acum, insa ele apartin unor indivizi aflati in stadii foarte avansate de evolutie pentru perioada in care au trait. Un femur de la piciorul drept, perfect fosilizat, indica faptul ca "Omul Mileniului" avea deja bine dezvoltate membrele inferioare, fapt ce-i permitea sa adopte o pozitie verticala. Pe de alta parte, oasele bine dezvoltate ale membrelor superioare releva faptul ca Omul Mileniului avea abilitatea de a se catara in copaci, insa probabil insuficient de mult pentru a sta agatat de crengi sau de a sari de la o creanga la alta.(L.C.) ISS si-a intins aripile Cele doua prime mari panouri solare ale Statiei Spatiale Internationale (ISS) au fost fixate, duminica, pe modulul Unity al statiei, a anuntat NASA, la centrul Johnson din Houston, Texas. Cu ajutorul bratului robotizat al navetei, astronautul canadian Marc Garneau a pozitionat lent masa enorma de 17 tone pe Unity. El a fost ajutat, in timpul acestei manevre delicate, de astronautii Joe Tanner si Carlos Noriega, iesiti in spatiu. Cele doua panouri solare vor fi utilizate pentru furnizarea energiei electrice necesare activitatilor cotidiene si lucrului in laboratorul orbital al statiei, care astfel a devenit vizibila cu ochiul liber, avind marimea aparenta a unei stele mari. Intreaga operatiune de fixare a instalatiei electrice de 64 de kilowati a durat sapte ore si jumatate.(C.V.) Autostrada pietonilor Cumparatorii care trec pe Strada Oxford, din Londra, gazda a numeroase magazine extrem de populare, risca sa fie amendati pentru lentoare, in caz ca autoritatile vor reusi sa instaleze o asa-numita "autostrada pietonala". Negustorii de pe celebra artera, una dintre cele mai aglomerate zone comerciale din Marea Britanie, care este indeobste supraaglomerata, au solicitat ca trotuarele sa fie divizate in doua sectiuni, iar pe una din ele sa fie instituita o limita de viteza inferioara de 5 kilometri pe ora (mers relativ alert), pentru a pastra constant fluxul de cumparatori. (C.V.) Stilistii africani lanseaza un model insolit: femeia-papornita Mai multe tinere modele din Gabon, acoperite sumar cu complicate impletituri de nuiele sau franjuri lungi din paie si puf, au defilat duminica in fata publicului monden din Liberville, in cadrul primei parade de moda organizate vreodata in aceasta tara, transmite Reuters. Stilistii locali, membri ai organizatiei nationale de profil Astymode, s-au inspirat din modelele traditionale pentru a confectiona tinute insolite, completate cu accesorii specifice culturii continentului african. Rochia din nuiele impletite a reprezentat una dintre creatiile cele mai apreciate din cadrul prezentarii de la Liberville. (D.B.) "Balcoanele" ii dau dureri de cap Jordan isi pune silicoane peste silicoane Supermodelul britanic Katie Price (22 de ani), cunoscuta sub numele de scena Jordan, si-a marit sinii pentru a treia oara. In ciuda avertismentelor medicilor, care i-au spus ca greutatea sinilor ii pune in pericol sanatatea, ea a ajuns sa poarte sutiene marimea 32E. Si tot nu e multumita pentru ca nu exclude posibilitatea efectuarii celei de-a patra operatii estetice. "In mai putin de un an, vor aparea dureri la ceafa si la coloana vertebrala. Marimea e total nepotrivita cu silueta ei. Iar peste cinci ani, sinii bietei femei vor fi ca doua sfere ce vor atirna pina la buric", a declarat ziaristilor medicul care i-a facut prima operatie. Pe de alta parte, profesorul David Sharpe, specialist in chirurgie estetica, explica de ce Jordan are obsesia sinilor uriasi: "Cred ca sufera de o maladie care le da oamenilor o parere proasta despre fizicul lor si ii face sa-si doreasca des schimbari de look". TRAIAN BANICA 