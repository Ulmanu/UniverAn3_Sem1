 Scandal la locuinta fostului presedinte Un ticnit a asediat poarta lui Emil Constantinescu strigindu-l "Tata, tata!" Ieri dimineata, politistii de la Sectia 17 au fost solicitati sa intervina la casa din cartierul Cotroceni unde locuieste fostul presedinte Emil Constantinescu. In jurul orei 9.30, un tinar s-a postat la poarta locuintei familiei Constantinescu, strigind: "Tata, tata!". Citiva cetateni din zona au sesizat politia. Oamenii legii l-au dus pe tinar la sectie, pentru verificari. Baiatul, in virsta de 22 de ani, le-a declarat politistilor ca este copilul natural al sotilor Constantinescu dar, imediat dupa nastere, el a fost adoptat de o familie din Pitesti. Politia a constatat ca tinarul se numeste Valentin Hoteanu, locuieste in Pitesti si este bolnav psihic. El a fost transportat la Spitalul de Psihiatrie "Alexandru Obregia". DANIEL NEAMU, PETRISOR CANA Romania, tara in care parintii nu dau doi bani pe viata copiilor Dupa ce a nascut fara asistenta medicala, Eleonora Isar si-a aruncat pruncul la gunoi O tinara din Bucuresti este cercetata de Parchet pentru ca si-a aruncat pruncul nou-nascut la o ghena de gunoi. Eleonora Carmen Isar, in virsta de 24 de ani, a nascut, in noaptea de vineri spre simbata, la domiciliul parintilor ei, situat pe strada Ilie Mihai, din Capitala. Potrivit unor surse din politie, tinara mama a nascut copilul mort din cauza lipsei asistentei medicala. Fatul, de sex masculin, avea cordonul ombilical infasurat in jurul gitului. "Cu toate acestea, copilul ar fi trait daca era nascut intr-o unitate sanitara", sint de parere anchetatorii. In urma cercetarilor efectuate de politisti, s-a stabilit ca pruncul mort a fost pus intr-o punga de plastic, infasurat in niste pulovere si apoi aruncat intr-o ghena de gunoi a unui bloc din sectorul 6. Tatal vitreg al tinerei a declarat ca ar fi vazut-o pe fiica sa iesind din casa cu un pachet, dar ca nu si-a dat seama ce vrea sa faca. Pe de alta parte, vecinii au spus ca nici nu au observat ca fata era gravida. Cert este ca, simbata, tinara a fost transportata la Spitalul Universitar Bucuresti, unde medicii au constatat ca ea nascuse de circa zece ore. Dupa nastere, Eleonora Isar nu a eliminat si placenta, motiv pentru care i s-a facut rau. Cadrele medicale au sesizat politia dupa ce au constatat ca tinara mama nu avea copilul cu ea. Verificarile ulterioare au condus la descoperirea cadavrului bebelusului in ghena blocului C6, din strada Letea Gheorghe. Eleonora Isar se afla acum la Sectia de Obstetrica-Ginecologie a Spitalului Universitar, sub supravegherea unui politist. Surse politienesti ne-au declarat ca prietenul Eleonorei nu a vrut copilul. Cu toate acestea, tinara hotarise sa duca sarcina pina la capat. Potrivit acelorasi surse, ea intentiona sa vinda copilul. Din ancheta mai reiese ca Eleonora ar fi aruncat copilul, fiind speriata pentru ca acesta s-a nascut mort. Dupa ce tinara va iesi din spital, este posibil ca Parchetul de pe linga Tribunalul Municipiului Bucuresti sa elibereze mandat de arestare pe numele ei. PETRISOR CANA TATIANA DABIJA Politia a dat iama-n piete degeaba Razie printre cersetori si floraresele din Bucuresti Politistii bucuresteni, impreuna cu jandarmii si pompierii militari, au organizat o razie de proportii in weekend, fiind controlate in special zonele Bucur Obor, Calea Mosilor, Panduri si Kogalniceanu. In zona Bucur Obor au fost controlati comerciantii. Politistii au aplicat amenzi insumind circa 15 milioane de lei si au retinut, pentru cercetari, citeva florarese si citeva persoane care vindeau telefoane mobile la mina a doua. La rindul lor, politistii Sectiei 17 au verificat aurolacii si cersetorii care se adapostesc in canalele din zona sectorului 5 al Capitalei. Scandal la "Europa" O echipa de control, formata din politisti si reprezentanti ai Primariei Sectorului 2, a fost agresata de niste comercianti chinezi din complexul angro "Europa". Zhang Hanmiao, in virsta de 36 de ani, asociat la firma "Genius Stil Moda" SRL, sora acestuia si un alt chinez i-au imbrincit pe politistii si inspectorii comerciali atunci cind acestia au solicitat documentele fiscale, pentru control. Scandalul a fost stins numai dupa interventia in forta a trupelor SPIR. In urma controlului au fost confiscate marfuri in valoare de peste un miliard de lei si au fost aplicate amenzi insumind circa 100 de milioane de lei. Mai multi chinezi, irakieni si libanezi care stateau ilegal in Romania au fost retinuti, urmind sa fie expulzati in tarile de origine. (Daniel Neamu, Petrisor Cana) Solidaritate intre cumparatori si precupeti, in Piata Obor La mai putin de 24 de ore de la razia politiei, Piata Obor era neschimbata. Mizerie si mocirla, ziare si cartoane cu marfuri asezate alandala, oameni strecurindu-se grabiti, mai atenti la baltile de ocolit decit la produse. Locul curatat simbata dimineata de oamenii legii era ieri ocupat de alti vinzatori. Dintr-o Dacie prafuita se vindea peste direct din portbagaj. Patronul stia ca e in neregula, asa ca nu ne-a dat voie sa-l fotografiem, ba mai mult, i-a facut semn unui amic sa se aseze in dreptul obiectivului. Citiva barbati au sarit si ei cu gura: "De ce, dom'ne, sa-ti dau voie?! Du-te de-aici si lasa-ne! Ce, io ma iau de aparatul dumitale? Fiecare cu meseria lui...". Putin mai in fata, o femeie isi expusese marfa - citeva legaturi de verdeata - pe un ziar imbibat deja cu zapada topita. Ne spune ca pleaca daca sintem cu controlul: "Azi am venit, da', daca trebuie, string si plec". Intre timp, apare un cumparator: "E in drum", se justifica el. "Tot atita e si in piata, da' trebuia sa ocolesc. E mai simplu", ne arunca peste umar, grabit. "Hai la peste, uite-l cum misca", ne imbie un alt vinzator ambulant. Se amuza cind il intrebam daca a adus pestele de la Siret si ne asigura ca este de-aici, de la Floreasca. Desi nu aratam a politisti sau inspectori, sintem luati la rost de vinzatori si de cumparatori, deopotriva: "Ce-aveti, domnule, cu ei? Lasati-i sa manince si ei o piine! Ce vreti sa faca, sa dea in cap oamenilor?" Scapam din inghesuiala, intrind in vorba cu un batrin care, aparent, nu vindea nimic. Vorbea despre politica si injura la unison. In spatele lui, atirnau pe zid o pereche de itari veritabili si un cojoc ros la mineci. La mica distanta, o femeie venita din Teleorman ne imbie cu doua gaini, legate de picioare. Doua la o suta cincizeci de mii. Nu se sperie cind o intrebam de politie, se justifica: "Pai, ce sa facem, doamna? E iarna, am trei copii acasa. Miine incep scoala. De unde bani de abonament, de unde bani de caiete? Vindem si noi ceva, acolo... Ce, credeti ca eu nu vreau sa vind civilizat? Da', nu vedeti ca piata e a altora? Iti dau voie tiganii sa vinzi in piata? Si de ce sa le dau lor marfa, pe nimic? Mai bine stau aici si, daca vine (politia - n.r.), plec". La picioarele femeii motaie o curca-alba cind a fost scoasa din cotet, acum gri din cauza mizeriei de pe jos. Linga teleormaneanca, o consateanca cauta ceva in sacosa. Scoate o bucata de piine si musca cu sete dintr-o muratura. Sta pina termina de vindut ouale din galeata si pleaca acasa. Nici ea nu vine in fiecare zi in Obor. Doar cind o napadesc necazurile. Ca azi, de exemplu. Dincolo de cele doua femei se intinde "Piata agroalimentara Bucur Obor". Insa, practic, piata se termina la vinzatoarea de oua. De acolo incepe bazarul. MIHAELA BALEA Confiscari de anvelope la razia din Suceava Tirgul de masini de la Cumparatura, cel mai mare din judetul Suceava, apartinind omului de afaceri Tcaciuc Severin, a fost luat cu asalt, simbata dimineata, de 160 de politisti si jandarmi. Au fost aplicate 222 de sanctiuni contraventionale, in valoare totala de 78,8 milioane de lei, au fost confiscate anvelope, tigari si cafea in valoare de 30,7 milioane de lei. Coordonatorul acestei actiuni, adjunctul sefului IPJ Suceava, col. Marcel Munteanu, a declarat ca razia a fost una "tipic de descurajare a elementelor infractoare. In cadrul actiunii nu s-au produs incidente, prin dispozitivul realizat fiind descurajata orice reactie adversa". TIBERIU AVRAM La Arad, "rechinii" au stat acasa Aproape 300 de politisti si jandarmi au organizat ieri o razie de proportii in piata auto Hipodrom, din Arad, cea mai mare de profil din vestul tarii, si in Mihai Viteazul, cea mai importanta piata aradeana. Au fost confiscate bunuri valorind 19,7 milioane lei si au fost constatate doua infractiuni de conducere de autoturisme cu numere false de inmatriculare. Desi razia a fost pregatita minutios, surse din rindul comerciantilor de masini straine au declarat ieri, sub acoperirea anonimatului, ca marii "rechini" ai pietei au aflat de simbata seara de actiune si nu si-au mai scos duminica masinile in piata. SORIN TROCAN Razie "rasuflata" la Timisoara In ultimele saptamini, sefii politiei timisorene s-au intrecut in organizarea de razii prin toate zonele orasului. Vineri seara, Sectia 3 a scos pe strada 127 de politisti, 50 de jandarmi si 11 gardieni publici. Au fost legitimati 663 de persoane si s-au aplicat amenzi de 21 de milioane de lei. Au fost depistati cinci infractori si s-au inregistrat doua infractiuni. O vinzatoare ambulanta din piata Calea Sagului le spunea politistilor aflati in razie: "Ah, ati venit, ca ne-au anuntat aia de garda ca trebuie sa apareti si voi. Eu am actele in regula, asa ca am ramas aici". Simbata dimineata a fost rindul Sectiei 4 sa intre in actiune. In jurul orei 10.00, la coltul strazii pe care isi are sediul Sectia 4 Politie, un individ intre doua virste, aflat intr-o Dacie, spunea la telefonul mobil: "Acuma incepe". Semnalul era dat. Razia in cea mai mare piata din Timisoara, cea din zona Mehala, n-a avut rezultate notabile. Politistii au fost surprinsi sa constate ca, desi era simbata dimineata, piata era goala, in conditiile in care in fiecare simbata si duminica chiar si in weekend-urile ploioase este arhiplina. Piata este des frecventata de timisoreni pentru ca aici se pot gasi tot felul de obiecte la preturi mici. Este locul preferat de hoti pentru vinzarea marfii furate. In momentul in care cei peste 100 de politisti si jandarmi au inconjurat piata, in zona nu mai erau decit citiva intirziati care incercau disperati sa sara gardurile, abandonind marfa pe tarabe. Razia secreta s-a soldat cu doua "capturi de proportii". Un timisorean a fost amendat cu 300 de mii de lei pentru ca vindea jucarii fara acte de provenienta, iar un altul a primit aceeasi amenda pentru ca oferea spre vinzare in piata produse alimentare fara acte. TUDOR FLUERAS Fetita de cinci ani, violata de un necunoscut Victima e handicapata, muta si are hernie Aurelia I., in virsta de cinci ani, din comuna buzoiana Topliceni, a fost internata zilele trecute la Maternitatea Buzau, prezentind leziuni grave provocate in urma unui viol. Micuta a fost descoperita de catre mama sa intr-o balta de singe. "Eram prin gospodarie si imi faceam treaba. Copiii s-au jucat prin curte toata dimineata pentru ca era soare si destul de cald. Din cei opt copii ai mei ea este singura bolnava. Este muta, are hernie si mai are probleme si cu capul. Din momentul in care am lasat-o in casa cu trei dintre fratii ei mai mici, a trecut cam o ora si jumatate pina am intrat si eu in casa. Cind am intrat, am gasit-o plina de singe". Medicii nu au dubii in privinta violului Doctorii de la Spitalul Rimnicu-Sarat au dispus transportarea fetitei la Maternitatea din Buzau. Dr. Mircea Suteu, medic in cadrul maternitatii, a declarat: "Eram de garda in momentul in care a fost adusa fata de la Rimnic. Este clar ca minora a fost violata. Din pacate, copilul are un handicap psihomotor, este muta, avind un grad de retardare secundar". Politistii buzoieni au preluat investigarea cazului de la Rimnicu-Sarat. MARIUS FAIFER 25 de tablouri valoroase, furate din casa unui medic din Urziceni Locuinta unui medic cunoscut din Urziceni, judetul Ialomita, a fost devastata simbata noaptea. Potrivit anchetatorilor, in jurul orei 0.30, cinci indivizi mascati cu cagule au patruns prin efractie in locuinta medicului pneumoftiziolog Constantin Georgescu, in virsta de 80 de ani, unde functioneaza si un cabinet particular. Dupa ce au inconjurat casa, hotii au patruns concomitent pe usa din fata si pe cea din spate a imobilului. Doi dintre indivizi s-au indreptat catre dormitorul medicului, care locuieste singur, si i-au interzis sa aprinda lumina. "Doi dintre ei m-au trintit pe pat, m-au acoperit cu plapuma si mi-au zis ca, daca nu fac ce spun ei, ma taie. O jumatate de ora m-au amenintat cu un cutit si m-au tinut imobilizat in pat, timp in care ceilalti trei indivizi au aprins lumina, pe rind, in cele sapte incaperi ale imobilului, pe care le-au rascolit in cautarea bunurilor de valoare. Apoi mi-au pus cutitul in spate, m-au plimbat prin casa si m-au obligat sa spun unde tin alte obiecte de valoare pe care nu le gasisera", ne-a declarat medicul Georgescu. Autorii jafului au sustras 25 de tablouri in ulei, majoritatea pe carton, 19 dintre acestea inramate, semnate de pictori renumiti: Bancila, Baba, Piliuta, Pacea, Musceleanu, Muntzler, Blej. Printre acestea se afla tabloul "Autoportret" al lui Baba si "La sfat" al lui Bancila. Dr. Georgescu ne-a precizat ca toate tablourile erau autentice. Politistii au descoperit ca, printre bunurile furate, se numara si zece icoane pe lemn din secolele XVI, XVII si respectiv XVIII, un ceas elvetian, zece milioane de lei si 140 de dolari. Dr. Georgescu le-a declarat anchetatorilor ca unul dintre autori avea 1.8 m inaltime, alti trei 1.70 si al cincilea de 1.60, constitutie atletica, ca erau imbracati in haine din stofa de culoare inchisa, cu cagule pe cap, iar in miini purtau manusi din material textil. Constantin Georgescu a precizat ca individul de 1.60 m inaltime i-a spus ca este de origine rusa si l-a intrebat daca are in casa tablouri de Baba sau Picaso. Potrivit IGP, valoarea totala a bunurilor sustrase este de peste 500 de milioane de lei. Cert este ca autorii jafului au avut indicii clare despre bunurile de valoare din casa doctorului si au actionat in baza unui plan bine stabilit. Posibil ca unul dintre autori sa fi vizitat anterior casa medicului, probabil in postura de pacient. La sfirsitul saptaminii trecute, pe raza municipiului Urziceni a fost semnalat un Jeep albastru, cu numar de Bucuresti sau strain. Politia actioneaza in prezent pentru identificarea si prinderea infractorilor. ALINA GRIGORE Iordanianul Adwan si-a scos ilegal din Romania propriile fiice Rapirea din Schei Plecate la McDonald's-ul din Brasov, Sara si Linda au ajuns in Iordania O brasoveanca incearca cu disperare sa-si recupereze fiicele care au fost rapite si apoi scoase ilegal din tara de tatal lor, Sayel M.A. Adwan, cetatean iordanian. Linda si Sara Adwan au fost duse in Iordania fara voia lor. Sayel se afla in divort cu sotia lui , Mihaela Adwan. El a plecat de acasa cu fetele, in urma cu doua luni, spunind ca vrea sa le duca la McDonald's. A ajuns insa in Iordania. El a sunat-o pe fosta sotie spunindu-i ca nu va mai veni niciodata in Romania si ca fetele vor ramine pentru totdeauna la el. El a amenintat-o pe Mihaela sa nu vorbeasca cu autoritatile si cu presa. Sayel M.A. Adwan si-a falsificat pasaportul ca sa poata iesi din tara cu cele doua fetite. Cei doi graniceri romani care au permis iesirea frauduloasa din tara a fetelor au fost sanctionati doar cu un avertisment. Sayel si Mihaela Adwan au fost casatoriti timp de 15 ani. Ei au doua fete, Linda, in virsta de 10 ani, si Sara, 6 ani. Iordanianul a facut afaceri in Romania, dar in ultima vreme, plin de datorii, a fost nevoit sa se ascunda de creditori. Mihaela a intentat divort in luna iulie 2000. "Sintem casatoriti din anul 1985. Am fost colegi de facultate in Brasov. Eu am intentat divort anul trecut. El mi-a spus ca este de acord ca fetitele sa ramina cu mine. Acelasi lucru l-a repetat si in fata instantei de judecata din Brasov. Niciodata nu si-a exprimat dorinta de a cere custodia lor sau nu a facut nimic ca sa ma faca sa cred ca ar putea sa le smulga de linga mine. Dupa ce am inceput divortul, am fost chemati de trei ori la Autoritatea Tutelara, el nu a venit niciodata. In 9 decembrie a plecat de acasa cu fetele, spunind ca le duce la McDonald's. Am asteptat sa se intoarca, insa nu mi-au dat nici un telefon decit noaptea in jurul orei 1.00. Cea care a sunat a fost fetita cea mare, Linda. Ea mi-a spus ca «baba», cum ii spun fetitele, le-a dus in Sovata la niste prieteni de-ai lui si ca se vor intoarce dimineata. Am cerut sa vorbesc si cu Sayel care mi-a repetat acelasi lucru. A doua zi am asteptat pina seara, dar pentru ca nu s-au intors m-am dus la politie si am depus o plingere, prin care explicam faptul ca fostul meu sot mi-a rapit fetitele. De-abia atunci am inceput sa ma gindesc ca poate va incerca sa scoata copiii din tara si am vrut sa impiedic acest lucru. Era insa prea tirziu. In aceeasi seara in jurul orei 21.00 fostul meu sot m-a sunat spunindu-mi ca a ajuns cu Linda si Sara in Iordania. De atunci a inceput lupta. Nu mai vrea sa-mi dea copiii inapoi", povesteste mama fetelor. Fetitele vor sa se intoarca in Romania "La inceput, timp de trei zile, Sayel le-a lasat pe fetite sa ma sune. Fetele plingeau si spuneau ca vor sa vina acasa cit mai repede. Pur si simplu se certau la telefon care sa vorbeasca mai mult cu mine. Fostul meu sot mi-a spus ca, daca vreau sa fiu alaturi de fetite, sa merg si eu in Iordania. Imi este frica sa fac acest lucru din cauza legilor pe care le au ei si care-i protejeaza pe barbati. Linda m-a avertizat sa nu ma duc in Iordania. Dupa ce a vazut ca fetele sufera de citeori vorbesc cu ele la telefon, Sayel nu le-a mai lasat sa vorbeasca cu mine. Nu mai stiu nimic de ele de mai bine de o luna de zile. De cite ori sun eu, el imi inchide telefonul. Nici una din fetite nu cunoaste limba araba. Linda este eleva in clasa a IV-a si nu-si poate continua scoala acolo. I-am trimis, prin cineva, cartile de la scoala, sper sa le fi primit. Ambasada Iordaniei a refuzat sa ma ajute explicindu-mi ca pina nu se termina procesul de divort si nu obtin custodia fetelor am acelasi drept asupra lor ca si el", spune Mihaela Adwan. Cele doua fetite au fost scoase din tara fara acte Linda si Sara Adwan au dubla cetatenie, romana si iordaniana. Ele figureaza in pasaportul mamei, tatal lor neavind-le inregistrate in pasaportul sau. Certificatele de nastere ale fetitelor au ramas la Brasov, insa Sayel a reusit, fara sa se stie cum, sa le treaca prin patru puncte de frontiera pina au ajuns in Iordania. "Dupa ce am umblat pe la toate autoritatile, politie, politie de frontiera, am aflat ca Sayel a trecut fetele in fals in pasaport. Chiar si asa, avind in vedere ca el era doar cetatean iordanian, ar fi avut nevoie, ca sa treaca granita, de o viza care sa explice sederea lor in Romania, tara din care au iesit. Mi-e foarte greu sa inteleg cum a reusit sa-i insele pe angajatii de la Punctul de frontiera Galati-Rutier. De acolo, Sayel a trecut in Republica Moldova si de la Chisinau a urcat in avion, facind escala la Damasc si apoi mergind, spre Amman, cu masina", povesteste Mihaela. Doar un simplu avertisment scris pentru trecerea frauduloasa a doi copii "Din cercetarile pe care le-am efectuat noi, am dedus ca cetateanul iordanian a trecut in fals in pasaportul sau fotografiile si numele celor doua fetite, astfel ca a reusit sa le scoata din tara. Cei doi graniceri care nu au observat falsul si au permis trecerea frauduloasa a granitei au fost sanctionati pe linie administrativa cu mustrare scrisa. Traficul pe la punctul de frontiera Galati este format in general din cetateni romani, moldoveni si ucraineni, mai rar arabi. Cred ca de aceea a fost posibil ca lucratorii nostri sa nu descopere falsul. Am inteles ca cele doua fetite nu au reactionat in nici un fel in momentul in care tatal lor le-a trecut granita, astfel ca nu ne-am dat seama ca ele parasesc tara fara voia lor", explica capitan Ionela Roman. Politistii brasoveni spun ca in pasapoartele iordaniene nu exista spatiu pentru aplicarea fotografiilor copiilor. Sayel a trecut doar numele fetelor in fals, nu si fotografia, cum sustine Ionela Roman, de la Inspectoratul General al Politiei de Frontiera. Singura masura pe care a luat-o aceasta institutie impotriva lui Sayel Adwan a fost interzicerea intrarii in tara a acestuia. "Cetateanul arab a fost dat in consemn la granitele din Romania, acest lucru insemnind ca nu mai are voie sa intre in tara. De asemenea, am intocmit un dosar penal pe numele lui pentru trecere frauduloasa, fals si uz de fals. Vreau sa specific ca Sayel Adwan a avut o viza de Moldova pe care a falsificat-o. Nu stim nici daca acea viza era sau nu valabila", declara Ionela Roman. CAMELIA CSIKI Patron omorit de boschetarul pe care il ducea la restaurant Asasinul a fost prins cu ajutorul unei prostituate Un clujean, patron al unei fabrici de mobila din localitatea Hasdate, situata in apropierea Clujului, a fost tilharit si omorit in noaptea de simbata spre duminica de un boschetar pe care il ducea la restaurant. Victor Bond, 36 de ani, obisnuia sa ofere, la fiecare sfirsit de saptamina, de baut si de mincare boschetarilor si prostituatelor, precum si tuturor celor aflati in barurile situate in cartierul Manastur. Victor a fost omorit de boschetarul Armando Simbata, in jurul orei 20.00, in bar a aparut si Armando Ferco, in virsta de 21 de ani, un boschetar care traia din spalatul de parbrize. Catre miezul noptii, Armando a reusit sa-l convinga pe Victor sa mearga la un alt restaurant unde sa manince si sa asculte muzica. In jurul orei doua, in timp ce se indreptau spre restaurantul cu pricina, Armando l-a lovit cu pumnii si picioarele pe Victor Bonda, l-a tirit intr-un boschete, dupa care i-a furat toti banii. Cadavrul victimei fost descoperit de trecatori care au anuntat politia Armando Ferco, aflat in stare de ebrietate dupa cheful tras cu banii victimei, a fost retinut la primele ore ale diminetii pe baza informatiilor date de catre Melinda Magdalena Irimie, o prostituata care a fost martora la incercarea asasinului de a-si convinge victima sa-l duca la restaurant. Politistii vor definitiva cercetarile pentru a descoperii daca Armando Ferco a fost singurul care l-a agresat pe Victor Bonda sau a fost insotit si de alte persoane. Victor Bonda era casatorit, iar sotia acestuia urmeaza sa nasca un baietel peste trei saptamini. EMANUEL CIOCU Spargatorii de masini sint momiti de victime De citiva ani incoace, linistea noptii este tulburata adeseori de sunetul enervant al alarmelor auto. E atit de prezent acest zgomot incit, uneori, nici macar proprietarii masinilor care au montate sisteme de alarma nu-l mai baga in seama. Ca in povestea cu "Petrica si lupul". Nu de putine ori insa, zgomotul alarmei da de veste ca hotii din autoturisme au plecat pe teren. Va prezentam mai jos un material despre modul in care opereaza hotii de masini, realizat cu ajutorul specialistilor de la Politia Capitalei. Am folosit in documentare si declaratiile citorva spargatori de masini care au acceptat sa ne impartaseasca lucruri interesante din tainele "meseriei" lor. Masinile romanesti pot fi deschise cu o cheie obisnuita Capitanul Diaconu spune despre hotii din masini ca "invata, de obicei, de la victimele care isi lasa in masina lucruri de valoare (telefoane mobile, casetofoane, haine sau bani)". Cei care nu isi monteaza alarma la masina usureaza si mai mult intreprinderea hotilor. Metodele de deschidere a unei masini sint mult mai simple decit cele folosite la locuinte. Masinile romanesti pot fi deschise cu o cheie obisnuita. Cele straine, ceva mai greu. Inainte insa de a trece la treaba, hotul arunca o pietricica sau misca putin usa, suficient cit sa declanseze alarma. Daca nu apare nimeni, declanseaza alarma pentru a doua oara. A treia oara, trece la actiune fara nici o grija, in timp ce alarma se afla in functiune. Preseaza butucul in interior si intra. Foloseste un dispozitiv similar celui folosit la usile apartamentelor. Si fura tot ce gaseste la indemina. "Sint un hot foarte prost" Cel mai des se fura casetofoanele pentru ca se vind mai usor. Toti oamenii cumpara ieftin, chiar daca stiu ca e vorba de lucruri furate. Romaniuc Victor are 33 de ani si este de profesie hot. Fura din masini. A fost prins de cinci ori pina acum, motiv pentru care spune cu mult umor: "Asta inseamna ca sint un hot foarte prost". Victor spune ca sint trei tipuri de casetofoane: fixe - neinteresante pentru hoti pentru ca se scot greu si nici nu sint performante, sanie - nu sint prea bune calitativ, dar se fura usor, respectiv cele "cu fata detasabila" - sint bune si se fura chiar daca proprietarul a luat "fata" cu el. Mai exista unele mai sofisticate - casetofoanele "ingropate", care se gasesc numai la masinile straine de ultima ora. "Apesi pe un buton si se ingroapa in bord", spune Victor. "Specialistul" mai spune ca cea mai buna metoda ca sa te feresti de hoti este ca, atunci cind iti cumperi un casetofon nou, sa-i zgirii "fata" si sa-i lipesti citeva abtibilduri, ca sa nu mai prezinte interes. Victor crede ca furtul din masini este cea mai inocenta hotie: "Victima nu are de suferit, masina functioneaza in continuare. E doar un mod de a supravietui. Mi s-a intimplat sa fur din masina unei tinere 78 de milioane de lei. Cind a venit si a vazut, a lesinat linga masina. Mi s-a facut mila de ea si i-am dat banii inapoi. A ramas muta de uimire." LAURA LICA Metoda bolovanului si metoda prastiei Politistii si soferii patiti spun ca exista si metode mai putin sofisticate folosite de hotii din masini. Cea mai intilnita, folosita de obicei de "baietii de cartier", din distractie, este metoda bolovanului. E o metoda foarte simpla, prin care, cu ajutorul unui bolovan, caramida sau orice alt corp contondent, hotul sparge unul din geamuri. Dupa aceea, in functie de timpul pe care il are la dispozitie, se multumeste sa puna mina pe obiectul care i-a atras atentia, uitat de proprietar pe una dintre banchete, sau sa cotrobaie prin torpedo. Cei cu nervii tari trag de casetofon sau incearca sa fure si roata de rezerva, daca au o comanda precisa pentru asa ceva. Metoda bolovanului are o varianta preferata de hotii mai stilati, metoda prastiei. Rolul bolovanului este luat de o bucata de ceramica de la o siguranta de panou electric, pusa in elasticul prastiei si proiectata in geamul cu pricina de la mai putin de o jumatate de metru. Metoda prastiei prezinta avantajul ca nu e zgomotoasa; se aude doar un pocnet surd, ca de pistol cu amortizor. Ambele metode sint o pacoste pentru pagubit, care trebuie, dupa ce-si plinge obiectele furate, sa inlocuiasca geamul spart. Mai rau e cind pagubitul are de-a face cu novici in ale meseriei, care incearca sa indoaie una dintre portiere intr-atit, incit sa-si poata strecura mina inauntru si sa descuie masina. Reparatiile, in acest caz, costa mult mai mult. CALIN HERA "Regele puscariei" a fost prins dupa ce a violat sapte fete Chisalau, monstrul din Bacau Recidivistul, care a petrecut dupa gratii 30 din cei 50 de ani ai sai, a fost denuntat chiar de concubina lui Gheorghe Petrea, in virsta de 50 de ani, din Bacau, supranumit "regele puscariei", a fost arestat simbata, 3 februarie, sub acuzatia de viol in serie. El si-a capatat porecla de "regele puscariei" in urma numeroaselor sale condamnari pentru viol, vatamare corporala grava, tentativa de omor etc., insumind nu mai putin de 70 de ani de inchisoare. Din totalul acestor pedepse, Petrea a executat 30 de ani. El este cunoscut si sub numele de Chisalau, pe care il avea inainte de a se casatori. Intre timp a divortat, dar si-a pastrat numele de Petrea. Anul trecut, in decembrie, a fost eliberat din penitenciar si s-a angajat bodyguard la discoteca Audi Top din Bacau. Potrivit politiei, la discoteca a pus la cale un scenariu dupa care a violat sapte tinere, dintre care doua minore, in virsta de 16 ani. Potrivit informatiilor detinute de politisti, Petrea aranjase cu citiva prieteni ca acestia sa hartuiasca si sa se prefaca a agresa cite o fata care ii era lui pe plac. Dupa ce victima se speria bine, intra in scena asa-zisul bodyguard, in chip de salvator. O lua sub protectia sa, ii cistiga increderea, si apoi, oferindu-se sa o conduca pina acasa, o batea si o viola in toaleta discotecii ori intr-un loc mai intunecos din drum. Petrea obliga apoi victima sa-l insoteasca acasa la el, ca s-o sileasca sa scrie o declaratie precum ca a intretinut relatii sexuale cu el de buna-voie si sa jure ca nu spune nimanui nimic. La toate acestea asista si concubina lui, Irina, si ea una dintre victimele lui Gheorghe. "Aducea acasa fete despre care spunea ca stau la camin, ca au probleme, dar eu stiam ca erau violate si le ingrijeam. Pe unele le viola la noi acasa. Cind s-au adunat mai multe, m-am dus la politie si l-am reclamat. Tot asa l-am cunoscut si eu. M-a luat de pe strada, m-a violat si m-a tinut la el trei luni ca sa-mi treaca vinataile. Aveam 16 ani, iar de atunci ma chinuieste ori de cite ori iese din puscarie", a declarat concubina lui Petrea, pentru Mediafax. Doua adolescente au depus plingere la Parchet. Politistii au intrat pe fir si l-au supravegheat pe Gheorghe Petrea. Ultima victima, care a fost violata pe 12 ianuarie a.c., a stat la el acasa doua saptamini, dupa ce a fost rapita de pe strada si violata intr-o sala de antrenament. Petrea a fost arestat, simbata, in baza unui mandat de cinci zile. Infractorul nu a opus rezistenta. Daca va fi gasit vinovat pentru savirsirea tuturor celor sapte violuri, el risca sa fie condamnat la 15 ani de inchisoare. CLAUDIU TARZIU 