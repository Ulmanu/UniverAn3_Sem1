 Caritas cu chitante C.E.C. O escrocherie de 2,5 miliarde de lei face vilva de citiva ani in judetul Galati. Mirela Bejan, 32 de ani, domiciliata in Tecuci, a reusit sa escrocheze, in calitate de contabil al filialei CEC din localitate, peste 100 de persoane. Timp de doi ani, ea a primit bani de la diverse persoane, promitindu-le ca vor fi depusi intr-un cont special cu dobinda de 100a pe an. Drept garantie, Mirela Bejan le elibera oamenilor chitante cec. Din cele peste 100 de persoane escrocate, numai 32 au depus plingere penala impotriva acesteia. Desi a fost condamnata de Curtea de Apel a Tribunalului Galati la cinci ani de inchisoare, Mirela Bejan este si astazi in libertate. Rudele - primii clienti Pina in 1998, cind i s-a desfacut contractul de munca, Mirela Bejan a lucrat ca operator contabil la filiala CEC din localitatea Tecuci. Din aceasta calitate, ea a inceput sa isi exerseze promisiunile in comuna Tepu, judetul Galati. Primele tinte au fost propriile rude. Oamenii isi puneau la bataie economiile agonisite cu truda in ani de munca, in speranta ca, intr-un an, Mirela Bejan le va inapoia dublu. Vazind ca treaba merge struna, cu timpul, femeia si-a extins "afacerea" si catre cunoscuti si persoanele apropiate. Incet-incet insa, termenul scadentei se apropia. Atunci, ea si-a extins aria de actiune in Tecuci, unde oameni cu dare de mina ii inminau sume cuprinse intre 200.000 si 200 de milioane de lei (bani grei, la valoarea anului 1997). Mirela Bejan le promitea o suma dubla in numai trei luni. Timp de doi ani, acest sistem piramidal a functionat perfect, permitindu-i astfel "expertei" in materie de contabilitate sa returneze la timp banii promisi primelor persoane "abonate". Cu timpul insa, sacul s-a subtiat. Copilul salvator Din acest moment, Mirela Bejan nu a mai avut cum sa plateasca. Pagubitii au inceput sa se dea de ceasul mortii pe la politie sau pe la CEC. Interesant este ca femeia a fost atit de convingatoare incit unii dintre pagubiti, pentru a face rost de bani in cel mai scurt timp, au fost in stare sa-si vinda autoturismul, animalele sau recolta. La valoarea anului 1998, prejudiciul prin inselaciune se ridica la aproximativ 2,5 miliarde de lei. Anchetatorii nu exclud insa posibilitatea ca suma sa fi fost chiar mai mare. Dupa inceperea urmaririi penale, Mirela Bejan a fost condamnata, prin sentinta numarul 392, din 29 noiembrie 1999, de catre Tribunalul Galati, la zece ani de inchisoare. Inculpata a facut insa recurs la aceasta hotarire, iar la scurt timp pedeapsa i-a fost micsorata la cinci ani de inchisoare, prin Hotarirea Curtii de Apel de pe linga Tribunalul Galati, din 3 aprilie 2000. Hotarirea a fost justificata prin faptul ca inculpata avea un copil cu o virsta mai mica de doi ani. Judecatorii au hotarit ca ea sa fie arestata abia dupa ce acesta va implini doi ani. Timpul a trecut, copilul are aproape patru ani, insa Mirela Bejan zburda in continuare in libertate. "Cadou" de 58.000 de marci Familia Stoicescu, din Tecuci, a fost prejudiciata cu cea mai mare suma de bani dintre toti pagubitii. In 1997, sotii Stoicescu i-au imprumutat Mirelei Bejan 58.000 de marci germane. Banii inmultiti urmau sa fie restituiti in ianuarie 1998. In urma numeroaselor aminari si pasuiri, Mirela Bejan a incheiat cu familia Stoicescu chiar un contract de imprumut autentificat la notariat. Pagubitii nu si-au mai primit insa niciodata banii inapoi. Dupa instituirea de catre politie a sechestrului pe bunurile inculpatei, oamenii nu au primit decit 17 milioane de lei. Familia Stoicescu este constienta ca nu-si va recupera banii. Cu toate acestea, oamenii sint contrariati de faptul ca femeia se afla inca in libertate. "Este imposibil ca o impostoare de talia Mirelei Bejan sa stea in libertate dupa ce a escrocat atitea persoane, iar politia sa nu faca nimic, ba dimpotriva, sa o acopere si sa lase pagubiti atitia oameni", ne-a declarat Gheorghe Stoicescu. "Mergem la Strasbourg" Indulgenta autoritatilor in cazul Mirelei Bejan i-a infuriat la culme pe toti pagubitii. Oamenii au inaintat doua memorii Ministerului Justitiei, unde au fost asigurati ca plingerea lor a fost trimisa la Curtea Suprema de Justitie. Daca Mirela Bejan nu va fi arestata insa, cele 32 de persoane care i-au intentat proces sint hotarite sa mearga mai departe la instantele internationale. Unii dintre pagubiti si-au pierdut insa increderea in orice autoritate romaneasca. "Daca va fi nevoie, vom ajunge pina la Strasbourg si la Haga, dar tot nu o vom lasa nepedepsita pe escroaca asta. Iar daca nici aia nu vor rezolva situatia va trebui sa punem mina pe topor si sa o omorim noi, daca altfel nu se poate. Am ajuns la concluzia ca in tara asta numai cu toporul se mai poate face ordine", afirma Maria Rugina, care a "cotizat" cu 10 milioane de lei la prosperitatea fostei angajate CEC. ANDREI FILIPACHE ALEXANDRU NASTASE Contactata telefonic, Mirela Bejan ne-a spus ca numarul celor pacaliti se ridica la "numai" 73 de persoane si ca nu a pagubit pe nimeni cu rea-intentie. "Eu am facut totul cu buna credinta, chiar am vrut sa ajut oamenii, dar nu a mers. Acum e oricum prea tirziu pentru ca banii nu mai am de unde sa ii dau inapoi. Ma gindesc cu groaza ca trebuie sa vina politia sa ma ridice". V.A. Stanculescu si Mihai Chitac - La revedere in ianuarie 2002 Magistratii Curtii Supreme de Justitie au decis ieri ca recursul in anulare promovat de procurorul general Joita Tanase in favoarea generalilor V.A. Stanculescu si Mihai Chitac va fi judecat anul viitor, incepind cu data de 28 ianuarie. Cei doi generali au fost judecati in procesul "Revolutiei de la Timisoara", fiind acuzati ca prin ordinele date in perioada 17-20 decembrie 1989 au provocat moartea a 72 de persoane si ranirea altor 253. Trimisi in judecata sub acuzatiile de omor deosebit de grav si instigare la omor, ei au fost condamnati la cite 15 ani de inchisoare si plata unor despagubiri materiale si morale, cuvenite victimelor si familiilor acestora, in valoare de aproape 36 de miliarde de lei. Condamnarea a fost decisa la data de 15 iulie 1999, la Curtea Suprema de Justitie de catre un complet format din trei judecatori. Dupa pronuntarea hotaririi instantei supreme, cei doi generali au atacat sentinta cu recurs, judecat tot la CSJ. La data de 25 februarie 2000, completul de noua judecatori, prezidat de Sorin Moisescu, presedintele de atunci al Curtii Supreme de Justitie, a mentinut condamnarile pronuntate impotriva celor doi generali, sentinta pronuntata la mijlocul anului 1999 devenind astfel definitiva. In mod normal, cei doi condamnati ar fi trebuit sa fie trimisi dupa gratii. Lucru care nu s-a mai intimplat niciodata in cazul gen. V.A. Stanculescu. Inca inainte de pronuntarea sentintei, el a disparut din tara. Desi a fost dat in urmarire generala, inclusiv prin Interpol, el nu a facut niciodata cunostinta cu inchisoarea. Ceva mai lent in miscari, gen. Chitac a fost arestat pentru un timp scurt. Dupa doar doua saptamini, el a solicitat intreruperea executarii pedepsei din cauze medicale si nu s-a mai intors niciodata in arest. Dupa instalarea sa in functia de procuror general, Joita Tanase a promis ca va promova recurs in anulare pentru generalii Stanculescu si Chitac. Apoi, dupa citeva saptamini a decis suspendarea executarii pedepselor la care acestia fusesera condamnati. Asigurat astfel ca nu va fi trimis dupa gratii, V.A. Stanculescu s-a intors de bunavoie in tara. In promovarea recursului in anulare, procurorul general Joita Tanase a invocat atit unele motive de ordin procedural, cit si unele care tin de fondul cauzei. Din prima categorie face parte faptul ca expertiza medico-legala psihiatrica a lui V.A. Stanculescu a fost efectuata ambulatoriu, si nu prin internarea acestuia intr-o clinica de specialitate. De asemenea, se mai afirma ca actele de constatare medico-legale nu ar fi fost verificate si de Comisia de control si avizare de specialitate. Un alt motiv invocat pentru promovarea recursului in anulare se refera la faptul ca, din cauza ca procesul s-a judecat in prima instanta la Curtea Suprema de Justitie, cei doi inculpati au fost lipsiti de putinta de a ataca sentinta prin apel, raminindu-le la dispozitie o singura cale de atac: recursul. VASILE SURCEL Umbrela politica pentru vinovatii de la Timisoara In decembrie 1989, reprimau cu entuziasm revolta populara. Apoi, desavirseau revolutia, ca ministri. Condamnati pentru atrocitatile de la Timisoara, generalii Stanculescu si Chitac beneficiaza azi de declararea recursului in anulare. Semn ca aceia care i-au numit in guvernul revolutionar nu i-au uitat la greu. Buni pentru Ceausescu, buni si pentru Iliescu Decizia procurorului general privind declararea recursului in anulare in cazul Stanculescu-Chitac are deplina acoperire legala, insa asupra ei nu pot sa nu planeze serioase suspiciuni legate de influente politice. Victor Athanasie Stanculescu si Mihai Chitac nu sint numai doi generali trimisi de Ceausescu sa organizeze reprimarea revoltei populare de la Timisoara, din decembrie 1989. Ei au facut parte din primele guverne revolutionare care se angajau sa construiasca Romania libera si democratica. Sentintele prin care cei doi generali (r) au fost condamnati - din care puteti citi extrase in caseta alaturata - demonstreaza cit de "devotati" erau cei doi idealurilor democratice, in zilele lui decembrie 1989, la Timisoara. De numele celor doi se leaga si evenimentele din 13-15 iunie 1990, pe cind Stanculescu era ministru al apararii, iar Chitac detinea portofoliul internelor: cazarea minerilor in unitatile MApN, arestari si anchetari abuzive in unitati militare, comportamentul trupelor MI, inclusiv banuiala ca acestea ar fi contribuit decisiv la escaladarea violentelor din 13 iunie, spre a pregati terenul mineriadei. Cel putin aceste fire ii leaga inca puternic pe cei doi generali de importanti lideri politici de azi. Vechea garda se intoarce Cazurile Stanculescu si Chitac nu sint insa singulare dupa noiembrie 2000. Controversatul om de afaceri George Constantin Paunescu a revenit in gratiile puterii, dupa ce, mai multi ani, s-a aflat departe de tara. Acuzatiile legate de prabusirea Bancorex par sa nu-l mai poata atinge. Dar controversele in jurul omului de afaceri nu se opresc aici. In 1994, in cadrul unei conferinte economice desfasurate la Casa Poporului, el s-a numarat printre sustinatorii unei puternice apropieri economice a Romaniei de statele CSI. Reuniunea, la care a participat si seful de atunci al complexului militaro-industrial rusesc, Arkadi Volski, nu a diferit, prin discurs, cu nimic de ceea ce se petrece astazi intre Republica Moldova si Uniunea Rusia-Belarus. Urmeaza Miron Cozma? Presiunile politice in directia eliberarii lui Miron Cozma sint si ele din ce in ce mai accentuate. Profitind de accidentul de mina de la Vulcan, in care au murit 14 ortaci, liderul PRM Corneliu Vadim Tudor i-a adresat o scrisoare presedintelui Iliescu, cerindu-i sa-l elibereze pe Cozma, condamnat la 18 ani de inchisoare pentru mineriada din 1991. Acum doua luni, senatorii PSD Antonie Iorgovan si Ion Predescu, initiau un proiect legislativ privind amnistierea tuturor condamnarilor legate de miscarile sociale. Principalul beneficiar al legii ar fi, evident, Miron Cozma. Toate aceste personaje au ceva in comun: ele reprezinta ancore bine infipte in trecut si - cel putin o parte dintre ele - embleme ale politicilor anticapitaliste si antioccidentale. Si mai au ceva in comun: aceeasi umbrela politica. Eforturile adesea disperate pe care autoritatile le fac fie pentru scoaterea basma curata a unor prieteni cu probleme in justitie, fie pentru promovarea unor oameni ai "vechii garzi" pun sub semnul intrebarii sinceritatea declaratiilor oficiale referitoare la integrarea euroatlantica si la orientarea pro-vest a Romaniei. OVIDIU NAHOI "Le trebuie revolutie? Las' ca le-aratam noi revolutie!" Prezentam mai jos extrase din Sentinta CSJ din 15.07.1999 si din Decizia CSJ din 25.02.2000, care au dus la condamnarea generalilor (r) Stanculescu si Chitac. Din declaratiile martorilor, rostite sub prestare de juramint, reiese ca cei doi generali, ulterior stilpi ai puterii revolutionare, au dat dovada de zel in reprimarea manifestantilor de la Timisoara. "Generalul Chitac dadea ordine la Catedrala: "Daca misca vrunul, trageti in ei! La canaliile astea le trebuie revolutie, las' ca le aratam noi revolutie!" Si a tras un foc automat in multimea de pe treptele catedralei" - declara cpt. Paul Catalin Marin. "Generalul Chitac a preluat comanda dispozitivului din Piata Operei, unde s-a executat foc catre Catedrala asupra unui grup de persoane cu luminari aprinse in miini. O persoana a fost impuscata. Generalul le reprosa militarilor lipsa de fermitate" - declaratia cpt. Mihai Trandafir. "La Catedrala au aparut tineri si tinere cu luminari aprinse si s-a tras asupra lor. A cazut un tinar, iar gen. Chitac, care a vazut scena, a zis: "Hai sa mergem, ca aici stapinim situatia"" - declaratia lt.-major Laurentiu Ungur. "Gen. Nuta mi-a comunicat ca gen. Chitac e la Catedrala si ca e in mare forma" - declaratia lui Tudor Postelnicu, fost ministru de interne. Martorul Savu Ion, manifestant, declara ca in 22 decembrie, dupa fuga lui Ceausescu, manifestantii adunati in fata sediului comitetului judetean de partid l-au intrebat pe primul secretar Radu Balan cine a dat ordin sa se traga. Balan a spus ca "ordinul a fost dat de generalul Stanculescu". Radu Balan a confirmat, in fata instantei, declaratia martorului Savu Ion. "La data de 17 decembrie 1989, de la ora 1 noaptea pina la ora 6-7 dimineata, m-am odihnit, timp in care am fost inlocuit de Radu Balan si gen. Stanculescu. In dimineata de 18 decembrie, Balan, de fata cu gen. Stanculescu, m-a informat ca in noaptea respectiva au fost victime" - declara generalul Ion Coman. "Nicolae Ceausescu l-a numit pe Stanculescu comandant militar unic al Timisoarei", declara Radu Balan si Cornel Pacoste. "Generalii Stanculescu si Nuta s-au pus de acord asupra zonelor in care sa actioneze trupele MApN si MI" - declara gen. Emil Macri. "Hotarirea de constituire a celor 8 dispozitive a apartinut generalilor Stanculescu si Coman"- declaratia lui Ion Deheleanu, fost sef al Militiei Timis. "Ordinul de folosire a armelor de foc a fost dat de Nicolae si Elena Ceausescu si transmis pe filiera in jos" - declara generalul Stanculescu. Invocind, printre alte motive, articolele aparute in presa, Adrian Sarbu a reusit sa impinga procesul cu Tiriac in septembrie Daca nu aduce pina miine banii, Tiriac ramine actionar cu doar 2a la Media Pro Adrian Sarbu a relansat razboiul cu Ion Tiriac, reusind un artificiu care zadarniceste cererea lui Tiriac de anulare a hotaririi AGA din Media Pro International de majorare a capitalului social al firmei. Avocatii lui Sarbu au cerut, marti, Curtii Supreme de Justitie (dosarul 6523/2001) stramutarea procesului aflat pe rolul Sectiei Comerciale a Tribunalului Bucuresti. Cererea si-a atins scopul ieri, cind primul termen al procesului a fost o simpla formalitate, instanta fiind obligata sa ia act de intreruperea judecarii cauzei pe fond pina la 20 septembrie. Adica, data la care CSJ va analiza cererea lui Adrian Sarbu si va decide daca procesul se stramuta sau nu. Teoretic, ieri, Sectia Comerciala a Tribunalului Bucuresti trebuia sa intre in fondul cauzei si sa analizeze cererea firmei cipriote "Rootland Trading LTD", reprezentata de Ion Tiriac, in care se solicita anularea deciziei de majorare cu zece milioane de dolari a capitalului social al firmei Media Pro International. Vizibil iritat de aminarea judecarii pe fond a cererii sale, Ion Tiriac a cerut instantei sa suspende efectele deciziei AGA - care intra in vigoare de miine - pina la obtinerea unei hotariri judecatoresti definitive si irevocabile in acest litigiu. Completul de judecata s-a multumit sa ia act de faptul ca procesul in fond s-a intrerupt pina la data de 20 septembrie, fara sa se pronunte in legatura cu cererea de suspendare temporara a deciziei AGA. Ca urmare, daca in cursul zilei de astazi, Ion Tiriac si "Rootland Trading LTD" nu notifica intentia de a participa la majorarea de capital cu suma de 1,9 milioane de dolari, aferenta celor 19 procente din actiunile detinute la Media Pro International, cota de participatie a lui Ion Tiriac scade la numai doua procente. Cum, cel mai probabil, firma "Rootland Trading LTD" nu va subscrie aceasta suma, Ion Tiriac si-ar putea recapata dreptul de control si decizie in trustul Media Pro numai daca, la finele procesului, va obtine anularea deciziei AGA. In primele doua runde, Tiriac a avut cistig de cauza, obtinind succesiv judecarea in Romania a procesului pe care Sarbu l-ar fi dorit stramutat la Amsterdam si preschimbarea primului termen de judecata, fixat initial la 15 august, pentru ziua de ieri. Sarbu da vina pe "Evenimentul zilei" Asa cum anticipam, avocatii lui Adrian Sarbu aveau mai multe posibilitati sa traga de timp pentru a determina completul de judecata sa amine intrarea in procesul propriu-zis. Cu toate acestea, ei au apelat la o cale ocolita: dupa esecul incercarii de a trimite intregul proces la Curtea de Arbitraj Comercial de la Amsterdam, ei au cerut stramutarea procesului la oricare alta instanta din Romania in afara de Sectia Comerciala a Tribunalului Bucuresti. Aceasta noua cerere s-a bazat pe patru motive, care au fost acceptate de instanta suprema. Primul priveste ritmul greoi de judecata in perioada vacantei. Cel de-al doilea motiv invocat se numeste, in termeni juridici, "banuiala legitima", si se refera la faptul ca prima sentinta pronuntata la Tribunalul Bucuresti va putea fi atacata la Curtea de Apel Bucuresti. Avocatii lui Adrian Sarbu au invocat faptul ca, in aceasta faza juridica, instanta de apel va fi indeajuns de obiectiva datorita faptului ca Dan Lupascu, actualul sau presedinte, a fost anterior presedintele Tribunalului Bucuresti. In acelasi context au fost puse in discutie si relatiile de rudenie apropiate existente intre presedintele Curtii de Apel si unul dintre aparatorii firmei "Rootland Trading LTD", relatii care constituie cel de al treilea motiv pentru care s-a cerut stramutarea procesului. Cel mai ciudat dintre toate aceste motive s-a referit insa la presa. Fara sa tina cont ca doar magistratii care judeca in cauza au posibilitatea de a se antepronunta asupra unei faze juridice, avocatii lui Adrian Sarbu au acuzat, in motivele de stramutare, faptul ca "Evenimentul zilei" s-ar fi antepronuntat asupra "mersului" viitor al procesului. NICOLETA SAVIN VASILE SURCEL Inchisoare cu suspendare pentru viata a doi oameni Brasoveanca Valeria Voicu incearca, de mai bine de trei ani, sa-si faca dreptate prin tribunale, dupa ce fratele si mama ei au murit in urma unui accident de circulatie. Tragedia s-a petrecut in 1998, in satul Sinca Noua, din comuna Poiana Marului. Victimele Traian Ittu (43 de ani) si mama acestuia, Aurelia Ittu (68 de ani), au fost lovite de o masina al carei sofer a disparut in noapte. El a primit o pedeapsa de numai opt luni de inchisoare, cu suspendare. Valeria Voicu a facut recurs la aceasta sentinta data de Judecatoria Zarnesti, iar procesul se mai afla pe rol la aceasta instanta. Soferul a fugit de la locul faptei Aurelia si Traian Ittu se intorceau de la o nunta din Zarnesti, cu un autobuz inchiriat de miri. Cei doi tocmai coborisera si se aflau la un metru de marginea soselei pe care intentionau sa o traverseze, cind au fost loviti de un Audi alb, la volanul caruia se afla Mircea Giteiu, patronul firmei Non Plus SRL din Brasov. Soferul a fugit de la locul faptei, fara sa anunte politia despre cele intimplate. Valeria Voicu sustine ca soferul era beat. "Teodor Damian, care a investigat pe atunci cazul, a spus ca omul era beat bine. De altfel, chiar in rechizitoriul intocmit de procurorii care au cercetat cazul se arata ca Giteiu a baut 100 ml de coniac, doua-trei sticle cu bere in discoteca si inca una pe drum, cu prietenul sau", spune Valeria Voicu. Mircea Giteiu a fost acuzat de uciderea din culpa a lui Traian Ittu si vatamarea corporala grava a mamei sale. Procurorii brasoveni l-au arestat pe soferul vinovat pe timp de 30 de zile, dar acesta a fost eliberat dupa numai trei saptamini, desi intre timp a murit si cea de-a doua victima. "Mircea Giteiu umbla din bar in bar si se lauda ca ne demonstreaza noua ca nu va face nici macar o zi de inchisoare. Ni s-a parut ca pedeapsa de opt luni de inchisoare cu suspendare este o batjocura", ne-a declarat Valeria Voicu. "Imi era frica si ca lumea ma va linsa" Mircea Giteiu sustine ca victimele au traversat strada neregulamentar, intr-o zona neluminata, si ca accidentul nu s-ar fi petrecut daca nu ar fi fost orbit de farurile unui autobuz. "Am observat ca o femeie cara un barbat pe spate, am pus frina si poate ca nu i-as fi lovit daca barbatul nu s-ar fi intors cu corpul spre mine cu intentia de a ma injura. Nu am mai avut cum sa-l evit, agatindu-l intr-o parte. Barbatul a tras-o si pe femeie dupa el. Imediat eu am oprit masina, dar pentru ca s-au spart farurile si parbrizul, am intrat in panica. Tremuram tot si nu puteam sa cobor. Imi era frica si ca lumea ma va linsa. In jurul orei 10.30 am sunat la Politia din Zarnesti si m-am predat. Masina nu am ascuns-o, dar n-am pus-o in parcare, ci in spatele hotelului, unde au gasit-o politistii. Am avut alcoolemia de 0,15 la mie, calculata de Institutul de Medicina Legala Mina Minovici, ceea ce dovedeste ca eu nu eram beat in momentul producerii accidentului", explica Mircea Giteiu. Autorul accidentului spune ca nu s-a putut intelege cu rudele victimei "Le-am spus ca sint de acord sa platesc cheltuielile de inmormintare, dar nu la valoarea pe care o cer ei. Ei mi-au cerut un miliard, consider ca e prea mult si oricum nu am de unde sa dau suma aceasta. Am si eu trei copii si 30 de angajati la fabrica, astfel ca, daca voi fi inchis, muncitorii vor ramine fara serviciu. N-am nimic impotriva sa ne impacam, dar sa ne intelegem omeneste pentru ca nu stiu ce ar cistiga sa ma vada la puscarie", ne-a mai spus Mircea Giteiu. "Eu inteleg ca angajatii lui vor ramine fara serviciu, daca pe el il pedepsesc conform legii, dar si noi am ramas fara parinte si frate. Noi nu i-am cerut un miliard, am dovedit ca am cheltuit 20.000 de marci la cele doua inmormintari. Am solicitat si daune morale, dar oricit am cere nu ni se pare ca ar acoperi pierderea pricinuita de moartea celor doi membri ai familiei, mai ales ca omul acesta pare sa scape basma curata dupa ce a luat viata a doi oameni nevinovati", mai adauga Valeria Voicu. CAMELIA CSIKI O fetita fara identitate sta intr-o Casa de copii, iar la primarie figureaza ca adoptata in Spania Nicoleta - fata morgana In grija Casei de copii "Concordia" din Bucuresti se afla un copil fara identitate. Este vorba de Negoi Nicoleta, o fetita de 6 ani, care in actele primariei apare ca adoptata in Spania. Practic, identitatea fetitei a fost luata de altcineva, pe actele ei fiind infiat un alt copil. Fetita se afla intr-o situatie financiara foarte proasta, mai ales dupa ce mama ei a fost inchisa la Penitenciarul Rahova. Oricum, nici inainte nu-i mergea prea bine. Cei care o au in grija pe Nicoleta ne-au declarat ca aproape toata viata fata a trait prin canale, impreuna cu mama ei. Iar acum, cind ar avea sansa sa primeasca un ajutor real, Nicoleta se afla in imposibilitatea de a-l primi. Cauza - lipsa unei identitati. Adoptata in Spania De la inceputul anului 2000, Nicoleta a fost luata in grija de Casa "Concordia", care ii asigura o locuinta sociala. In plus, ei au incercat sa-i refaca actele fetei pentru ca aceasta ar avea dreptul la un ajutor din partea primariei. Dupa multe alergaturi, au ajuns la primarie sa solicite un certificat de nastere. Acolo, reprezentantii Casei "Concordia" au ramas masca: Nicoleta Negoi apare ca adoptata inca din 1995 in Spania. Fata care a plecat cu identitatea Nicoletei se numeste acum Mira Corcoles Nicoleta. Ea locuieste in Aspe, regiunea Alicante, pe strada Maestro Serrano 5. Din documentele emise de Serviciul Pasapoarte reiese ca aceasta a plecat din tara pe 8 decembrie 1995, de pe Aeroportul Otopeni. Sentinta civila nr. 859 din partea Tribunalului Municipiului Bucuresti, prin care se incuviinteaza adoptia Nicoletei este datata 14 septembrie 1995. Copilul-fantoma In sentinta de aprobare a adoptiei a fost mentionat faptul ca Nicoleta a fost in evidentele Leaganului de Copii nr. 1 si ca, inainte ca ea sa fie data spre adoptie, a fost efectuata o ancheta sociala la domiciliul mamei. Numai ca cei de la Leaganul nr. 1 au cautat cu atentie in arhivele lor si nu au gasit nici o dovada care sa ateste ca Nicoleta a stat vreodata in camin. In plus, adresa unde se mentioneaza ca a fost facuta ancheta sociala nici macar nu exista. Deci sentinta favorabila adoptiei este cit se poate dubioasa. La Serviciul Pasapoarte exista o copie a acestei sentinte, la care este atasata o poza a copilului care a plecat in Spania. Mama fetei a declarat sub semnatura (vezi facsimil) ca nu recunoaste copilul din poza ca fiind al ei. Ea declara ca o ruda i-a furat actele si le-a vindut unui avocat pentru ca acesta sa trimita in adoptie un copil fara identitate. Cazul nu este de competenta nimanui Incepind cu ianuarie 2001, cei de la "Concordia" au incercat sa rezolve prin intermediul politiei misterul identitatii Nicoletei. A trecut un timp in care nu au primit nici un raspuns, dupa care au depus dosarul Nicoletei la Serviciul de Crima Organizata Bucuresti. Acolo au primit un numar de inregistrare si atit. In plus, locotenentul Razvan Letcanu, cel care a preluat cazul, le-a spus celor de la "Concordia" sa nu-si faca prea multe sperante in rezolvarea problemei pentru ca avocatul Patrascu, cel care s-a ocupat de adoptie, ar fi mort. Acesta este cam singurul raspuns din partea politiei. Avocatul se disculpa Cazul Nicoletei devine si mai interesant in momentul in care aruncam o privire asupra celor implicati in definitivarea adoptiei. Presedintele completului de judecata a fost Daniela Bragau, magistrat al carui nume a aparut alaturi de alti judecatori intr-o ancheta legata de disparitia mai multor dosare de adoptie din arhiva tribunalului, dar care a fost cadorisita cu NUP din partea procurorilor care au anchetat-o. Daniela Bragau este acum si mai implicata in procesul de adoptie, dar de cealalta parte a baricadei, lucrind pentru fundatiile Irene si Stuart, la fel ca si sotul sau, Marius Bragau. Am aflat ca avocatul care s-a ocupat de adoptie este un alt angajat al fundatiilor Irene si Stuart - Petre Patrascu. Acesta este vicepresedintele Fundatiei Irene, condusa de celebra Elena Bustea. L-am contactat telefonic pe domnul Patrascu, care ne-a confirmat faptul ca el s-a ocupat de executarea adoptiei, dar pentru alt intermediar. Nu isi mai aminteste pentru care din cauza numarului mare de adoptii finalizate de el in acel an. Ar putea fi Elena Bustea, dar ar putea fi si altul. Parerea sa este ca mama Nicoletei a mai inregistrat un copil, tot pe numele de Nicoleta Negoi. Cazuri similare Nu putem sa nu observam similitudinile acestui caz cu un altul prezentat in cadrul unei anchete mai largi publicate in ziarul nostru, privind adoptiile internationale si fundatiile Irene si Stuart. Prezentam atunci cazul Mustafa Pita, o fetita foarte bolnava din Constanta, care nu a putut fi adoptata in 1999 pentru ca in actele primariei ea aparea ca deja adoptata. Tot in anul 1995, in luna septembrie, pe actele acestui copil a iesit din tara un altul, infiat de o familie de spanioli. Presedintele completului de judecata care a definitivat adoptia a fost tot Daniela Bragau, care lucreaza acum in cadrul Fundatiei Irene. Avocatul care a finalizat adoptia a fost tot Petre Patrascu. La data respectiva, acesta se disculpa in acelasi mod, sustinind ca parintii fetei au mai facut un copil, pe care l-au inregistrat pe numele Pitei. Spaniolii nu mai vor sa auda de Romania Am luat legatura cu Miguel, tatal adoptiv din Spania, cel care in 1995 a primit un copil cu identitatea Nicoletei Negoi. Acesta ne-a declarat ca este intr-adevar o situatie jenanta, dar ca nu vrea sa o comenteze in nici un fel. Miguel ne-a declarat ca nici nu mai vrea sa auda de Romania pentru ca aici a avut numai neplaceri cu adoptia. A pierdut foarte multi bani, ajungind sa plateasca o suma de doua ori mai mare decit suma stabilita initial. Insa, ne-a spus el, sufletul unui copil nu are pret. Ceea ce a putut sa ne spuna este faptul ca el nu a cunoscut-o pe fetita intr-un orfelinat, ci in biroul avocatilor. Baroneasa Emma Nicholson va aduce cazul in atentia autoritatilor romane Am expus cazul Nicoletei Negoi raportorului european pentru Romania, baroneasa Emma Nicholson. "Este evident, inca o data, ca tribunalele si avocatii au ignorat drepturile copilului, ca in multe alte rinduri. Sper ca autoritatile romane sa faca tot ce se poate pentru ca identitatea Nicoletei sa-i fie inapoiata", ne-a declarat doamna Nicholson. Baroneasa ne-a mai relatat ca un astfel de caz arata ca legislatia in domeniul drepturilor copilului din Romania trebuie imbunatatita. "Un copil ar trebui sa aiba dreptul la educatie si ingrijire medicala, chiar daca nu are identitate. In Anglia exista aproape 7000 de copii fara identitate, care beneficiaza totusi de educatie si ingrijire". Baroneasa Nicholson ne-a mai spus ca va discuta cazul Nicoletei in citeva saptamini, cu ministrii de interne si de justitie. STEFAN CANDEA [17][pl.dll?rid=expresro] 