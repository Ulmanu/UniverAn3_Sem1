 Parchetul Militar ii va ancheta pe politistii care l-au agresat pe analistul Dan Pavel Pornind de la articolul "Analistul Dan Pavel brutalizat de politistii care erau sa-l calce cu masina", aparut in numarul de ieri al cotidianului "Evenimentul zilei", Parchetul Militar s-a sesizat din oficiu impotriva subofiterilor Victor Puricel si Aurel Geanau, angajati ai Sectiei 20 Politie, implicati in mod direct in acest incident. Impotriva celor doi politisti se efectueaza actele premergatoare, concretizate in dosarul penal nr. 890/P/2000, in care acestia vor fi cercetati pentru savirsirea infractiunii de purtare abuziva, prevazuta in art. 250 din Codul penal. Col. magistrat Vasile Pantea, seful Parchetului Militar Bucuresti, ne-a declarat ieri ca ancheta va debuta cu audierea lui Dan Pavel, care inca nu s-a adresat in mod direct Parchetului, si va continua prin stabilirea imprejurarilor concrete in care s-au derulat faptele. Analistul Dan Pavel afirma ca a fost brutalizat de cei doi subofiteri de la Sectia 20 in prezenta comandantului, colonelul Andrei Marin, care era imbracat in civil. "Cind cei doi politisti ma injurau, la sectie, era de fata si un tip imbracat in civil, care le-a spus: «Continuati, baieti!» Am aflat, ulterior, ca barbatul in civil este chiar comandantul Sectiei 20, colonelul Andrei Marin, care este in concediu de odihna, dar se afla intimplator acolo cind am fost brutalizat. Tot ieri am aflat ca procesele-verbale ale martorilor invocati de politisti, care spuneau ca eram beat, au fost luate fortat de la diversi cetateni, care nici macar nu le-au semnat", ne-a declarat Dan Pavel. Din pacate, nu l-am putut contacta pe colonelul Andrei Marin sa ne spuna si dinsul ce s-a intimplat. In schimb, colonelul Cristinel Eftimie, comandantul adjunct al Sectiei 20, continua sa sustina ca cei doi subofiteri acuzati de comportament abuziv au procedat conform legii. ( V.S., D.N.,P.C. ) Intr-un amplu comentariu despre afacerea Jimbolia, ziarul "Le Monde" concluzioneaza: Sinistra Securitate controleaza din umbra economia Romaniei Prestigiosul ziar francez "Le Monde" a publicat recent un amplu comentariu intitulat "Spectrul sinistrei Securitati continua sa bintuie Romania si dosarele dispar...", comentariu referitor la scandalul iscat in Romania de afacerea de contrabanda cu petrol cu destinatia Serbia, din perioada 1994-1995, cind ONU a decretat embargo impotriva fostei Iugoslavii. "Le Monde" se refera la recenta audiere, la Curtea Suprema de Justitie a Romaniei, a generalului Ion Pitulescu, sef al politiei in 1995, care, la acea vreme, a initiat o ancheta exploziva asupra unei afaceri de contrabanda cu petrol la nivel de stat, cu destinatia Serbia, o ancheta care a fost repede musamalizata. Generalul a platit scump, fiind nevoit sa isi paraseasca postul la presiunile autoritatilor de la Bucuresti. El indraznise sa se atinga de Dosarul "Jimbolia" si sa ii avertizeze pe cei mai importanti demnitari din stat ca unii ofiteri din Serviciul Roman de Informatii, fosta Securitate, organizasera o contrabanda la scara mare. Pitulescu semnalase ca Jimbolia, oras aflat in apropierea frontierei cu Serbia, devenise placa turnanta a contrabandei cu petrol cu destinatia Serbia, in 1994-1995. Aceasta a permis alimentarea cu petrol a armatei lui Slobodan Milosevici. Zeci de mii de tone de hidrocarburi provenind din Rusia, Irak si Libia au luat astfel calea Iugoslaviei, trecind prin Romania. Operatiunile ilicite au fost conduse de ofiteri ai SRI. Intre timp, la conducerea Romaniei, in 1996, a venit crestin-democratul Emil Constantinescu, aminteste "Le Monde". In iunie, in urma anchetelor jurnalistilor, Parchetul roman redeschide dosarul. Intrebarea care apare tot mai des fiind "cine este vinovatul?". In fata procurorului, generalul Pitulescu spune transant: "Virgil Magureanu, seful SRI din epoca Ion Iliescu". Potrivit spuselor lui, aceasta afacere ar fi adus 250 de milioane de euro unora dintre cei implicati. Marturia sa reactualizeaza tema Securitatii. Multi romani continua sa creada ca fosta Securitate isi exercita in continuare puterea de opresiune. Acelasi lucru parea sa creada si presedintele Constantinescu, care, in februarie, se declara public invins de Securitate. Totusi, Serviciile Romane de Informatii afirma ca si-au schimbat fata. De la comunicate de presa, pina la locatii Internet, afiseaza o ruptura neta de fosta Securitate. Multe servicii pretind ca s-au constituit dupa reguli ale sistemului democratic. In spatele lor insa sint oameni. Bine plasati, pentru a avea acces la informatii confidentiale, multi agenti din Securitate au devenit oameni de afaceri. Pentru ca tulburea tranzitie a Romaniei spre economia de piata prezinta avantaje. "Asta e problema noastra. Fosta Securitate controleaza o mare parte din economia Romaniei", spune Dan Badea, ziarist de investigatii al "Evenimentului zilei", citat de "Le Monde". Romania se confrunta cu trecutul sau. Accesul cetatenilor la dosarele fostei Securitati ramine dificil. Un cadru legislativ a fost creat in decembrie 1999, dar noua institutie nu e dotata cu un sediu potrivit si se vede obligata sa foloseasca birouri ale Camerei Deputatilor. Aproximativ 100.000 de dosare au fost totusi distruse pentru a spala reputatia anumitor persoane. Ion Iliescu este unul dintre cei care ar fi putut profita, potrivit detractorilor sai. Teodor Melescanu, candidat la presedintie, a fost de asemenea suspectat de presa de un trecut neclar. Petre Roman, si el candidat la alegerile prezidentiale din toamna, trezeste banuieli. Dar dovezile lipsesc si nimeni nu poate fi acuzat, este concluzia care incheie articolul din "Le Monde". ISABELLA ALEXANDRESCU Fruntasul Irinel Vintu, negustor de arme furate din unitate Un soldat de la UM 01545, din localitatea Apata, judetul Brasov, care a furat armament si munitie, a fost arestat luni dupa-amiaza de Politia Militara. Dupa primele cercetari, anchetatorii au stabilit ca fruntasul Irinel Vintu a furat in doua etape: pe 3 august, el a scos din unitate sase pistoale, 500 de cartuse, doua binocluri militare si doua grenade ofensive, iar pe 7 august, cind a fost prins, inca noua pistoale, 500 de cartuse, o grenada, un binoclu si o busola militara. Procurorii Parchetului Militar Brasov spun ca nu s-au mai confruntat cu un astfel de caz in ultimii zece ani. Soldatul Irinel Vintu a fost prins la scurt timp dupa ce a vindut prada furata in zona Garii Brasov cu preturi de pina la 1.000 de marci. Politistii militari au apelat la cei civili pentru a-i ajuta sa-i descopere pe cumparatori. Politistii Sectiei III de Politie, ajutati de echipele FIR, au reusit astfel sa-i identifice pe Dan Feldioreanu, Marius Dinica, Mihai Mesu, Mocsel Geza, Ghita Iacob, Neculai Bors, Valentin Teslaru, Catalin Horhocia, toti facind parte din lumea interlopa si avind antecedente penale. Ultimele obiecte furate au fost recuperate ieri dimineata, in jurul orei 2.30. Fruntasul Irinel Vintu este cercetat pentru furt calificat si detinere ilegala de armament si munitie, iar cumparatorii, pentru tainuire si detinere ilegala de armament si munitie. Cu totii risca o pedeapsa cuprinsa intre doi ani si sapte ani de inchisoare. O comisie din Ministerul Apararii Nationale a venit la Brasov pentru a face cercetari, considerind ca acest caz este deosebit de grav. IOANA CERNA Mircea Gheordunescu a fost partenerul unei firme din Gibraltar care a finantat din banii "Bancorex" o escrocherie guvernamentala Directorul adjunct al SRI - asociat cu firme implicate in Afacerea "Megapower" Directorul adjunct al SRI, Mircea Gheordunescu, a venit in acest important post de la o Catedra de fizica a unui liceu bucurestean. Prezenta sa in politica a fost foarte discreta, iar in afaceri, personale sau de partid, nu a lasat nici o urma. Din aceste motive, aparitia sa pe scena servicului secret a nedumerit multa lume. Dupa cum vom arata mai jos, necunoscutul profesor de fizica nu era insa chiar strain de importantele personaje ale afacerilor. Oricum, Mircea Gheordunescu spune ca a dormit linistit pina acum pentru ca n-a cistigat nici un ban de pe urma societatilor la care e actionar, nu a stiut niciodata prea bine despre ce afaceri era vorba si nici ce hram poarta asociatii lui. Afacerea "Megapower" - operatiune speciala care a prejudiciat statul cu 20 de milioane de dolari In cazul "Megapower", Serviciul Roman de Informatii a declarat ca a facut tot ce e posibil pentru a lamuri afacerea. Echipe intregi de procurori si politisti au investigat cazul, pentru a constata, in final, un prejudiciu adus statului de circa 20 de milioane de dolari. Banii au fost alocati cu acordul unor importanti politicieni din primii ani de dupa revolutie, intre care Petre Roman, Theodor Stolojan, Victor Stanculescu, Florin Georgescu sau Razvan Temesan. Din fondurile guvernamentale urma sa se realizeze "surse electronice de alimentare miniaturizate", extrem de bine vindute pe piata mondiala. Numai ca Romania nu avea acces la licenta de fabricatie a companiei "Vicor Inc.", fiind pe lista de restrictii militare a COCOM. Din acest motiv s-a decis asocierea cu firma "Megapower", patronata de doi americani de origine romana care aveau acces la licenta. Practic, se incerca obtinerea produsului prin usa din dos. Afacerea, bine gindita de altfel, coordonata de specialisti romani care nu erau straini de serviciile secrete, a ajuns in cele din urma o uriasa escrocherie. Milioanele de dolari s-au dus pe apa simbetei, iar eforturile echipelor de ancheta au fost incununate cu trimiterea in judecata a citorva pioni. SRI a urmarit informativ toata afacerea, insa a evitat sa priveasca in propria curte pentru a vedea daca sint implicati oameni din serviciul secret. Astfel ar fi putut ajunge pina la numele directorului adjunct al SRI, Mircea Gheordunescu. Cu acordul premierului din anii '90, Petre Roman, si pe baza unor recomandari ale fostului ministru al finantelor, Theodor Stolojan, pentru afacerea "Megapower" s-au alocat, prin hotarire de guvern, 12,5 milioane de dolari. Bani proveneau dintr-un credit al BRD, garantat de guvern, fiind transferati in contul societatii de stat "IIRUC" Bucuresti, care a cumparat, din dispozitia ministrilor, pachetul majoritar de actiuni la firma "Megapower" SUA. Planul de afaceri previziona ca dupa 20 de luni se vor vinde produse realizate pe baza licentei "Vicor" in valoare de peste un milion de dolari. Dupa doi ani de la demararea afacerii, vinzarile au fost sub 40.000 de dolari, iar in 1994, firma "Megapower", finantata pe banii statului roman, a ajuns in pragul falimentului, din cauza proastei gestionari a fondurilor. Atunci, guvernul Vacaroiu a dispus recapitalizarea firmei cu 3,7 milioane de dolari, bani care urmau sa fie virati din vistieria "Bancorex". Presedintele Comitetului de credite al bancii, Florin Ionescu, a dispus virarea a 1,2 milioane de dolari prin intermediul unei firme obscure - "Confidentia" SRL Bucuresti. Firma care a intermediat infuzia de capital in afacerea "Megapower" era condusa de fostul avocat al "Bancorex", Gheorghe Popescu. Societatea "Confidentia" SRL avea doi asociati: avocatul Popescu si firma "Jurong Trading Limited", inregistrata in Gibraltar. Cercetarile ulterioare ale procurorilor au evidentiat faptul ca societatea din Gibraltar era o firma-fantoma, iar "Confidentia" Bucuresti era o firma-paravan pentru afacerile ascunse ale "Bancorex". Dupa ce afacerea "Megapower" a ajuns pe butuci, paguba de 20 de milioane de dolari nu a mai putut fi recuperata. Cercetarile in acest caz treneaza de aproape trei ani. Nici o echipa de ancheta nu a avut curajul sa traga concluzii si sa arate vinovatii cu degetul. Acestia erau mult prea sus pentru a putea fi acuzati. Directorul adjunct al SRI si "Confidentia" au in comun un asociat-fantoma din Gibraltar Asocierea directorului adjunct al SRI, Mircea Gheordunescu, cu personaje si firme implicate in afacerea "Megapower", e stupefianta. Profesor de fizica in 1991, Gheordunescu a fondat firma "Dragon" SRL Bucuresti, care avea sediul in apartamentul patronului de la firma "Confidentia", avocatul Gheorghe Popescu. Unii dintre partenerii lui Gheornulescu nu erau fitecine: Coralia Popescu - sotia avocatului, Florin Ionescu - viitorul presedinte al "Bancorex" (cel care va aproba capitalizarea "Megapower") si alte sase persoane mai putin cunoscute. Firma "Dragon" avea si un partener strain asociat: societatea "Jurong Trading Limited" Gibraltar, una si aceeasi firma asociata la "Confidentia". Mircea Gheordunescu explica intentiile firmei: "Am fondat o editura de romane politiste, cooptind in societate autori de astfel de literatura. Firma a scos citeva volume, dar vremurile erau grele si nu a avut forta financiara sa-si continue activitatea. Practic, din 1994 si-a incetat activitatea. Pe cei mai multi dintre asociatii mei i-am cunoscut doar atunci cind am semnat actele de constituire a editurii. In ultimii ani, 1994-1995, societatea a fost condusa, intr-adevar, de doamna Popescu. Ulterior constituirii, contactele mele cu asociatii au fost foarte putine. Prezenta firmei din Gibraltar in cadrul editurii a fost una formala, doar pentru a beneficia de avantajele societatilor mixte". Directorul adjunct al SRI sustine ca firma la care s-a asociat a avut cele mai bune intentii si nu crede ca ar fi putut avea interese oneroase. In ciuda faptului ca asociatii sai au fost implicati in cazul "Megapower", Mircea Gheordunescu marturiseste ca nu a fost niciodata paravan pentru acoperirea scandalului declansat de aceasta afacere. Cu toate acestea, directorul din SRI pare dispus la gesturi extreme pentru a-si pastra onoarea: "Daca va fi nevoie sa platesc pentru ca nu am fost atent cu cine m-am asociat, sint dispus sa demisionez". Gheordunescu - negustor de pijamale O alta firma a directorului adjunct al SRI a fost infiintata in 1994 si botezata "Ital Gemini". Partenerii sai in societate sint trei italieni din Vicenza, care detin si controlul afacerii: Dal Brun Domenico a pus 5.000 de dolari pentru 48% din actiunile firmei; Fioraso Paolo Luigi a scos aceeasi suma din buzunar; lui Dal Brun Alberto i s-a dat 2%, iar Mircea Gheordunescu a contribuit cu citeva zeci de mii de lei tot pentru 2% din afacere. Directorul adjunct al SRI explica cum a ajuns in aceasta combinatie: "Un prieten de-al meu din Italia a venit la Bucuresti, prin 1993, cu domnul Dal Brun Domenico. Au vrut sa viteze Capitala si le-am fost un fel de ghid. Domenico mi-a spus ca ar avea nevoie de un cetatean roman pentru a infiinta o firma mixta romano-italiana. Nu aveam de ce sa nu fiu de acord, asa ca, atunci cind am fost la Arad la niste rude, am semnat la judecatorie si actele de constituire a societatii". Dal Brun Domenico, care e directorul general al firmei de la Arad, sustine ca Mircea Gheordunescu i-a devenit chiar prieten, insa directorul adjuct al SRI afirma ca nu l-a mai vazut pe partenerul sau din anul 1995. "Nici nu mai stiam daca este in tara sau daca mai face ceva afaceri" - se justifica adjunctul directorului SRI. Italienii au venit in Romania la mina de lucru ieftina Societatea "Ital Gemini" a functionat pina la inceputul acestui an intr-un sediu al Cooperatiei Mestesugaresti situat la marginea Aradului, apoi si-a mutat atelierele in comuna Pincota, la vreo 30 de km distanta de resedinta judetului. De la inceput, societatea s-a axat pe afacerile cu confectii. Directorul firmei, Dal Brun Domenico, afirma: "Am investit aproximativ 200.000 de marci in afacere. Practic, importam materie prima textila din Italia aici, unde mina de lucru este ieftina, producem confectiile - pijamale, tricouri, jachete, halate de spital etc. - apoi exportam integral productia. Abia acum avem unele produse vindute pe piata romaneasca, dar in cantitati mici. Avem o croitorie cu 50 de angajati si am lucrat pentru companii precum "Calvin Klein", "Filla" sau "Effe". Domenico a mai incercat insa si alt fel de afaceri in Romania: un bar la Arad, o crescatorie de porci, insa lucrurile nu au prea mers si a renuntat, iar, ca atare, confectiile au ramas singura activitate profitabila a firmei. Directorul adjunct al SRI - director comercial la o firma italiana Potrivit documentelor Registrului Comertului Arad, directorul adjunct al SRI nu este doar un simplu asociat in firma. Mircea Gheordunescu figureaza drept director comercial al croitoriei de la Pincota. Dal Brun afirma insa ca asociatul sau a fost pus in functie doar asa, formal. Demnitarul de la SRI a parut mai mult decit surprins de faptul ca se afla in conducerea firmei. Cu mina pe inima, Gheordunescu a marturisit ca nu s-a implicat niciodata in afacerile societatii: "Numirea mea ca director comercial s-a facut, evident, fara acordul meu. Nu am semnat nici o hirtie, nici un act al societatii in aceasta calitate. Fara discutii, numirea pe post a fost o actiune unilaterala a domnului Dal Brun. Scriptic, lucrurile pot sta asa, dar "de facto" nu am avut niciodata o asemenea functie in societate. Nu am fost platit, nu am luat nici un ban!". Directorul adjunct al SRI a avut ieri o discutie explicativa cu partenerul sau italian. Dal Brun Domenico - sustine Mircea Gheordunescu - i-ar fi spus ca a facut, cu ceva timp in urma, demersuri la Registrul Comertului Arad pentru schimbarea sa din functie, care oricum nu a fost reala, chiar daca a fost stabilita prin statutul de constituire a firmei. Sa nu fi stiut Gheordunescu ce semneaza? Afaceri de miliarde, din care directorul adjunct al SRI sustine ca nu ia nici o letcaie Daca in 1994, societatea "Ital Gemini" Arad a fost infiintata cu 10.000 de dolari (ai italienilor) si 350.000 de lei (ai lui Gheordunescu) - bani care in cea mai mare parte au fost tot ai italienilor, sustine demnitarul - un an mai tirziu firma parea ca s-a pus pe picioare. In 1995 avea o cifra de afaceri de 126 de milioane de lei, pentru ca in 1999 sa ajunga la afaceri de peste 2,8 miliarde de lei. Profiturile firme au fost relativ modeste si par a fi fost bani munciti. Cel mai consistent profit a fost inregistrat de societate in 1997, cifrindu-se la aproximativ 400 de milioane de lei. In 1999, firma lui Gheordunescu este inregistrata la fisc fara nici un cistig, chiar daca cifra de afaceri a fost de ordinul miliardelor. O fi fost un an mai prost, vor fi fost scumpe textilele importate din Italia, exporturile nu au adus beneficii, cine stie ce s-a intimplat de firma a mers pe pierderi? Mircea Gheordunescu pare - potrivit declaratiilor sale - sa fi iesit cel mai pagubit din afacere: "In nici un an de cind functioneaza societatea la Arad nu am luat nici un dividend. Nici un ban nu am cerut, dar nici nu mi s-a dat". Oricum societatea "Ital Gemini" nu a avut probleme cu fiscul. Si-a platit mai intotdeauna darile la stat, taxele si impozitele, li s-a rambursat TVA cind a fost de rambursat, asa ca directorul adjunct al SRI a putut dormi linistit. Cel putin pina acum. O.C. HOGEA Dat in urmarire prin Interpol, Bucurenciu se ascunde in Capitala Desi s-a zvonit ca Mihai Bucurenciu a fugit in Olanda, iata ca sint informatii cum ca personajul-cheie din afacerea "Portbagajul" se ascunde in Bucuresti, sub ochii politistilor care nu pot sau nu vor sa-l prinda. Surse din cadrul IGP ne-au marturisit ca Bucurenciu a fost vazut simbata noaptea, in jurul orei 24.00, iesind dintr-un bloc de pe bulevardul Timisoara, la brat cu doua tinere, impreuna cu care a urcat intr-un taxi. In blocul de unde coborise Bucurenciu locuieste un alt client al politiei, Robert Gerald Ispas, retinut in urma cu citeva luni in doua rinduri, si eliberat de fiecare data din lipsa de probe. Robert Gerald este cunoscut ca fiind foarte apropiat cu fratii Gemeni, surse din politie sustinind ca era soferul acestora. El a fost ridicat de politie de curind, dintr-o parcare a unui motel din Sinesti, in masina lui gasindu-se o punga cu droguri. Masina, un Mercedes 500 decapotabil, era furata. Robert Gerald nu a fost arestat pentru ca a declarat ca masina nu era a lui si ca drogurile au fost "plantate" cu usurinta acolo, masina fiind decapotabila. Cu ceva timp in urma, Robert Gerald fusese retinut tot din cauza unei masini furate din Germania, cu care circula de mai mult timp, fara sa o fi inmatriculat. Legatura dintre el si Bucurenciu este mai mult decit plauzibila, avind in vedere prietenia celui din urma cu fratii Gemeni. Bucurenciu este cel care a reclamat la inceputul acestui an ca i-au fost furati 500.000 de dolari din portbagajul masinii sale. Asa-zisul furt, care nu a putut fi dovedit pina acum, a declansat un adevarat razboi in lumea interlopa bucuresteana, pentru ca, pina sa reclame la politie, Bucurenciu a incercat sa-si redobindeasca singur banii, apelind la fratii Gemeni. Pentru ca banii sa fie recuperati, presupusii autori ai furtului, Valentin Raducanu si Constantin Dobre au fost sechestrati si torturati de oamenii lui Bucurenciu. Personaje grele din lumea interlopa au fost audiate si unele chiar arestate, iar dosarul este in prezent trimis in instanta, la Tribunalul Prahova. Pe linga capiii lumii interlope au fost legate de acest caz ofiteri cu importante functii de conducere in politie. S-a spus ca intreaga afacere s-ar reduce la un razboi intre seful UM 0962, Virgil Ardelean si comandantul Politiei Capitalei, Mircea Bot. A mai iesit la iveala si faptul ca Mihai Bucurenciu avea domiciliul in casa capitanului Sorin Udroiu, de la Directia Arme si Munitii din IGP. Cu atitea "grade" amestecate in afacerea "Portbagajul" si asa o suma mare de bani in joc, nu este de mirare ca Bucurenciu se plimba liber prin Capitala. DAN PETCU 