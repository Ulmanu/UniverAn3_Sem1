
Cum se fac banii In ce ati investi daca ar fi s-o luati de la inceput? Theodor Stolojan: as lasa statul sa lucreze pentru mine Cea mai buna afacere pe care poti sa o faci in acest moment este sa imprumuti statul cu bani, ne-a declarat fostul premier Theodor Stolojan. "Acest plasament este justificat de faptul ca statul pare dispus sa plateasca dobinzi extrem de mari, fara nici o problema, si astfel se pot realiza cistiguri excelente si sigure", a mai adaugat Stolojan. (L.M.) Internet-cafe, o afacere cu profit servit In urma cu aproximativ doi ani, pe piata autohtona a "intrat" un nou gen de afacere: Internet-cafe (I-cafe). Cei care au avut curajul de a investi in acest tip de cluburi au gindit initial afacerea ca pe o combinatie intre servicii Internet, sala de jocuri mecanice si bar. Cu timpul, majoritatea I-cafe-urilor au inceput sa se specializeze, oferind clientilor doar servicii Internet. Conform unor statistici neoficiale, in Romania exista deja citeva mii de cluburi de Internet, din care peste 1.000 sint numai in Bucuresti. Desi concurenta a inceput sa se faca simtita, cererea crescinda pentru acest tip de servicii ne face sa credem ca afacerea Internet-cafe va fi una de succes pe o perioada lunga de timp. Cei care au investit deja in acest gen de cluburi spun ca, pentru a avea un profit net lunar satisfacator (n.r. - care poate depasi 2.000 de dolari), un I-cafe ar trebui dotat cu cel putin 25 de computere legate in retea, o imprimanta color si un scanner. Pentru a asigura un trafic intens, computerele trebuie conectate la o linie telefonica inchiriata, de minimum 64Kbs, al carei cost lunar este de aproximativ 200 dolari. Exista si posibilitatea ca accesul la Internet sa se faca si prin intermediul retelelor de cablu Ethernet, care costa mai putin si ofera o conexiune mai buna. Rate lunare de maximum 1.500 de dolari pentru echipamente cumparate in leasing Asa cum am remarcat, pentru un I-cafe de succes sint necesare 25 de computere, o placa de retea (pentru legarea mai multor statii), monitoare, boxele aferente (pentru ascultarea melodiilor pentru jocurile in retea), o imprimata color, un scanner si modem-uri (daca traficul se face printr-o linie telefonica inchiriata). Cea mai buna posibilitate pentru persoanele juridice care doresc sa-si deschida un I-cafe il reprezinta leasingul. In acest caz, plata echipamentelor achizitionate se face intr-o perioada cuprinsa intre 18 si 36 de luni, astfel ca efortul financiar lunar pentru achitarea ratelor poate fi platit din profitul obtinut. Studiind ofertele de leasing de pe piata computerelor, am remarcat posibilitatea de a achizitiona computere din generatia Pentium III (Celeron 700 MHz, 64 MB SDRAM PC133, 20GB UATA100, CD-ROM 48x, 8 sau 16 MB, video, placa de sunet, tastatura, mouse) intr-o perioada de 18 luni. Rata lunara pentru un asemenea computer este de 34,29 dolari/computer. Tot in sistem leasing putem cumpara monitoare de 15'' pentru care rata lunara se ridica la 17,1 dolari/monitor. Un scanner A4 (flatbed, 1200 dpi optic, 9600 dpi software, USB/paralel) costa 13,7 dolari/luna, iar o imprimanta HP Deskjet 640C - 6,58 dolari/luna. Nu trebuie uitate boxele - 0,95 dolari/luna, placa de retea - 1,71 dolari/luna si modem-urile - 7,02 dolari/luna/bucata. Tragind linie si adunind, ar insemna ca rata lunara pentru echiparea unui I-cafe ar fi de aproximativ 1.500 dolari. In cazul in care traficul se face prin intermediul retelelor de cablu Ethernet, rata lunara ar scadea la aproximativ 1.331 dolari, deoarece nu mai sint necesare modem-urile. Soft-ul e ceva mai scump In ceea ce priveste software-ul, si acesta poate fi achizitionat in sistem leasing. Cele mai bune oferte la ora actuala sint urmatoarele: Microsoft Windows Millenium Edition OEM - 7,65 dolari/luna, Microsoft Office Pro 2000 OEM (in limba romana) - 25,35 dolari/luna, Corel Draw 10 (pentru Windows 98, ME, NT sau 2000) - 59,68 dolari/luna, Adobe Acrobat 4.0 (pentru Windows 98, ME, NT sau 2000) - 30,38 dolari/luna. In cazul in care am achizitiona tot soft-ul mentionat ar mai insemna un efort financiar lunar de aproximativ 125 dolari. Dar sa nu uitam jocurile: acestea se pot achizitiona cu bani gheata, la preturi cuprinse intre 300.000 lei si 3 milioane de lei bucata. Profit net lunar de aproximativ 2.000 de dolari La ora actuala, tarifele medii practicate de majoritatea cluburilor I-cafe sint de aproximativ 15.000- 20.000 lei/ora. In cazul in care un I-cafe dotat cu 25 de computere are un orar zilnic de 12 ore si functioneaza la "foc continuu", ar rezulta un venit brut zilnic de 6 milioane lei. Multiplicat cu 30 de zile ar rezulta 180 de milioane de lei, adica aproximativ 6.300 dolari (n.r. - in conditiile unui curs de schimb leu-dolar mediu preconizat pentru acest an de 28.500 lei). Scazind cheltuielile lunare cu ratele, ar rezulta 4.844 dolari/luna. Insa din aceasta suma mai trebuie achitate taxele si impozitele datorate statului, precum si celelalte cheltuieli curente, astfel ca cel putin pentru perioada derularii leasingului, cel care investeste intr-un I-cafe ar putea ramine cu un profit net lunar de aproximativ 2.000 de dolari. Suma deloc de neglijat. OVIDIU ZARA [7][pl.dll?rid=expresro] 