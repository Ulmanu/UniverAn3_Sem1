 "Da-ti o sansa" ______________________________________________________________________ In precedenta campanie electorala am stat de vorba cu mai multi politicieni importanti. Si celor care m-au intrebat daca am vreo idee, le-am sugerat sa incerce lansarea parcurilor industriale pentru tineret. Nu este ideea mea. Am vazut-o si eu transpusa in practica in alte tari. Statul pune la dispozitia celor tineri niste spatii in care sa desfasoare o activitate economica pe o perioada de timp limitat. De regula, doi-trei ani, fara chirie si pe baza unui proiect serios. In plus, acestora li se mai acorda si niste facilitati financiare (inclusiv obtinerea unor credite). Daca afacerea merge bine, omul o ia singur, pe cont propriu. Daca nu, dupa expirarea termenului e scos oricum. Aceasta ar fi singura posibilitate de a folosi halele parasite ale unor intreprinderi de stat aproape falimentare sau deja inchise si de a da o sansa celor tineri, plini de idei de afaceri. Stiti care a fost raspunsul? E greu dom'le, e complicat! Mai bine ne-ai da niste idei de campanie electorala! Cu ce crezi ca am putea sa convingem electoratul? Cu dracu'-ghem, imi venea sa le zic, pentru ca toti voiau acelasi lucru. Sa zica si s-o lase mai moale cu facutul! Nici unul, dar absolut nici unul, n-a vrut sa imbratiseze, sa sustina si mai apoi sa sprijine acest mecanism atit de necesar pentru economie si pentru moralul societatii. De aici s-a nascut si ideea de a lansa in "Evenimentul zilei" o initiativa in favoarea promovarii de afaceri. "Cum se fac banii" ar trebui sa fie chiar o campanie a guvernului pentru a-i convinge pe cei tineri sa dezvolte un business. O data si-o data trebuie infrinta aceasta stare de asteptare, a unor bani care sa cada din senin. Oamenii trebuie stimulati sa incerce sa-i obtina singuri. Nu avem cum sa ne salvam fara sa punem in valoare abundentul capital de inteligenta existent in societatea romaneasca, mai ales in rindul celor tineri. Iata de ce, initiativa Bancii Romane pentru Dezvoltare - Societe Generale, Fondului Romano-American si a lui Artur Andersen mi se pare o reactie demna de toata stima. "Da-ti o sansa" se intituleaza concursul national de afaceri anuntat ieri de cele trei societati multinationale. E numai un inceput. Ar trebui ca si guvernul sa incerce ceva in acest domeniu. Chiar si mass-media ar trebui sa sprijine asemenea proiecte. E si ratiunea pentru care "Evenimentul zilei" va acorda mai mult spatiu acestui subiect, va intermedia comunicarea intre cei tineri, interesati sa dezvolte o afacere, va premia idei, va provoca discutii despre esecuri, va prezenta oportunitati. Cei tineri nu mai au ce astepta. Ajutoarele sociale nu sint pentru ei. Romania nu e tara care sa-si permita pensionari mascati la 30-35 de ani. O asemenea virsta este, mai degraba, a marilor riscuri si inceputuri. Daca din aceasta zona nu vin idei curajoase, chiar nebunesti, ce mai putem astepta de la semenii nostri marcati de un alt tip de economie?! Concursul "Da-ti o sansa" e mai mult decit o stire. E o floare care trebuie insotita si de o politica de stat, si de o campanie de comunicare. "Viitorul luminos" nu mai este cel de altadata, ci unul facut pe cont propriu, in limitele legii si pe o piata inca nestructurata. Geaba au rasarit atitea firme. E loc pentru un numar dublu sau triplu. Nu e ca in Vest, unde nu mai ai loc sa arunci un ac. Si daca-l arunci, vin trei sa-l adune si cinci sa-ti ofere unul mai ieftin si mai bun! [5][pl.dll?rid=expresro] _________________________________________________________________ 