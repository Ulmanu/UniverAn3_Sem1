 Steaua - FCM Bacau 4-3 (2-1) Au marcat : M. RADOI (min. 8), TRICA (min. 35), FALEMI (min. 79), VLADOIU (min. 87) / CURSARU (min. 7 si 63), TROFIN (min. 89) Stadion: "Steaua" Spectatori : 9.000 STEAUA : M. Tudor 6 - Fl. Dumitru 6,5, Belodedici 6, M. Radoi 4,5, Bordeanu 5 - Carabas 4 (min. 72 Paraschiv 5), Lincar 4,5 (min. 79 Falemi 6,5), Trica 5,5 (min. 47 Danciulescu 5), P. Stoica 5,5 - Vladoiu 6, Ciocoiu 6,5. Antrenor: Victor Piturca FCM BACAU : Ignatescu 4 - R. Ciobanu 5, Gireada 5, Trofin 5,5, Bolfa 5, Axinte 5,5 - Apostol 6,5, Pavel 5,5, Serea 5,5 (min. 53 M. Croitoru) - Badoi 5 (min. 61 Zlati 4), Cursaru 6,5. Antrenor: Gheorghe Poenaru Arbitri : S. Corpodean 6 - Al. Nicolae 7, C. Safta 7 Cartonase galbene : Carabas, Trica, Vladoiu, P. Stoica / Trofin, R. Ciobanu, Ignatescu Ignatescu, portar la Bacau, inger pazitor la Steaua Ce s-ar fi intimplat, luni seara, in Ghencea, daca FCM Bacau ar fi avut portar? Probabil ca Steaua ar fi avut, ca si anul trecut, un start de sezon ratat, lucru care ar fi fost greu de digerat de intreaga suflare stelista. Asa, cu ajutorul lui Dumnezeu si a trimisului sau pe pamint pentru mintuirea "ros-albastrilor", Ignatescu, stelistii au contabilizat primele trei puncte in aceasta editie de campionat. Insa n-au impresionat decit arareori, sclipirile de joc rapid si inteligent nereusind sa lumineze o evolutie generala stearsa, statica si previzibila in cele mai multe momente. Sigur, s-ar gasi scuza unui joc surprinzator de curajos din partea bacauanilor, considerati victime sigure inainte de meci, in conditiile in care au parasit echipa trei piese de baza. Dar, cu exceptia lui Bogdan, a carui absenta s-a resimtit din plin, Bacaul n-a dat impresia ca ar duce dorul celor plecati. Inspirat parca din operele lui Caesar, Ghita Poenaru a opus Stelei un "romb" extrem de mobil si artagos, cu precadere pe flancul sting, unde Stefan Apostol si Axinte au facut din Carabas un anonim, reusind, in acelasi timp, sa limiteze patrunderile lui Florentin Dumitru. A mai fost apoi travaliul lui Pavel, care, plasind deseori sarcina organizarii jocului pe umerii celorlalti mijlocasi, a "inchis" bine centrul, silindu-i pe stelisti sa recurga prea des la angajarea cu mingi lungi a unui Ciocoiu de cele mai multe ori nesustinut. Dar nu numai in evolutia buna a oaspetilor trebuie cautate nereusitele Stelei. Piturca trebuie sa cumpaneasca bine daca isi poate permite riscul de a-l tine pe banca pe Miu, insistind in solutia Radoi, care, cel putin ca fundas de marcaj, nu a dat rezultatul scontat. Neconvingatoare au fost, luni, si evolutiile lui Lincar, Danciulescu, Bordeanu si, partial, Pompiliu Stoica, ultimul compensind insa prin efort lipsa de sincronizare, mai pregnanta in faza ofensiva. Daca ar fi sa remarcam ceva in jocul Stelei ar fi tehnicitatea si altruismul lui Ciocoiu, ambitia lui Jean Vladoiu - de care, din pacate, nu s-au molipsit si mai tinerii sai coechipieri - si siguranta mereu eleganta a lui Belodedici. Cam putin, totusi, chiar si pentru o cupa europeana, daramite pentru un event. HORIA HASNAS DANIEL NAZARE Noul antrenor al nationalei de fotbal nu este speriat de ideea schimbului de generatii Ladislau Bölöni: "Hagi trebuie inlocuit cu o alta conceptie de joc, nu cu altcineva" - Domnule Bölöni, cum este sa vii din Franta in Romania? - Dificil. Sincer, e o trecere grea. In primul rind sint problemele pe care le am cu limba romana. Exista nuante care imi scapa inca, imi mai caut uneori cuvintele. Apoi ar fi ritmul de viata. Cu toate ca in Bucuresti acesta e mai ridicat ca in restul tarii, e totusi mult sub cel din Franta. Pentru mine e o mare problema. Nu ai casa ta, relatiile cu cei cu care lucrezi sufera din cauza faptului ca eu m-am obisnuit sa fiu altfel... - Va lipseste probabil si cercul de prieteni? - Nu, asta nu, pentru ca eu toata viata mea am fost un singuratic. Dar e o problema. In Franta, la ora 8.30 incepeam lucrul. Aveam o pauza la prinz, in care mincam, apoi, de la ora 14.00, continuam munca pina seara. Aici nu se procedeaza la fel si, sincer, nu pot sa vin si sa impun acest program. Nu e posibil. Asa ca trebuie sa ma adaptez si eu si ceilalti cit se poate de repede. - Cum a primit familia dumneavoastra vestea intoarcerii? - Normal ca nimeni, nici eu, nici familia, nu se bucura de distanta mare dintre noi. E insa o situatie pe care, cu inteligenta, o vom depasi. Sotia mea stie ca meseria de antrenor presupune si astfel de momente. - Cind erati coechipier cu Hagi si Gica Popescu, v-ati gindit vreo clipa ca ati putea deveni antrenorul lor? - Nu. Am plecat in Franta ca jucator, dorind ca, la incheierea carierei de fotbalist, sa pot face meseria pe care mi-am dorit-o, aceea de medic stomatolog. Acolo n-a fost posibil sa profesez, asa incit am urmat cursurile la Clairefontaine si am devenit antrenor. - Care ar fi plusurile echipei nationale pe care ati preluat-o? Ce ati dori sa pastrati? - Echipa nationala are, in ansamblu, o imagine pozitiva. Dar a ajuns la un moment de cotitura. Ceva trebuie schimbat. Dar, in acelasi timp, trebuie sa tinem la ceea ce este bun. Aici as numi inteligenta de joc si capacitatea tehnica a jucatorilor. E mult de munca si numai cu aceste atuuri nu putem obtine rezultatele pe care le dorim. - Va sperie ideea schimbului de generatii? - Nu ma deranjeaza ca am venit la echipa exact in acest moment. Cit priveste schimbul de generatii, sa mai vedem. Probabil ca multa lume asteapta o adevarata revolutie la nationala. Nu e cazul. Sint de parere ca Hagi, Gica Popescu, Dan Petrescu, Dorinel Munteanu si ceilalti pot fi deosebit de utili echipei si in continuare. Insa trebuie schimbat registrul tactic. Hagi, de exemplu, desi are 36 de ani, intr-un anumit context poate fi de un real folos echipei. Abordarea insa trebuie facuta foarte inteligent. - Daca tot ati adus vorba de Hagi si Popescu, in situatia prezenta v-ati gindit sa discutati personal cu ei pentru a-i determina sa revina la nationala? - Evident. Am si discutat cu unul dintre ei, insa deocamdata totul a ramas la nivel de tatonare. E dreptul lor sa decida momentul retragerii si eu inteleg aceasta pozitie, mai ales ca s-au schimbat multe in ultimul timp. Acum 15 ani, de exemplu, daca eram convocat, ma urcam imediat in tren si veneam la Bucuresti. Pierdeam examene pentru ca de multe ori nu puteam sa le amin, dar nu conta. Cel mai important era sa joc. - Toata suflarea romaneasca il cauta pe noul Hagi. Credeti ca sint sanse sa-l gaseasca? - E o greseala sa cauti un alt Hagi. Asa jucator apare o data la 100 de ani. Trebuie sa gasim posibilitati ca aceasta valoare, Hagi, sa se exprime in continuare alaturi de tricolori. Dar daca el ramine la decizia de a se retrage, nu trebuie sa facem un capat de tara din acest lucru. Important e sa mergem mai departe, sa cautam si sa promovam talentele. Hagi trebuie inlocuit cu altceva, cu o alta conceptie de joc, nu cu altcineva. - Ati avea nevoie de un nou Bölöni la echipa, tinind cont si de posibila renuntare a lui Gica Popescu? - Nu vreau sa dau exemple personale. Insa as vrea ca toti jucatorii de la echipa sa aiba dirzenia si tenacitatea pe care le-am avut eu. Eu nu stiu daca am fost un jucator iubit, dar am fost respectat, iar acest respect a venit ca urmare a acestor calitati. Sincer, voi incerca sa inoculez determinarea de care am dat eu dovada tuturor fotbalistilor din lot. - Ce ati dori sa aiba in plus noua echipa nationala? - Multe. In afara de tenacitatea de a care am amintit, mi-as dori ca jucatorii sa stea mai bine din punct de vedere atletic. Dar asta e foarte greu acum. Stam surprinzator de slab la acest capitol. Nu mi-am inchipuit nici un moment ca handicapul este atit de mare. Sa nu se inteleaga ca i-as acuza pe colegii mei de la cluburi. Ei n-au nici o vina pentru ca, fizic vorbind, jucatorii sint bine pregatiti. Dar pregatirea fizica nu e tot una cu prezenta atletica. Toata lumea da vina pe alimentatia din copilarie. E o falsa problema. Nu cred ca in Camerun sau in Ghana se maninca mai bine decit la noi. Exista lacune la nivelul selectiei copiilor si juniorilor. Am impresia ca toata lumea se uita in Romania numai dupa mingicari, ceea ce nu e bine. La capitolul tehnica se poate progresa mai usor, pe cind la capacitate motrica, la potentialul fizic si la viteza, mai greu. Toti se vor Gica Hagi, dar nu se poate. Eu, personal, in acest moment, mi-as dori la echipa un Andone, un Bumbescu, un Iovan. - Ati vazut deja la lucru multe dintre echipele noastre. Aveti citiva remarcati, citiva posibili selectionabili? - Nu va ascund ca m-au interesat in primul rind solutii pentru axul central, mai ales in conditiile in care Gica Popescu nu va mai veni la lot. Dar n-am avut noroc. Filipescu e accidentat, Miu n-a vrut sa joace fundas stinga, Mutica e in litigiu. Nu prea sint solutii. E o situatie delicata, deoarece forta apararii e in centru. La ora aceasta, nu pot sa dau o solutie, pot doar sa experimentez. - Veti incerca si apararea in linie? - Eu as dori o aparare in linie, dar, ca sa joci modern, trebuie sa fii capabil sa o faci. Noi n-avem cum s-o facem. Nu sint nici oameni, si chiar daca i-am avea, nu mai e timp. Ca sa joci in linie ai nevoie de o sincronizare perfecta, la care nu ajungi numai in trei, patru zile de cantonament. Plus ca un asemenea sistem impune o comportare diferita la mijlocul terenului. Daca ai mijlocasi de mare valoare joci cu apararea in linie, daca nu, nu. Eu cred ca voi merge pe sistemul clasic, cu libero, chiar daca nici aici nu prea am multe variante viabile. - Ati luat un prim contact cu publicul romanesc. Ce parere v-ati facut? - Am ramas impresionat in ambele sensuri. Exista un public deosebit la Rapid. Eu, daca as fi antrenorul echipei adverse, as face contestatie ori de cite ori as juca in Giulesti pentru ca adversarul joaca in 12. In schimb, ma gindesc la bietul Gino, cum se va simti el la partida cu ai mei, Gaz Metan Medias, cind va avea 1.000 de oameni in tribuna. Despre Steaua nu ma pronunt, am facut greseala sa stau la oficiala, dupa geam, asa ca n-am auzit tribuna. Dar peste tot, fie in Bucuresti, fie in alta parte, omul care vine la meci da senzatia ca e suparat tare. Parca vine sa se descarce. Prea multe injuraturi. Fotbalul nu se adreseaza numai barbatilor peste 18 ani. E pacat ca nu mai poti aduce copiii la stadion. N-am inteles, de asemenea, interventia fortelor de ordine pe "Cotroceni". Nu e posibil asa ceva. Am inteles ca jandarmii au spus ca ar fi fost injurati. Chiar si asa, nu e scuzabil. In Franta e o vorba: "A platit biletul, poate sa faca orice". Bineinteles, sa nu arunce cu sticle, sa nu loveasca pe cineva. Am mai sesizat ceva; fiind un privilegiat acum, stau in tribuna oficiala si ma amuza teribil reflexul unora, care, la fiecare greseala din teren, se intorc, fie catre patron, fie catre domnul ministru, si dau din cap. "A fost, dom'le, n-a fost, ce ziceti?" - Cum comentati arbitrajele meciurilor pe care le-ati vazut de cind v-ati intors? Cind veti constata si prestatii slabe sau tendentioase, veti vorbi despre ele? - Nu ma intereseaza arbitrajul din campionatul intern si oricum nu e de datoria mea sa judec comportarea cavalerilor fluierului. Exista un for competent care face acest lucru. - Credeti ca e normal ca antrenorii din prima divizie sa se atace unul pe altul, asa cum s-a intimplat in trecut cu Dinu si Lucescu? - In nici un caz. Eu consider ca meseria de antrenor este una deosebit de dificila si plina de responsabilitati. In gluma vorbind, antrenorul, la fel ca si preotul, lucreaza chiar si duminica. Am fost, sint si voi fi mindru de aceasta meserie si consider ca un asemenea comportament nu ne aduce decit deservicii noua, tehnicienilor. Relatia dumneavoastra cu presa a debutat excelent, cel putin in opinia noastra. Exista o deschidere care, in trecut, a lipsit. Dumneavoastra cum vedeti colaborarea selectionerului cu mass-media? - Una necesara si evident utila pentru ambele parti. Fotbalul este o intreprindere care traieste prin presa, are nevoie de ea, asa cum si ziaristii stiu ca pot vinde informatia mai usor daca este interesanta. Daca vreti, ne vindem reciproc. E adevarat, uneori media poate fi deranjanta, mai ales daca se pune foarte mult accent pe scandal. Eu inteleg ca o publicatie de asemenea natura ii pune pe jurnalisti sa pozeze casele fotbalistilor sau sa-i fotografieze pe jucatori in ipostaze mai putin avantajoase, dar asta se intimpla peste tot in lume. Nu am ce sa fac, doar sa discut cu elevii mei si sa-i fac sa priceapa ca o asemenea situatie nu se poate schimba. Pe undeva, e si vina lor daca se intimpla sa fie vazuti prin locuri in care nu ar trebui sa fie. Au fost voci care m-au avertizat ca multi dintre ziaristii romani nu se pricep deloc la fotbal. Deocamdata nu am apucat sa vad cit adevar este in aceste afirmatii. Mie mi-ar placea sa lucrez cu oameni specializati, care sa inteleaga fenomenul, nu cu urechisti. Pot sa spun ca va veni un moment in care o sa cer liniste si pace din partea presei si sint sigur ca voi fi inteles si nu vor fi probleme. TEODOR HOSSU-LONGIN HORIA HASNAS Cotidianul "Blick" sustine ca St. Gall poate elimina Galatasaray "Lucescu este un antrenor moale, care lasa lucrurile sa mearga de la sine" Turul al treilea preliminar al Ligii Campionilor programeaza astazi 11 partide contind pentru turul al treilea preliminar. Primul joc al acestei faze s-a disputat luni, francezii de la Olympique Lyon cistigind cu 2-1 la Bratislava, cu Inter. Ieri seara, dupa inchiderea editiei, s-au jucat meciurile: Zimbru Chisinau - Sparta Praga, Brondby - SV Hamburg, Besiktas - Lokomotiv Moscova si Sturm Graz - Feyenoord. Astazi intra in scena si romanii care mai pot spera la grupele Ligii Campionilor. Galatasaray Istanbul se deplaseaza in Elvetia pentru meciul cu St. Gall. Si de o parte si de cealalta se vor afla romani, antrenorii Mircea Lucescu si Gabi Balint, dar si Gica Popescu, anuntat titular, vor apara culorile galben-rosii ale turcilor, in timp ce la campioana Elvetiei este anuntat titulat Ionel "Jerry" Gane. Gica Hagi este suspendat pentru ambele jocuri cu St. Gall, dupa eliminarea din finala Cupei UEFA cu Arsenal, din luna mai a acestui an. Ziarul elvetian "Blick" prezinta o lista cu sapte motive pentru care St. Gall s-ar putea califica in dauna turcilor dintre care trei sint mai importante. Primul ar fi plecarea lui Fatih Terim, considerat un zbir in relatiile cu jucatorii, in timp ce Lucescu este apreciat drept "un tehnician moale, care lasa lucrurile sa mearga de la sine". Ziaristii elvetieni sustin la punctul al doilea ca brazilianul Jardel nu are capacitatea de a-l inlocui pe Hakan Sükür, atacantul turc fiind apreciat drept un lider de echipa. Al treilea motiv este absenta lui Gica Hagi, considerat "un jucator cam nervos, dar stralucitor". "Blick" sustine ca diferenta de buget dintre cele doua cluburi, 6 milioane de franci elvetieni pentru St. Gall si 135 pentru Galata, nu reprezinta un impediment in accederea echipei lor in grupele Ligii Campionilor. Adrian Ilie va face parte din primul "unsprezece" pe care Hector Cuper il va trimite in teren cu Innsbruck Tirol, in incercarea Valenciei de a repeta isprava de anul trecut, cind a ajuns pina in finala. Alin Stoica va conduce jocul lui Anderlecht in dificila infruntare cu FC Porto, romanul aflindu-se in mare forma dupa cistigarea Supercupei Belgiei in weekend, cind a reusit sa inscrie un gol. Iata programul complet al meciurilor de astazi: Tirol Innsbruck - Valencia; Helsinborgs - Inter Milano; Anderlecht - FC Porto; Herfolge - Glasgow Rangers; Dinamo Kiev - Steaua Rosie Belgrad; St. Gall - Galatasaray; AC Milan - Dinamo Zagreb; Sahtar Donetk - Slavia Praga; Polonia Varsovia - Panathinaikos Atena; Leeds United - TSV München 1860. BOGDAN GHEORGHE Flash Verona a venit dupa Marius Niculae Conform cotidianului italian "Corriere dello Sport", Giambattista Pastorello, administratorul delegat al clubului Hellas Verona, a sosit ieri la Bucuresti cu misiunea de a obtine imediat semnatura atacantului dinamovist Marius Niculae. In acest scop, gruparea veroneza, la care evolueaza deja Adrian Mutu, a cazut la intelegere cu AC Milan, cunoscut fiind faptul ca lombarzii aveau un precontract cu Dinamo prin care isi asigurasera prima optiune de transfer al tinarului virf al campioanei Romaniei. Verona si Milan vor detine in coproprietate drepturile asupra lui Niculae, care ar urma sa evolueze, cel putin in viitoarea stagiune, la Verona. ( S.T. ) Astra il va cumpara pe Dascalescu Petre Buduru, presedintele clubului Astra Ploiesti, a anuntat ieri ca in aceasta saptamina va rezolva transferul lui Mihai Dascalescu de la Rapid. Oficialul prahovenilor a declarat ca a incercat sa-i induplece pe omologii sai din Giulesti sa mai lase din pret (240.000 de dolari), dar s-a izbit de refuzul acestora. In ceea ce-l priveste pe Craciun, certat cu conducerea Petrolului, transferul sau a fost realizat, desi "gazarii" cereau initial 100.000 de dolari. In alta ordine de idei, ratele din contracte care trebuiau platite fotbalistilor "astrali" in aceste zile vor ramine in banca pina cind elevii lui Ion Marin vor spala rusinea din prima etapa. ( B.G. ) 