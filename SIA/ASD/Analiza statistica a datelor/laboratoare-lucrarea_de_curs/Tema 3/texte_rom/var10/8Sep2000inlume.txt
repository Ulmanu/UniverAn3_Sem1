 Corespondenta de la Roma "Asasinul cu ranga" din Milano e un roman El i-a zdrobit capul conationalului sau Adrian Bambarica Carabinierii din Roma l-au arestat miercuri, dupa patru luni si jumatate de cercetari, pe ucigasul lui Adrian Bambarica, un imigrant roman in virsta de 30 de ani, ucis cu o bara de fier in timpul somnului. Autorul crimei, S.N.P., este tot un roman, in virsta de 22 de ani. Victima locuia la Milano, in cladirea unei tipografii parasite, impreuna cu alti imigrantii romani, albanezi, moldoveni si arabi. In dimineata zilei de 23 aprilie, Bambarica a fost gasit mort, intins pe o saltea aruncata direct pe podea, cu craniul zdrobit si creierii imprastiati pe perna. La inceput, anchetatorii au banuit ca barbatul a fost asasinat de albanezi, in urma unui "razboi etnic" pentru acapararea celor mai bune locuri din cladirea parasita. In prima faza a anchetei, imigrantii romani nu au colaborat cu autoritatile italiene, sustinind ca in momentul crimei dormeau, drept pentru care nu au auzit nimic. Adevarul a iesit la iveala ceva mai tirziu, dupa descoperirea, la locul crimei, a amprentelor lui S.N.P., cu antecedente penale in Italia. Procurorul a declansat o serie de interogatorii menite sa-i faca pe martori sa vorbeasca. Indiferenta si dorinta de a evita incurcaturi s-au dovedit a fi o tactica nerentabila pentru conationalii victimei, astfel ca martorii s-au hotarit in cele din urma sa povesteasca. In seara crimei, S.N.P. a baut cot la cot cu conationalii sai, printre acestia numarindu-se si viitoarea lui victima, Adrian Bambarica. Din motive aparent neinsemnate, cei doi au inceput la un moment dat sa se injure, ajungind sa-si care pumni si picioare. Ametit bine, Adrian Bambarica a cazut intr-un somn adinc, iar S.N.P. a sarit pe el cu o bara din otel, lunga de un metru si cu grosimea de trei centimetri, pe care o gasise in localurile tipografiei parasite. Ucigasul a fost prins de carabinieri miercuri, intr-un apartament de pe Via Margutta, in centrul Romei, si adus la inchisoarea "Regina Coeli". O banda de romani, "banditi cu calculatoare", a fost bagata la racoare In aceeasi zi, la inchisoarea "Rebibbia", al doilea penitenciar al capitalei italiene, au fost adusi alti sapte infractori romani. Banda, compusa din cinci barbati si doua femei, cu virste cuprinse intre 26 si 42 de ani, se ocupa cu falsificarea cartilor de credit. Avind aspectul unor turisti bogati si vorbind fluent engleza, cei sapte infractori pareau niste persoane distinse, imbracate foarte elegant. In luna iulie, banda a furat citeva zeci de carti de credit. Cu ajutorul unei aparaturi nemtesti de ultima ora, doi informaticieni din cadrul grupului au descoperit parolele cartilor de credit si le-au modificat gratie unui program realizat de ei. In luna august, cele doua femei din grup s-au plimbat prin toata Italia. Folosind carti de credit si acte de identitate false, ele au cumparat din diverse magazine produse in valoare de citiva zeci de mii de dolari. Un amanunt interesant: apartamentul-laborator (echipat cu un computer personal si doi lectori magnetici) era situat la citeva zeci de metri de poarta principala a inchisorii "Rebibbia". PAOLO GIANFELICI Un sondaj recent a relevat ca venezuelenii sint Cei mai vanitosi oameni din lume Venezuelenii, fie ei barbati sau femei, sint de departe cei mai vanitosi oameni din lume, urmati la distanta de alti latini - mexicanii, de rusi si de turci, se arata intr-un studiu publicat de prestigioasa revista "The Economist". Barbatii si femeile din Venezuela se situeaza in fruntea unui "top al vanitatii", care cuprinde 30 de tari, din rindul carora esantioane reprezentative de populatie au spus ca acorda infatisarii proprii o importanta constanta. Realizat de specialisti ai firmei de marketing "Ropert Starch Worldwide", studiul arata ca in mica tara sud-americana, unde concursurile de frumusete sint o obsesie nationala si chirurgia plastica este o practica obisnuita a ambelor sexe, 65 la suta din femei si 47 la suta din barbati declara ca sint preocupati tot timpul de felul in care arata. Venezuelenii, care detin recordul mondial de deodorante folosite lunar pe cap de locuitor, cheltuiesc in medie 20 de procente din venit pe produse cosmetice si de uz personal. Curios este ca foarte pedantii americani se situeaza abia pe locul 6 in "topul vanitatii", doar 27 la suta din femei si 17 la suta din barbati declarindu-se preocupati tot timpul de felul in care arata. La nivel mondial, doar 23 la suta din femei si 16 procente din barbati se gindesc constant la aparenta proprie. Din fiecare cele 30 de tari incluse in studiu au fost interogate 1.000 de persoane avind virste cuprinse intre 13 si 65 de ani. La capatul celalalt al topului, tarile ai caror oameni se gindesc cel mai putin la infatisare sint India (33 la suta nu acorda nici un fel de importanta aspectului exterior), Malaysia (25 la suta), Spania (22 la suta), Taiwan (20 la suta) si, la egalitate (19 la suta), Cehia si Hong Kong. CONSTANTIN VLAD Leacul pentru cancer: cianura! Cercetatorii Colegiului Imperial din Londra sint de parere ca una dintre cele mai otravitoare substante cunoscute - cianura - poate fi folosita drept un remediu foarte puternic impotriva cancerului. Potrivit Reuters, oamenii de stiinta britanici afirma ca au recoltat un sistem capabil sa genereze cianura, folosit de plante ca aparare contra insectelor, care ar putea fi folosit la producerea medicamentelor anticancer. Principiul activ este o enzima gasita in plante precum cartoful african, numita linamaraza, care atunci cind este vatamata de animale sau insecte produce cianura. Cercetatorii britanici cred ca pot grefa aceasta enzima unui anticorp capabil sa recunoasca una sau mai multe proteine gasite numai in celulele canceroase. Metoda a capatat deja un nume - AGENT (Antibody Guided Enzyme Nitrile Therapy) - si poate fi folosita la uciderea tuturor celulelor canceroase, lasind intacte tesuturile sanatoase. CONSTANTIN VLAD "Urmasul" Monicai Lewinsky demonstreaza ca aschia nu sare departe de trunchi Fiica lui Bill Clinton s-a incurcat cu un stagiar de la Casa Alba! Chelsea Clinton, fiica presedintelui american Bill Clinton, a inceput deja sa calce pe urmele tatalui ei, intretinind in prezent o relatie cu un intern de la Casa Alba, dezvaluie cotidianul american "New York Daily News" in editia de miercuri. Potrivit ziarului, alesul junei Chelsea este Jeremy Kane, un coleg de la prestigioasa Universitate Stanford, care a fost repartizat ca stagiar la Casa Alba in aceasta vara, in cadrul departamentului insarcinat cu redactarea discursurilor prezidentiale. Potrivit unei surse de la Casa Alba, citata de "New York Daily News", Kane "face parte din peisaj de ceva vreme", fiind invitatul familiei Clinton la Conventia Democrata, care s-a tinut luna trecuta in Los Angeles. Demn de remarcat, Kane este fost membru al echipei de inot a Universitatii Stanford, din care a facut parte si fostul prieten al lui Chelsea, Matthew Pierce. Telegenic si destul de chipes, Kane este prototipul tinarului de succes, hotarit sa realizeze o cariera politica. Ca o coincidenta, sau poate ca o traditie a familiei Clinton, Chelsea calca astfel pe urmele tatalui ei, implicat anul trecut intr-un scandal de proportii dupa ce a fost dezvaluita relatia sa cu Monica Lewinsky, fosta stagiara la Casa Alba. Cu binecuvintarea tatalui Potrivit unei surse de la Casa Alba, citate de editia de joi a aceluiasi cotidian newyorkez, presedintele Clinton priveste cu ochi buni apropierea dintre fiica lui si Jeremy Kane, care este fiu de preot. Aceeasi sursa sustine ca Bill Clinton "il apreciaza pe Jeremy si ii place sa-l aiba prin apropiere". Pina in prezent nu se stie ce parere are tatal baiatului, reverendul Jeffrey Kane, despre povestea romantica dintre cei doi. Intre timp insa, fostii colegi ai reverendului din congregatia Bisericii Prezbiteriene din Los Gatos spun ca Jeremy a adus-o pe Chelsea de citeva ori la slujba de duminica. De asemenea, fostii vecini din Los Gatos ai reverendului sustin ca Jeremy a invitat-o pe Chelsea de citeva ori la ei acasa. Chestionata de catre un reporter in legatura cu aceste zvonuri, Chelsea a raspuns ca nu are voie sa declare nimic presei. LIVIA CIMPOERU Bulgaria, ravasita de un nou scandal Mafia rusa finanteaza fundatia condusa de nevasta premierului Kostov Compania "Telenord" a miliardarului rus Grigori Lucianski a donat fundatiei "Un viitor pentru Bulgaria", condusa de sotia premierului bulgar, Ivan Kostov, 80.000 de dolari, a anuntat cotidianul bulgar "Trud". Pe 4 aprilie 1997, fundatia Elenei Kostova a primit prin intermediul Dresdner Bank respectiva suma, banii deschizind in Bulgaria calea, pentru companiile lui Lucianski. In 1999, fundatia a colectat aproximativ 2,4 milioane de dolari, dar "Telenord" nu apare nicaieri pe lista donatorilor catre fundatie, lista pe care se afla insa fotbalistul Hristo Stoicikov, compania bulgara de telecomunicatii, compania bulgara de electricitate si alte aproximativ 200 de firme private si de stat. Desi Elena Kostova a declarat ziarului "Trud" ca nu a primit nici un ban de la compania "Telenord", Lucianski a relatat, in paginile aceleiasi publicatii, ca in afara de sponzorizarea fundatiei "Un viitor pentru Bulgaria" a fost presat de actualii guvernanti sa doneze lunar, inainte de alegerile din primavara anului 1997, cite un milion de marci Uniunii Fortelor Democratice. "Am fost tinta unui jaf la nivel de stat", a declarat Lucianski, care a adaugat ca dispune de dovezile necesare pe care le va prezenta justitiei bulgare. Intr-un interviu televizat, seful contraspionajului bulgar, Atanas Atanasov, a declarat ca Lucianski este unul dintre capii mafiei ruse, iar una din companiile sale, "Nordex", este folosita de serviciile secrete de la Moscova drept "oficiu de plati". Numele miliardarului rus este legat si de finantarea campaniilor electorale ale presedintelui american Bill Clinton si premierului israelian Benjamin Netanyahu. PETIO PETKOV, Sofia Flash Zone rezervate pentru prostituate Ministrul ungar de interne a declarat ca intentioneaza sa creeze zone rezervate special celor aproximativ 2.000 de prostituate care "lucreaza" la Budapesta, transmite AFP. Acest demers ar putea fi posibil in cazul in care parlamentul va face anumite modificari in legislatia privind crima organizata, a declarat Akos Barai, director adjunct al Departamentului legislatie din cadrul Ministerului de Interne. "Dupa ce aceste modificari vor fi adoptate, in cazul in care guvernul local refuza sa actioneze, Ministerul de Interne poate crea, in termen de 30 de zile, zone speciale pentru prostituate", a mai precizat acesta. Incepind din 1995, prostitutia nu mai este considerata o infractiune pe teritoriul Ungariei in cazul in care "fetele" se comporta "decent", evita sa-si hartuiasca potentialii clienti, se tin departe de scoli sau alte institutii de invatamint si pot prezenta certificate medicale "la zi". ( D.B.) "Melcul" frantuzesc bate calmul englezesc 102 depozite si rafinarii de petrol din Franta erau blocate ieri la prima ora de catre taxiuri, camioane si alte masini de mare gabarit. Pe numeroase autostrazi din sudul si estul Frantei se semnalau "operatiuni melc", respectiv circulatie sub viteza normala, insotita de un vacarm de nedescris provocat de claxoane. Mai multi agricultori au blocat, pentru citeva ore, tunelul de sub Canalul Minecii, care deserveste Marea Britanie. Transportatorii britanici, dar si cei spanioli, belgieni sau italieni isi blestema zilele daca au de traversat acum teritoriul Frantei, nestiind sigur daca se pot aproviziona cu carburant sau daca mai pot circula. "Balamucul" din Franta a stirnit deja vii proteste in Marea Britanie. S-ar putea insa ca haosul sa sporeasca in zilele ce urmeaza. (DANIEL ROUX, Paris) Femei de strada, atacate cu grenada Un atac cu grenada lansat in noaptea de miercuri spre joi impotriva unui grup de prostituate care faceau trotuarul pe una dintre strazile Moscovei s-a soldat cu ranirea a 16 persoane, potrivit unui ultim bilant al politiei moscovite, citat de AFP. Atacul s-a produs pe strada Bolsaia Suharevskaia, la ora locala 3.45, dupa ce un individ necunoscut a aruncat o grenada intr-un grup de femei, cel mai probabil prostituate. Potrivit primelor elemente ale anchetei declansate de politie, barbatul, de origine caucaziana, in virsta de 25-27 de ani, a fugit apoi de la locul faptei, cu un autoturism, iar grenada, al carei inel a fost gasit ulterior, era, dupa toate probabilitatile, "de putere mica si a fost aruncata de pe cealalta parte a strazii", a subliniat un reprezentant al politiei moscovite, invocind ipoteza unei reglari de conturi intre gruparile criminale din capitala rusa. Ranitii, dintre care 14 femei, au fost spitalizati, majoritatea avind rani la picioare.(L.C.) Prima femeie care a facut singura ocolul lumii in zbor "Bunicuta zburatoare" Britanica Jennifer Murray, botezata de presa nationala fie "bunicuta cutezatoare", fie "bunicuta zburatoare", a devenit miercuri prima femeie din lume care a zburat singura in jurul globului, la capatul a 99 de zile in care a parcurs la bordul unui elicopter 35.000 de kilometri, traversind nu mai putin de 30 de tari. "Ce aventura!", a exclamat Murray, care si-a aniversat cea de-a 60-a zi de nastere in luna iunie, undeva deasupra Kuweitului, in aparatul sau de zbor, un elicopter tip Robinson R44, vopsit in culoare rosu-aprins. Desi in elicopterul personal a fost singura, parcursul nu a fost complet solitar, "bunicuta zburatoare" fiind insotita de britanicul Colin Bodhill, in virsta de 49 de ani. Amindoi temerarii, care au facut citeva escale pe traseu, au infruntat si invins aproape toate genurile de capricii ale naturii, de la ceata densa la furtuni de zapada si ploi torentiale. Peste aceste dificultati naturale s-au suprapus si unele obstacole de genul birocratiei dovedite de unele state, reticente in a acorda permisiunea de survol a teritoriului propriu. Bodhill a realizat si el un record mondial, devenind prima persoana care face ocolul lumii la bordul unui aparat de zbor ultrausor. In afara acestor performante, cei doi britanici spera sa stringa un milion de dolari pentru un fond de caritate destinat copiilor saraci. CONSTANTIN VLAD 