 Un tinar din Tara Lalelelor experimenteaza cu succes in Tirgoviste Afaceri cu mobila, in versiune olandeza Gijsbert Huijink este un olandez care, la inceputul anilor 90, dupa terminarea facultatii, a considerat ca a face afaceri in tara sa este un lucru plictisitor si monoton. Prin urmare, a facut un tur al tarilor din Europa centrala si de est, alegind Romania ca patrie-mama pentru afacerile sale. "Multi ma intrebau de ce am ales Romania si nu alte tari mai dezvoltate din regiune, cum ar fi Cehia sau Ungaria. Teoria mea este ca pentru un tinar absolvent in economie, care nu dispune de prea mult capital, este mult mai greu sa cistige bani intr-o tara mai dezvoltata. Realitatea mi-a demonstrat ca nu m-am inselat", povesteste Gijsbert. Intre 1993 si 1995 a lucrat pentru o firma straina de consultanta si s-a familiarizat cu tot ce se intimpla in Romania. Dupa care si-a deschis propria firma, de mobila si articole decorative. A ales o forma interesanta de organizare a productiei. "Avem in tara 40 de furnizori de mobilier si articole decorative care ne livreaza marfa si noi ne ocupam numai de finisare. In acest fel, aducem produsul la un standard suficient de ridicat pentru a fi atractiv la export", explica investitorul olandez. Fabrica se afla in orasul Tirgoviste. Gijsbert a ales acest oras pentru ca nu a vrut sa lucreze in Bucuresti, considerat mult prea scump, insa suficient de aproape de acesta astfel incit cheltuielile de transport sa fie la un nivel rezonabil. In prezent, firma are 160 de angajati si dispune de o hala de productie si depozitare cu o suprafata de 10.000 de metri patrati. Aproape intreaga productie este exportata, principalele destinatii fiind Statele Unite si Anglia. "Pe linga aceste tari, am ajuns sa vindem mobila si articole decorative chiar si in Japonia sau in Israel. Anul acesta estimam ca vom atinge o cifra de afaceri de 9 milioane de marci germane. Planurile noastre sint ca, in termen de 4-5 ani, cifra de afaceri sa atinga 15-20 de milioane de marci", a adaugat Gijsbert. El considera ca nivelul taxelor si impozitelor in Romania nu este atit de mare incit sa-i sugrume afacerea. Iar referitor la birocratie si coruptie, investitorul olandez spune ca a ales raul cel mai mic: un oras de pro-vincie in care toate aceste probleme sint mai mici si mai usor de trecut decit in Bucuresti. Cu furnizorii romani zice ca lucreaza din ce in ce mai bine, o conduita buna in afaceri si seriozitatea fiind lucruri care se invata treptat. "Daca vad ca au de cistigat de pe urma seriozitatii, romanii se schimba. Am ajuns in prezent la situatii de neconceput in urma cu citiva ani. Ii spun furnizorului sa imi trimita marfa in jurul orei sapte iar camionul este la sase si jumatate la mine in curte", spune Gijsbert. Desi romana nu seamana deloc cu limba sa materna, olandezul din Tirgoviste si-a propus sa o invete imediat. Motivele sint multe. "In numai sase luni de la venirea mea, o rupeam deja pe romaneste. Pe linga faptul ca astfel ma inteleg cu toata lumea, cunoasterea limbii romane ma ajuta sa economisesc bani. Un simplu exemplu. Legislatia romana este diferita de cea olandeza. Sint o serie de prevederi, aparent neimportante, dar care iti pot crea foarte mari probleme daca nu le stii. Si atunci, de ce sa platesc 2.000 de dolari unei firme de avocatura ca sa ma tina la curent cu toate aceste lucruri cind pot citi si singur Monitorul Oficial", a completat Gijsbert Huijink. VLAD MACOVEI FMI s-a lamurit cum stau lucrurile in Romania Despre acord vorbim la toamna Prezentarea in board-ul FMI a memorandumului de politici economice convenit cu guvernul va fi "ulterioara desfasurarii unor actiuni preliminare", a declarat ieri Neven Mates, negociatorul sef al FMI pentru Romania, fara a preciza care sint acestea. "Programul convenit cu autoritatile romane stabileste ca politica salariala in companiile de stat sa urmeze regulile de prudenta si sa ia in considerare productivitatea", a spus Mates. Potrivit oficialului FMI, guvernul si-a stabilit un program ambitios de privatizare in toate sectoarele, privatizarea companiilor de stat si a utilitatilor urmind sa fie aprobate de Banca Mondiala si incluse in acordul PSAL II. Premierul Adrian Nastase a prezentat principalele repere economice valabile pina la sfirsitul anului 2002: o rata a inflatiei de 22 la suta, crestere economica de cinci la suta, deficitul contului curent sase la suta din PIB, cresterea rezervei valutare la un nivel care sa acopere importurile pe trei luni, deficitul bugetului consolidat la trei la suta din PIB. Tot in anul 2002, guvernul va elimina cotizatia de doi la suta la Fondul pentru invatamint si va reduce contributia pentru persoanele cu handicap la unu la suta, taxe platite de societatile comerciale. In privinta sectorului social, premierul a anuntat ca executivul va creste salariile in sectorul bugetar astfel incit majorarea sa acopere integral inflatia, va incerca sa reduca polarizarea sociala prin recorelarea pensiilor. Acest program se va desfasura in urmatorii trei ani si va include si majorarea alocatiilor pentru copii, prin aplicarea legii venitului minim garantat. De asemenea, guvernul va aproba majorarea plafonului de indatorare externa, de la 3 miliarde de dolari in 2001 la 3,4 miliare de dolari in 2002, va intari disciplina financiara atit cea bugetara, cit si cea economica si va imbunatati performanta sectorului energetic. LUCIAN PURCAREANU Transferind citeva CET-uri in subordinea primariilor, Termoelectrica se restructureaza de ochii FMI Restructurarea regiilor monopoliste este un subiect ce revine constant in discutiile dintre institutiile internationale (FMI si Banca Mondiala) si autoritatile romane. Aflat la Bucuresti pentru negocierea unui nou acord de imprumut, reprezentantul FMI s-a aratat nemultumit de situatia in care a ajuns sectorul energetic romanesc, si in special Termoelectrica, furnizor care produce in pierdere si nu incaseaza nici macar o treime din banii pe energia vinduta. Ce se asteapta de la autoritati? Inchiderea unor centrale nerentabile, deci concedieri de personal, stabilirea unui pret real al energiei vindute, ceea ce ar insemna cel putin inca o scumpire si fermitate la incasarea facturilor. Cu FMI-ul la usa ministrul industriei si resurselor, Dan Ioan Popescu, s-a grabit sa anunte ca, incepind cu 1 septembrie, la Termoelectrica va incepe restructurarea. Potrivit ministrului, numarul disponibilizatilor va fi de 2000-2400. O parte din salariati trece, o data cu sapte centrale, in grija primariilor, iar ceilalti vor ramine cel mai probabil fara slujbe, de vreme ce 12 grupuri vor fi scoase din functiune. Sase primarii au refuzat sa preia centralele Ministerul a anuntat si stoparea investitiilor la 15 obiective din sector, precum si vinzarea sau casarea altora, care, desi nu mai produc de citiva ani buni, sint tinute in conservare. Jumatate dintre angajatii care vor parasi Termoelectrica nu vor fi concediati, ci doar transferati, impreuna cu CET-urile unde lucreaza in prezent. In urma cu aproape un an,Termoelectrica a decis sa predea sapte dintre centralele termice pe care le are si care lucreaza cu precadere pentru populatie, in subordinea consiliilor locale. Ele sint: Resita, Zalau, Vaslui, Gura Barza, Calafat, Giurgiu si Comanesti. Pe motiv ca nu se pricep si nu au bani pentru ele, sase primarii au refuzat oferta. Singura care a acceptat a fost Primaria Resita. Plasind CET-urile, Termoelectrica scapa de o serie de cheltuieli (combustibil, salarii) si face economii. Insa aceasta manevra a Ministerului Industriei si Resurselor nu pare o solutie viabila: e putin probabil ca primariile sa se descurce singure, fara un ajutor financiar de la guvern. Sau, asa cum se intentioneaza, Termoelectrica si consiliile locale respective vor infiinta societati mixte, cu tarife locale. Ceea ce inseamna ca, pentru a tine in viata centralele respective, vor apela la guvern pentru subventionare. Cit de mare va fi economia facuta prin modalitatile anuntate nu se cunoaste exact. Singura certitudine, acum, o reprezinta economia cu salariile oamenilor transferati. Indicativ insuficient atita timp cit numarul disponibilizatilor va fi de aproximativ 10a din numarul total al lucratorilor Termoelectrica, iar cheltuielile cu salariile nu reprezinta decit maximum 18% din pretul gigacaloriei. Un calcul simplificat arata ca reducerea este de 1,8a, in timp ce pierderile inregistrate din vinzarea energiei termice la pretul stabilit de guvern (adica sub costuri) se ridica la 75%. "Restructurarile" precedente au provocat scumpiri in lant Termoelectrica a luat fiinta in urma cu un an, in urma unui program de restructurare aprobat de guvern, al treilea sau al patrulea ca numar. Desi scopul declarat a fost cresterea eficientei economice, aceasta ramine deocamdata o necunoscuta, pentru ca nici unul dintre programele incepute nu a fost dus pina la capat, ci doar inlocuit cu altul. Singurele "evidente" de pina acum sint cresterea facturilor neplatite de agentii economici si populatie si scumpirea serviciilor furnizate - energie electrica si termica. Una dintre caile de restructurare preferate este externalizarea unor activitati. Adica, transformarea unor ateliere sau departamente in unitati de sine statatoare, prestatoare de servicii. In acest fel, scade numarul angajatilor, dar creste volumul cheltuielilor. Noul prestator de servicii va plati angajatii, fosti lucratori ai RENEL sau CONEL, din banii primiti de la acestea. Practica respectiva este preferata si de alte regii sau companii nationale. Un exemplu il constituie Romgaz. In paralel, societatile mai "bifeaza" o disponibilizare pe cale naturala: prin pensionare sau transfer. MIHAELA BALEA Privatizari la "Electrica" Sucursalele de distributie a energiei electrice Timisoara si Constanta vor fi pregatite pentru privatizare pina la sfirsitul lunii septembrie, potrivit unei note aprobate in sedinta de joi a guvernului. Autoritatile romane au beneficiat de o finantare in valoare de circa 1,3 milioane euro pentru intocmirea unui studiu de fezabilitate in vederea privatizarii. Incheierea efectiva a tranzactiei de vinzare a celor doua sucursale ar aduce statului roman inca un imprumut nerambursabil in valoare de 20,4 milioane euro, acordat de Comisia Europeana in cadrul unui proiect Phare de investitii pentru retele de transport a energiei electrice. Societatea Electrica functioneaza, de la 1 august, intr-o structura organizatorica noua, cu opt sucursale regionale de distributie si o sucursala de servicii energetice. Potrivit notei, in cadrul societatii a fost aprobat un program de reorganizare care are ca obiectiv finalizarea transferurilor de personal, de activitati si de patrimoniu la noile organisme infiintate. (A.M.) Credit BERD pentru SNP Petrom ar putea obtine de la Banca Europeana pentru Reconstructie si Dezvoltare (BERD), la sfirsitul lunii noiembrie, un credit in valoare de 150 milioane dolari. Conducerea BERD va examina pe 27 noiembrie oportunitatea aprobarii proiectului de finantare pentru modernizarea sectoarelor de rafinare si distributie ale Societatii Nationale a Petrolului (SNP) Petrom, informeaza institutia financiara internationala. Imprumutul prevede clauze ferme de implementare a procesului de restructurare si privatizare a societatii din partea autoritatilor romane. Oficialii BERD urmeaza sa discute cu reprezentantii guvernului si cei ai SNP etapele si calendarul in privinta obiectivelor de restructurare si privatizare. Daca imprumutul va fi acordat, sumele vor fi distribuite pe o perioada de trei ani in trei transe, din care prima in valoare de 70 de milioane de dolari. O a doua transa, de 50 milioane dolari, va fi acordata prin intermediul unor banci comerciale, iar cea de-a treia transa, in suma de 30 milioane dolari, se va constitui intr-un imprumut convertibil in actiuni SNP.(A.M.) Cum sa iti cheltui banii Gradinite dupa buzunarul parintilor Alegeti scoala pentru prichindei Sinteti o persoana ocupata si nu beneficiati de timpul necesar pentru a sta acasa cu copilul. In mod sigur aveti nevoie de serviciile unei gradinite. Ca orice parinte, veti cauta o gradinita cit mai buna pentru copilul dumneavoastra, care sa-i ofere o educatie corespunzatoare. Gradinite particulare In Bucuresti exista gradinite de stat si particulare. In cadrul gradinitelor particulare se tin cursuri de limbi straine, calculatoare, pictura, muzica, dans si chiar sah sau balet. Unii parinti considera ca mincarea este mai buna aici. De asemenea, la unele gradinite, copilul mai poate beneficia de transport. Insa si taxa este pe masura. Pentru inscrierea la gradinitele particulare aveti nevoie de aviz epidemiologic de la medicul de familie, analize pentru giardia, lista vaccinurilor. Parintii trebuie sa aduca rezultatele analizelor de singe si pulmonare. In cazul gradinitelor de stat aveti nevoie de o copie dupa certificatul de nastere al copilului, de adeverintele de salariu ale parintilor, de hotarirea de divort si carnetul de somer vizat la zi, daca este cazul. De asemenea, va trebui sa completati o cerere-tip de inscriere cu datele personale: adresa, telefon, virsta parintilor etc. Pentru dosarul medical se completeaza de catre asistenta gradinitei o fisa-tip, pe care apoi vor fi trecute de catre medicul de familie vaccinurile facute copilului. In afara de aceasta fisa mai sint necesare analizele parintilor si un aviz epidemiologic la zi. Toate se vor pune intr-un dosar cu sina in care se vor mai introduce 10 coli albe si un plic. Inscrierile se fac la toate gradinitele pina pe data de 15 septembrie. Daca buzunarul nu va permite sa va inscrieti copilul la o gradinita particulara, il puteti inscrie la una de stat, insa nici aici nu veti scapa de cheltuit niste bani. In primul rind, va trebui sa achitati o taxa zilnica pentru mincare, ce se hotaraste, de obicei, de comun acord, dupa prima sedinta cu parintii. Ea variaza intre 25.000 si 35.000 de lei. Copilul are nevoie, pe parcursul anului, de anumite rechizite, precum creioane colorate, bloc de desen, acuarele, caiete speciale pentru copiii de gradinita etc. Veti afla exact ce este necesar tot la prima sedinta cu parintii. La gradinitele particulare pretul acestor rechizite intra, in general, in taxa lunara. Insa cum la gradinitele de stat nu platiti nici o taxa, va trebui sa achizitionati dumneavoastra produsele. IOANA MOLDOVEANU Gradinite particulare Gradinita Taxa (lunara) Contact Morel & Roco 60 USD 01.410.48.50 Amaretto 70 USD 093.519.348 Carmo 1.500.000 01.314.09.02 Lego 180 USD 01.230.37.31 Maxi 80 USD 01.231.47.65 Alexandra Kids 89-200 USD in functie de program 01.410.48.50 Lumina 300 USD+100 USD taxa de inscriere 01.327.55.06 Mark Twain 280-330 USD in functie de program 092.708.048 Gradinite de stat Gradinita Contact Numarul 6 01.633.20.02 Numarul 42 01.666.36.40 Numarul 59 01.611.97.34 Numarul 109 01.635.36.39 Numarul 155 01.622.46.76 Numarul 160 01.630.46.76 Numarul 168 01.623.96.06 Numarul 175 01.682.45.25 Numarul 550 01.776.31.48 Numarul 70 01.616.47.42 Numarul 246 01.771.29.80 Numarul 250 01.771.51.30 Preturi rechizite caiete tip 20.000-30.000 pensula 2.500-44.000 bloc de desen mic 8.000 set carioca 18.000-30.000 creioane colorate 6.500-60.000 plastilina 19.000-46.000 acuarele 15.000-76.000 hirtie glasata 15.000 hirtie creponata 6.000 caiet dictando sau matematica 7.000 ghiozdan gradinita 42.000-158.000 ascutitoare 7.000-12.000 dosar sina 3.500 mapa plastic 1.000 1 coala xerox 200-500 Recuzita pentru micii "meseriasi" Pe parcursul noului an scolar, copiii dumneavoastra vor avea nevoie, pe linga caiete, manuale si hainute pentru scoala, si de truse de lucru manual. Ele cuprind: trusa de traforaj, plastilina, acuarele, pensule, blocuri de desen, hirtie creponata si glasata, creioane colorate si carioca, jocuri de tesut. Pe linga toate acestea, copilul va mai avea nevoie si de materiale naturale pe care le puteti gasi in orice parc din Bucuresti: flori, castane, frunze. Iar pentru a lucra cu aceste materiale va trebui sa improvizati o mica trusa care sa contina: ac, ata, un foarfece mic, lipici sau pasta de dinti. Trusele de traforaj se gasesc in general la librariile care comercializeaza rechizite. Preturi Trusa traforaj 42.000 - 60.000 Lemn pentru traforaj 10.000 Joc tesut 14.000 Hirtie glasata 15.000 simpla 27.000 autocolanta Hirtie creponata 6.500 Acuarele: 15.000-156.000 Bloc desen mic 8.000 mare 15.000 Pensule 2.500 - 44.000 Creioane colorate 6.500 - 162.000 Carioca 18.000 - 31.000 Librarii George Cosbuc - Str. Lipscani nr. 26, sector 3 Liviu Rebreanu - Str. Colentina nr. 1-5, sector 2 Mihai Eminescu - Str. Edgar Quinet nr. 6, sector 1 Mihail Sadoveanu - Bd. Gheorghe Magheru nr. 6-8, sector 1 Minerva - Calea Victoriei nr. 126, sector 1 Oferta de toamna pentru barbati: Sapca "a la Printul Charles" si guler Take Ionescu Daca vreti sa va innoiti garderoba pentru noul sezon si nu stiti ce sa alegeti, va prezentam citeva sfaturi referitoare la tendintele acestei toamne, oferite de Zina Dumitrescu de la Casa de Moda Venus. Se pare ca linia clasica a costumelor italiene, cambrate, cu slituri laterale si umerii mai apropiati de linia corpului este in topul preferintelor creatorilor de moda. In ceea ce priveste materialul, stofele englezesti sint cele mai cautate. Daca preferati o tinuta sport, se poarta costumele cu cotiere si guler din piele. De asemenea, pentru serviciu, puteti combina sacouri din hamespoon, tweed sau bucle cu pantaloni din piele si sepci englezesti la Printul Charles. Pentru o tinuta de seara puteti opta pentru costume cu linie clasica, inchise la unul sau doua rinduri de nasturi. La un concert sau la opera puteti purta smokinguri de culoare inchisa, cu papion. Pantalonul gen smoking poate fi purtat cu sau fara vipusca. Stofele foarte fine, cum ar fi gabardina de matase, sint preferate pentru costumele de seara. De asemenea, se poarta tesatura alpaca (matase lucioasa). Pentru ocazii festive, se poarta sacourile gen redingota, asortate la camasi cu guler Tache Ionescu, cu vesta de matase si lavaliera. Pe linga smokingurile cu vesta si papion, puteti purta smokinguri cu briu si papion de matase. LOREDANA OPROIU Casa de Moda Venus, Calea Victoriei nr. 21 Costume fara vesta - 2.000.000 lei Costume cu vesta - 2.300.000 lei Costume stofa - 3.000.000 lei Steilmann - Calea Victoriei Costume de zi (cu sau fara vesta) - 4.000.000-6.000.000 lei Unirea Shopping Center - Bd. Unirii Costume de lina, poliester sau poliester+lina (la firme romanesti) - 1.300.000-2.500.000 lei Costume Pierre Cardin - 3.000.000-6.000.000 lei House of Art - 1.600.000-3.000.000 lei Cocor - Bd. I.C. Bratianu Costume festive (cu sau fara vesta) - 3.240.000-4.800.000 lei Costume Dinasty - 3.000.000 lei Pavilion H - Piata Presei Libere Costume barbatesti - 899.000-2.000.000 lei. [15][pl.dll?rid=expresro] 