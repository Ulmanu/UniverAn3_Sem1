 Litoral 2000 In premiera, in Romania, Recital Chris Norman la Festivalul "Callatis 2000" Litoralul romanesc va gazdui vineri Festivalul International de Muzica Usoara "Steaua de Mare", care se va incheia cu o premiera absoluta pentru tara noastra. Celebrul cintaret britanic Chris Norman va sustine un recital de 90 de minute pe nava-scena "Callatis 2000" din portul turistic Mangalia. Fostul solist al trupei "Smokie", Chris Norman, nu va aduce in Romania vechile hituri ale formatiei, ci va prezenta piese de pe al noualea album solo numit "Full Circle". Ideea reeditarii marilor lui succese nu i-a suris nici un moment. "Originalele sunau bine asa cum erau si nu vad nici un motiv sa fac copii la indigo. Producatorul David Brandes cu care am lucrat la albumul &laquo;Into the Night&raquo; din 1997 m-a convins, totusi, sa reinterpretez citeva hituri cum ar fi &laquo;Living Next Door to Alice&raquo;, &laquo;Oh Carol&raquo;, &laquo;I'll Meet You at Midnight&raquo; sau &laquo;Don't Play Your Rock'n Roll to Me&raquo;", ne-a declarat la telefon celebrul cintaret. Formatia, condusa in urma cu 30 de ani de Chris Norman, s-a destramat la jumatatea anilor '80. Primul hit solo al lui Chris Norman, "Stumblin'in", a fost cintat impreuna cu Suzi Quatro si a marcat un succes formidabil al vedetei britanice. "Am fost cel mai bine primit in Germania, dovada fiind albumul &laquo;Full Circle&raquo;, editat de casa germana de discuri &laquo;Bros Music Studios&raquo;", ne-a mai spus Chris Norman. El a compus imnul pentru Nationala Angliei, numit "This Time", dedicat antrenorului Kevin Keegan. Producatorii spectacolului de vineri sint Corina Voicu si Dumitru Morosanu, care au reusit sa aduca "Cerbul de Aur" de la munte la mare, schimbindu-i numele in "Steaua de Mare". TUDOR DUMITRESCU "Lovi-te-ar foamea", cea mai originala terasa din Costinesti Anii au trecut, dar Costinestiul continua sa fie considerata o statiune a tineretului. Si asta din mai multe motive: preturile mici pentru toate buzunarele, dar si inventivitatea comerciantilor. Aerul juvenil, dar si nonconformismul i-au atins si pe patronii restaurantelor sau ai buticurilor. Statiunea este impartita pe regiuni culinare. Imediat, linga politie, se afla terasa "Napoca" - cu bucatarie ardeleneasca, mai jos spre Forum descoperi "Terasa prahoveana", iar linga punctul sanitar, un comerciant te imbie la "gogosi oltenesti, cum nu mai gasesti". Cele mai frecventate localuri sint insa cele cu preturi modice. Astfel, la "Hamsia insetata" poti minca o portie de hamsii cu 6.000 de lei. Cine comanda trei portii primeste una gratuit. Cum linga peste merge si o berica, "Hamsia insetata" iti ofera o "bere infometata" la 7.000 de lei. Cine bea patru beri primeste ca bonus una gratuit. O alta terasa studenteasca care se bucura de un succes nebun este "Lovi-te-ar foamea". Aici un sandwich cu cascaval costa 8.000 de lei, un hot-dog 8.500 de lei, iar un hamburger 11.500 de lei. Oricum, daca te razbeste foamea in Costinesti poti minca absolut oriunde, comerciantii fiind omniprezenti. Pe parcursul a doar zece metri poti ingurgita o portie de hamsii, una de cartofi prajiti, o bere si poti gusta una dintre specialitatii locului,&nbsp;&nbsp; "pizza trecatorilor".&lt;TITLE&gt; (O.F., A.H.)&lt;/TITLE&gt; 3rei Sud Est la "Casa Mercury" In Vest este deja la ordinea zilei ca artistii sa se implice in actiuni caritabile. La noi, din diverse motive, acest gen de fapte nu se prea intimpla. Cei care au insa initiativa, sperind sa atraga si alti colegi de breasla, sint baietii din 3rei Sud Est. Ei vor vizita astazi Centru Social "Casa Mercury", infiintat de filiala Constanta a Asociatiei Romane Anti-SIDA, unde se vor intilni cu sapte baieti bolnavi de SIDA, cu virste cuprinse intre 10 si 14 ani. Laurentiu, Mihai si Viorel vor petrece citeva ore alaturi de acesti copii necajiti, care sint de fapt cunostinte mai vechi ale lor, trei dintre ei fiind chiar fani 3rei Sud Est. Nu vor lipsi nici cadourile pe care copiii bolnavi de SIDA le vor primi din partea trupei si bineinteles ca baietii din 3rei Sud Est vor incerca sa-i invete sa cinte si chiar sa danseze. IUSTINA MUNTEANU Casa noastra Mansarda - un spatiu care oricind poate deveni o locuinta confortabila Mansarda, privita ca spatiu locuibil, ne ofera cea mai mare "libertate" in ceea ce priveste posibilitatile de amenajare si decorare. Datorita inaltimilor diferite ale tavanelor, efectul optic al iluminarii interioare si cel al pozitionarii diferitelor obiecte de mobilier, in special in spatii fixe, cum ar fi nisele, creeaza un decor unic. In putine cuvinte, o mansarda bine pusa la punct este ca o locuinta aflata deasupra orasului. Lemn natur si caramida Transformarea unei mansarde sau pod intr-un spatiu locuibil trebuie sa porneasca neaparat de la iluminarea corespunzatoare. Daca respectiva suprafata nu are decit un geam, e de preferat, atit cit ne permite si structura acoperisului, sa se "construiasca" si un luminator vertical. In acest caz, inchiderea propriu-zisa e bine sa se realizeze cu un geam termopan, care izoleaza perfect si impiedica scurgerea apei in interior rezultata din precipitatii. Daca ai sansa ca interiorul sa fie netencuit, afla ca la moda, in amenajarea de mansarde, sint caramida si lemnul natur. Combinatia rezultata dintre cele doua materiale, dincolo de apropierea nuantelor, acorda intregii incaperi o nota calda. Mobilare cu PAL melaminat E de la sine inteles ca mobilarea unei mansarde nu trebuie sa fie incarcata. In locul obisnuitei mobile masive, este preferata cea executata pe comanda, din materiale usoare, cum ar fi PAL-ul melaminat, care ne ofera si o gama coloristica deosebit de larga. Se poarta mult etajerele, rafturile suspendate din tavan cu ajutorul unor bare din aluminiu, tabureti sau fotolii foarte joase. Pentru decorare se recomanda piesele usoare din fier forjat, care pot avea in combinatie si sticla sau ceramica. SORIN GRAUR Termoizolatie Isover pentru o mansarda locuibila Unul din cele mai importante aspecte pentru ca podul sau mansarda ta sa fie un spatiu cu destinatie de locuinta este izolarea perfecta termica si fonica. Una din solutiile viabile atit din punct de vedere al costurilor, cit si al montarii rapide, disponibila in momentul de fata pe piata romaneasca, se numeste Isover. Uniroll 1000, pentru poduri cochete La ambalare, saltelele termoizolante Isover sint comprimate pina la 20% din volum, dar, datorita elasticitatii sale, revin imediat la forma initiala, dupa indepartarea sacului de polietilena. Drept urmare, spatiile necesare pentru transport si depozitare se reduc la minim. Pentru transformarea podului sau mansardei intr-un spatiu locuibil, trebuie sa alegi Isover-Uniroll 1000. Aceste saltele termoizolante se pozitioneaza presindu-se intre capriori, fara o fixare suplimentara. O izolatie perfecta este considerata optima daca este realizata cu doua straturi. Grosimile disponibile sint de 50, 60, 80 si 100 mm. Produsul este indicat a se folosi si ca element termoizolator sub pardoseala. SORIN GRAUR Economie de spatiu si eleganta Suporturi de perete universali O solutie eleganta si ieftina pentru a cistiga spatiu, dar si pentru a realiza o ambianta moderna si estetica este data de suporturile cu montare pe perete, ideale pentru televizoare, aparate video, boxe audio si cuptoare cu microunde, marca BARKAN. Spatiul suplimentar ocupat de o masuta sau alta mobila pe care ai asezate astfel de aparate poate fi economisit si utilizat in alte scopuri. Nu este de neglijat nici aspectul estetic deosebit al suporturilor, produsele fiind omologate in Germania, avind certificat ISO 9001 si garantie de 5 ani. Gama suporturilor cuprinde modele pentru orice televizor, incepind cu cele tip sport, cu diagonala de 36 cm si greutatea de pina la 25 kg, si terminind cu televizoare mari cu diagonala de 63 cm si greutatea de pina la 45 de kg. Toate suporturile sint extrem de usor de montat, reglabile cu trei grade de libertate si ajustabile chiar cu televizorul montat. Optional, la toate tipurile de suporturi TV se poate adapta suportul pentru aparatul video. Importatorul exclusiv al acestor produse este International Trade Center S.A. Brasov. Cum ingrijim arborii si arbustii dupa plantare? Primii doi ani sint hotaritori pentru supravietuirea arborilor si arbustilor in amenajarile peisagistice. Se vor acorda urmatoarele lucrari de ingrijire: Frunzisul se uda zilnic Materialul vegetal plantat in teren solicita vara cantitati mari de apa, care sa asigure trecerea prin intregul balot de pamint. In acest sens, ROMSTAL iti ofera un sistem modern de udare, necostisitor si care permite economisirea unor cantitati insemnate de apa. Este vorba de irigarea prin picurare programata, cind fiecare planta primeste cantitatea necesara de apa si o data cu aceasta, optional, se poate face si fertilizarea. Tot de la ROMSTAL iti poti procura si ingrasamintele necesare pentru o dezvoltare armonioasa a plantelor tale. Pulverizarea frunzisului cu apa: Se recomanda mai ales la speciile cu frunze persistente si se executa zilnic, dimineata sau seara, indeosebi la inceputul vegetatiei. Din cind in cind, solul trebuie afinat pentru evitarea pierderilor de apa, inlaturarea crustei si distrugerea buruienilor. Mulcirea solului: Este o lucrare indispensabila daca vrei o gradina deosebita. Pentru executarea acestei operatii, ROMSTAL iti recomanda achizitionarea scoartei de copac care, pe linga rolul estetic, asigura o mai buna mentinere a umiditatii solului, limitind evaporarea si in acelasi timp impiedica aparitia si dezvoltarea buruienilor. La exemplarele pretioase, care nu suporta insolatia directa, se recomanda umbrirea speciilor cu frunze persistente prin confectionarea unor umbrare din schelet metalic sau lemn pe care se intind copertine. Plasele de umbrire pot fi achizitionate de la ROMSTAL, pe nuante de verde si negru, cele mai indicate pentru protejarea plantelor. Combaterea bolilor si daunatorilor: Este necesara in caz de atac, folosind substante specifice recomandate de specialisti. Pentru protejarea de inghet se recomanda musuroirea cu pamint, toamna, la trandafirii tufa sau invelirea partilor aeriene cu folie de polietilena la trandafirii cu trunchi. Plantele tapisante se acopera cu frunze uscate. Arborii si arbustii plantati in vase necesita invelirea ghiveciului cu diferite materiale pentru a impiedica inghetarea balotului de pamint. De asemenea, in cazul depunerilor masive de zapada, mai ales la conifere, se iau masuri de scuturare a acesteia cit timp este afinata, deoarece in caz contrar, in urma unor zile insorite, se formeaza la suprafata un strat de gheata care poate deforma ramurile sau chiar le poate rupe. Ingrijirile aplicate cu rigurozitate in primii ani dupa plantare permit arborilor si arbustilor sa se acomodeze cu noul loc si sa-si reia cresterea radacinilor, ceea ce duce la o buna evolutie a partii aeriene. Trezorierul FRF a fost lovit de tren Marian Albu, trezorierul Federatiei Romane de Fotbal, a suferit ieri, la ora 13, un accident de circulatie in apropierea orasului Codlea, in urma caruia socrul sau a decedat. Aflat la volanul masinii sale Volkswagen Golf cu numarul provizoriu B 2359, pe drumul comunal 43, in comuna Dumbravita, Albu a traversat o trecere de cale ferata simpla (fara bariera). El a ignorat semnele de circulatie si a depasit o Dacie rosie care stationa in dreptul liniei CFR fiind lovit in plin de acceleratul 1624, care circula pe ruta Bucuresti-Timisoara. In urma impactului, Volkswagenul s-a rasturnat de doua ori si s-a izbit violent de un stilp. Socrul lui Marian Albu, Stefan Olaianos, in virsta de 76 de ani, a decedat pe loc, in timp ce trezorierul FRF a fost transportat la Spitalul Judetean Brasov cu leziuni toracice si cranio-cerebrale. Dupa ce parea ca nu este prea grava, starea lui Marian Albu s-a inrautatit, ieri dupa-amiaza fiind asteptat un elicopter care sa-l transporte de urgenta la Bucuresti. ( B.G. ) Cu trei saptamini inainte de inceperea anului scolar, institutiile de invatamint sint la pamint Atentie, cad scoli! Grupuri sanitare defecte, pereti plini de igrasie, instalatii sanitare si electrice distruse, pardoseli gaurite, curti "inundate" de buruieni. Aceasta este starea in care se afla multe din cele 525 de institutii de invatamint bucurestene, la mai putin de trei saptamini pina la inceperea anului scolar. Multe sint vechi de peste 100 de ani, fiind in pericol de a se prabusi la primul cutremur (Colegiile Nationale "Mihai Viteazul" si "Dimitrie Cantemir", de exemplu). Dar ce sa mai vorbim despre consolidare si renovare, in conditiile in care institutiile despre invatamint nu au fost nici macar igienizate. 300 de miliarde pentru repararea si igienizarea scolilor Capitalei Factorii responsabili nu fac altceva decit sa se plinga de lipsa banilor si sa paseze pisica de la unul la altul. In aceste conditii, primarul general Traian Basescu sustine ca inceperea anului scolar ar trebui aminata. Potrivit Ordonantei Guvernului 30/2000, administratia publica locala este cea care, incepind din acest an, ia in grija unitatile de invatamint. Primaria Capitalei ar trebui sa aloce din bugetul local aproximativ 300 de miliarde de lei pentru pregatirea anului scolar. Numai pentru repararea sediilor unitatilor de invatamint preuniversitar sint necesare 188 de miliarde de lei. Potrivit sefului Biroului tehnic al Inspectoratului Scolar Bucuresti, Ioan Popescu Rusavat, numai pentru asigurarea conditiilor igienice minime, in scolile Capitalei trebuie investite aproximativ 55 miliarde de lei. Pina acum nu s-a alocat nici un leu. Pe de alta parte, primariile de sector, care conform ordonantei amintite preiau patrimoniul scolilor (sedii si terenuri aferente), sint obligate si ele sa suporte, din bugetele proprii, o parte din cheltuielile cu reparatiile. Estimarea facuta de primarii de sectoare arata ca pentru fiecare sector sint necesare cel putin 40 de miliarde de lei. La aceasta ora insa administratia publica este de-abia la capitolul estimari. Bugetul local nu este inca votat si nici macar nu exista o proiectie bugetara. Cel mai devreme, el va fi supus aprobarii la jumatatea lunii septembrie. Bugetele sectoarelor sint, implicit, inexistente si ele. In tot acest timp, primarii de sectoare, in frunte cu edilul-sef Traian Basescu, nu mai contenesc cu acuzatiile la adresa ministrului educatiei, Andrei Marga. "Administratia locala nu poate pregati scolile" Plingindu-se ca nu au bani si ca sint in imposibilitatea de a pregati inceperea anului scolar, primarii il acuza pe ministrul Marga de iresponsabilitate. "La invatamint, lucrurile sint dramatice, pentru ca nu avem resurse sa pregatim inceperea anului scolar. Reforma invatamintului, chipurile, prin descentralizare, aruncata spre administratiile locale, fara sprijinirea formarii surselor financiare, este cel putin imorala. Guvernul va trebui sa reactioneze in aceasta vara la strigatul nostru disperat: administratia locala nu poate pregati, din resursele ei, cele 500 de scoli pentru inceperea anului scolar", a declarat Traian Basescu intr-un interviu acordat agentiei Mediafax. Primarul general sustine ca, in conditiile in care MEN a pasat primariilor aceste responsabilitati, fara a oferi si solutii financiare, in timp ce bugetele locale nu exista, inceperea anului scolar ar putea fi aminata. "Eu nu voi permite deschiderea scolilor in toamna daca toaletele nu vor fi igienizate si scolile reparate", a mai spus Basescu. Pe de alta parte, primarii de sectoare acuza inspectoratele scolare de obstructionare si de anumite interese pentru ca refuza sa incheie cu primariile contractele-cadru de preluare a patrimoniului scolilor. Primarul sectorului 2, Neculai Ontanu, se opune si el inceperii anului scolar in unitatile de invatamint cu probleme. In acest sector sint 27 de scoli, gradinite si licee care nu au avize sanitare, iar Colegiile Nationale "Dimitrie Cantemir" si "Mihai Viteazul" risca sa se prabuseasca peste elevi. Pentru igienizare si reparatii, primaria are nevoie de aproximativ 45 de miliarde de lei. Primarul spune ca se intimpina greutati si in preluarea unor unitati de invatamint, respectiv centrele scolare speciale nr. 1 si 3, Scoala de Ambliopi si Scoala de Hipoacuzi, la care se adauga si Caminul Spital nr. 8. In judetul Teleorman a fost reparat un singur liceu Nici in tara situatia nu este roz. Primariile invoca lipsa banilor, inspectoratele scolare, la fel. In judetul Teleorman, doar liceul "Rulmentul" a fost reparat in aceasta vara, pe banii intreprinderii patronatoare. In rest, situatia este dezastruoasa. Elena Biziru, referent la Inspectoratul Scolar Judetean, sustine ca nu au fost alocate fonduri pentru reparatii nici macar in cazuri de urgenta. In satul Tirnava, comuna Botoroaga, tavanul scolii a cazut, dar primaria nu are bani sa-l repare. Prin urmare, elevii care invata aici nu vor putea incepe scoala. Din sondajele efectuate de reporterii "Evenimentului zilei" a reiesit ca Tulcea este singurul judet in care scolile sint pregatite sa-si primeasca elevii. Potrivit inspectorului Ioan Petrova, toate unitatile de invatamint din judet sint reparate deoarece primariile au alocat fondurile necesare. MONA STOICA VALENTINA FRASINEANU Clasele sint zugravite pe banii parintilor Majoritatea scolilor au fost zugravite din banii parintilor. Cu toate acestea, ele arata jalnic, multe functionind, ani de-a rindul, fara aviz sanitar. In Bucuresti, situatia este dezastruoasa, in special in sectorul 5. Aici, cele mai multe scoli sint insalubre. La Scoala nr. 115, din Calea 13 Septembrie, clasele au fost zugravite din banii parintilor. "Cu toate ca am avea nevoie de reparatii ale gardurilor, acoperisurilor si subsolului, care este folosit ca sala de sport si care este plin de igrasie, nu am primit nici un leu de la primarie", afirma administratorul scolii, Daniela Craciun. Nici in sectorul 1 lucrurile nu sint prea diferite. Pentru ca ani de-a rindul gardul Scolii generale 189, din cartierul Chitila, a fost distrus de vecini, curtea scolii s-a transformat intr-o groapa de gunoi. La Scoala Generala nr. 136, din Ferentari, o zugraveala superficiala, igienizarea elementara si citeva mici reparatii pe ici, pe colo e tot ce se poate face pentru inceperea anului scolar. "Timplaria a fost cirpita de zeci de ori. Deja nu se mai poate. Ar trebui aruncata pe foc. Nu se merita nici sa stricam vopseaua pe ea", ne-a declarat Victoria Coca, director adjunct. Etajul trei arata ca dupa un cutremur. Peretii erau scrijeliti, tocurile geamurilor atirnau, o usa cazuse, iar celelalte abia se mai tineau in balamale. Intr-o clasa, o portiune mare din linoleum fusese desprinsa si la cea mai mica neatentie te puteai impiedica. In alta, mai multe bucati din parchet au fost pur si simplu furate. Pe coridor, unele geamuri erau inlocuite cu placaje sau bucati mari de carton. Conducerea face ce poate. Citiva mesteri isi dau toata silinta pentru ca scoala sa inceapa in conditii normale. "E greu sa ne descurcam fara banii de la primarie. Mai ales ca in scoala aceasta nu s-au mai facut reparatii capitale de 30 de ani. Daca banii ar veni, chiar si mai tirziu, sintem dispusi sa invatam si in trei schimburi, doar ca sa mai reparam ceva", a adaugat Victoria Coca. Scoala Generala nr. 141 depinde de Colegiul National "Gheorghe Lazar". De aici vin banii pentru intretinerea scolii. O firma a fost angajata sa se ocupe de instalatii, acoperis, de igienizarea coridoarelor si a grupurilor sanitare. "De curatenia claselor se ocupa fiecare comitet de parinti in parte", ne-a precizat Cristina Epure, administratorul scolii, care ne-a asigurat ca scoala se va deschide in stare buna. Nu acelasi lucru se poate spune si despre Scoala Generala nr. 127. Aici am gasit doar femeile de serviciu care spalau niste geamuri si niste perdele. Nici nu se va face mai mult, pentru ca nu sint fonduri. Dezinfectare se face foarte rar, numai daca apar cazuri de hepatita. La Scoala Generala nr. 124, desi banii de la Primaria Sectorului 5 n-au venit, pentru ca "birocratia este prea mare", aici lucrarile sint in toi. Materialele necesare reparatiilor si igienizarii au fost procurate inca din timpul anului scolar trecut. Munca efectiva a inceput la jumatatea lunii iulie, cu participarea intregului personal - de la femei de serviciu pina la director. Au fost spalate perdelele, geamurile, peretii au fost reparati, instalatia de la grupurile sanitare a fost schimbata. Insa n-au avut bani decit pentru vopsea, nu si pentru zugravirea claselor. "Ne-am descurcat din ce-am avut. Fiecare copil a dat cit a putut. Unii parinti, care n-au avut bani, ne-au ajutat la curatenie, la sudura sau la repararea gardului", ne-a declarat Gheorghe Mihala, directorul scolii. IULIANA ANGHEL ROXANA MATEUT Trenurile estivale, atacate cu mate de iepure Micile mizerii de pe litoralul romanesc, cumulate toate, nu reprezinta nimic fata de calvarul turistilor care se intorc din vacanta cu trenul. Procurarea unui bilet pentru intoarcere, cu citeva zile, inainte reprezinta un demers sortit esecului. In ciuda faptului ca nu sint bilete la agentii, in trenuri, unele compartimente sint goale, iar altele vindute "ochi". Ieri, in Rapidul Mangalia - Satu-Mare, de exemplu, in vagonul 12, la clasa a 2-a, toate compartimentele erau ticsite, iar inauntru era o caldura ca de sauna. La un moment dat, pe raza judetului Prahova, inainte de intrarea in Ploiesti, in compartimentul 6, cei opt pasageri au fost improscati cu un pachet de intestine de iepure si singe, aruncate de niste golani. Degeaba s-a tras semnalul de alarma, degeaba s-a incercat trezirea insotitorilor de tren, deoarece acestia au dat din umeri: "Da' ce, noi am aruncat? Sa ziceti mersi ca nu v-a lovit vreo piatra", a raspuns unul dintre ei, care a promis ca la Ploiesti se va face curatenie. Resturile s-au alterat insa, raspindind un miros insuportabil nu doar in vagonul 12, ci si in cele alaturate. Controlorul inalt si blond era mai preocupat de taxarea blatistilor, urlind continuu la toti calatorii. In aceste conditii, trenurile estivale seamana tot mai mult cu vagoanele pentru deportati. Exista geamuri, dar sint atit de murdare incit au devenit mate. Iar faptul ca trenurile sint atacate li se pare un lucru firesc. CORA MUNTEAN Disparitie Pe data de 27 iulie a.c. a disparut in zona Moghioros MOISE MANEA, de 90 de ani, inaltime 1.73, 80 kg. Cine l-a vazut sau poate da relatii unde se afla este rugat sa sune la tel. 250.66.81. Pensii mai mari pentru 550.000 de persoane Peste 550.000 de pensionari vor beneficia, in aceasta luna, de o majorare a veniturilor. Cea de-a patra transa de recorelare a pensiilor se va aplica numai in cazul celor care au iesit la pensie in anul 1990. Pensiile pentru limita de virsta si vechime completa vor creste, in medie, de la 821.726 de lei in luna iulie, la 1.070.978 de lei in luna august, deci cu 30,33 de procente. Purtatorul de cuvint al MMPS, Cornelia Tesliuc, a declarat ieri ca, deocamdata, nu s-a luat nici o hotarire in legatura cu pensionarii agricultori. "Era vorba sa le dam o indexare, dar presedintele Emil Constantinescu a solicitat ca aceste pensii sa creasca ceva mai mult de 15%. Mai precis, pensia minima pentru limita de virsta si vechime completa sa fie de 250.000 de lei, ceea ce inseamna o crestere poate si de 50%. Noi asteptam rectificarea bugetara pentru a vedea ce procent de crestere vom aplica in cazul pensionarilor agricultori". EUGENIA MIRCESCU Jazzman-ul Stefan Berindei a intrat in eternitate Marele saxofonist roman Stefan Berindei a incetat din viata, la virsta de 58 de ani. Dupa trei saptamini de suferinta, el a murit bolnav de cancer, in Germania, unde era stabilit din 1975. Fiul ilustrului Mihai Berindei, Stefan a absolvit Politehnica si, ulterior, Conservatorul "Ciprian Porumbescu". Autodidact, a ascultat foarte mult, a invatat sa cinte la saxofon alto si mai tirziu s-a impus la saxofon soprano, fiind printre primii maestri ai acestui instrument. A avut, la sfirsitul anilor '60, propriul sextet, colaborind ulterior cu Richard Oschanitzky si Aura Urziceanu. A facut parte din cvintetul Bucuresti, cea mai mare trupa de jazz pe care a avut-o Romania: Marius Popp - pian, Johnny Raducanu - contrabas, Dan Mindrila - sax tenor, Stefan Berindei - sax alto si soprano, Eugen Gondi - baterie. In Germania a lucrat ca inginer la firma Siemens, dar marea lui pasiune a ramas jazz-ul. Cu doi ani in urma a inregistrat CD-ul "Romanian Jazz Connection", fiind acompaniat de muzicieni romani stabiliti in strainatate: Nicolae Simion, Paul Weiner, Decebal Badila, Adrian Ciceu, Billy Bontas. Astazi, de la ora 12.00, la Biserica Visarion va avea loc o slujba de pomenire in memoria celui care a fost Stefan Berindei. ( A.R. ) Epilog la scandalul cu politisti beti si prostituate de la Deva Cu o intirziere demna doar de autoritatile statului roman a aparut si epilogul "scandalului cu politisti beti si prostituate de la Deva". Printr-un fax remis redactiei "Evenimentul zilei", IGP anunta ca in urma cercetarilor facute, faptele relatate de cotidianul nostru se confirma partial. In articolul din 26 iunie scriam cum trei politisti de la Biroul Politiei Rutiere Deva au pus stapinire pe localul "Izvorul Decebal", din Deva, si au facut scandal, insotiti fiind de doua prostituate. Comisia IGP care s-a deplasat la fata locului a decis ca prezenta in local a politistilor, imbracati in uniforma, putea da nastere unor "discutii neprincipiale si aparitiei articolului din presa", drept pentru care acestia au fost sanctionati disciplinar. De la IPJ Hunedoara am aflat ca sanctiunea s-a tradus prin trecerea acestora de la Biroul Politiei Rutiere Deva la Biroul Ordine si Paza. LUCIAN STANCIU Primarul din Focsani interzice vinzarea locuintelor din fondul locativ de stat Focsanenii fara un acoperis deasupra capului pot spune adio locuintelor din fondul locativ de stat. Primarul orasului Focsani, Decebal Bacinschi, a anuntat ca va interzice vinzarea acestora pentru ca multi din cei care au cumparat casele date de primarie cu preturi modice le-au vindut ulterior pe piata imobiliara si au cistigat astfel sute de milioane de lei. Dupa 1990, municipalitatea a ramas cu doar 650 de apartamente din cele aproximativ 27.000 pe care le avea initial. Deocamdata nimeni nu va mai primi casa de la primarie pina cind situatia locuintelor din fondul locativ de stat nu va fi pusa la punct. Cei mai multi focsaneni care vin in audienta la primar vor case. SILVIA VRINCEANU Expozitie de pictura la World Trade Plaza In perioada 7-14 august (orele 8.00-20.00), in foaierul complexului World Trade Plaza puteti vizita expozitia de pictura realizata de Carmen Marin si Cristina Hornea. Cele doua artiste sint absolvente ale promotiei iulie 2000 a Universitatii de Arta Bucuresti - clasa profesorului Stefan Ciltia - dar nu se afla la prima confruntare cu publicul. Carmen Marin evolueaza intre doua zone deosebite - o zona a apropierii, a analizei, a detaliului si una mai larga a peisajelor, in majoritate marine. Cristina Hornea, mai aplecata catre meditatie, prefera sa faca o pictura a amintirii, a poeziei, a viselor cu un caracter apropiat scenografiei. Poate cea mai mare calitate a expozitiei (24 de lucrari) este aceea de a nu semana deloc cu pictura pe care o face profesorul lor, fiecare artista fructificindu-si harul intr-o maniera personala. OTILIA MIHAILOV Italieni jefuiti de o banda de tigani, la Mamaia Ieri seara, in jurul orei 20.00, in statiunea Mamaia, trei cetateni italieni au fost jefuiti de o banda de tigani. In dreptul hotelurilor "Arcor" si "Vega", loc numit "La butoaie", sase tigani s-au napustit asupra celor trei italieni. Spre stupoarea turistilor, care nu au intervenit in nici un fel, gasca de agresori i-a lasat pe "macaronari" fara un milion de lire italiene. Dupa incident, cei trei pagubiti au chemat in ajutor Politia Mamaia. Insa, spre uimirea lor, ofiterul de serviciu i-a informat ca nici un echipaj de politie nu se poate deplasa la fata locului. In schimb, i-a invitat in cursul diminetii urmatoare la sediul politiei pentru a depune o plingere. Mult mai in tema cu evenimentele, receptionerii hotelurilor i-au sfatuit pe italieni sa-si ia gindul de la bani. "Bine ca nu ati mincat bataie. Oricum, tiganii ataca numai cetateni straini, iar politia doarme in papuci", le-a povestit celor trei un receptioner. Astfel, italienii au trebuit sa se obisnuiasca cu ideea ca au ramas fara bani si nu au mai depus nici o plingere. FLORIAN BICHIR Mort de-atita munca Nicolae Ghinea, in virsta de 48 de ani, din Ploiesti, a murit subit sub ochii colegilor sai de munca, luni seara, in jurul orei 20.00. Barbatul, istovit dupa o zi de munca sub soare la Ferma "Dumbrava" a SC Tohani SA, s-a intors in dormitorul comun si s-a intins in pat. La un moment dat, respiratia sa a devenit din ce in ce mai sacadata, Nicolae stingindu-se din viata sub privirile neputincioase ale celorlalti muncitori zilieri. Cadavrul a fost transportat la LML Ploiesti, pentru efectuarea necropsiei si stabilirea cauzei decesului. VIOLETA STOICA Spinzurat in autobuzul pe care il conducea de mai multi ani Iosif Baisan, un barbat in virsta de 52 de ani, din Sibiu, angajat ca sofer profesionist la SC "Tursib" SA, a fost descoperit ieri dimineata spinzurat de un chepeng al autobuzului pe care il avea in primire de mai multi ani. Gestul sinucigasului a contrariat si a socat, deopotriva, intreaga familie, cu atit mai mult cu cit situatia financiara a acestuia era una stabila. In plus, omul avea o casa aratoasa si doua autoturisme. Citiva dintre colegi pun gestul lui Baisan pe seama nemultumirii legate de casatoria fiicei sale. Astfel, luni, 31 iulie, Baisan si-a cinstit colegii de serviciu, cu ocazia nuntii, apoi a tras autobuzul intr-un loc mai retras "pentru reparatii". A fost gasit dupa opt zile, spinzurat de chepeng cu un cablu subtire de la instalatia electrica a masinii. Surprinzator ramine faptul ca, in tot acest timp, absolut nimeni nu s-a sesizat de disparitia barbatului. Primul care a realizat ce s-a intimplat a fost seful de coloana, care voia sa-i intocmeasca lui Baisan un referat de desfacere a contractului de munca si sa-i ia masina. Inchis precum intr-un cuptor si atirnind de trapa autobuzului, corpul neinsufletit al lui Baisan intrase deja intr-o avansata stare de descompunere. ION GIRNOD O inovatie romaneasca a triumfat la Premiile Anuale Kent 10.000 de dolari au recompensat cele mai indraznete idei in design la Premiile Anuale pentru Inovatie Kent Premium Lights. Concursul a adunat 147 de proiecte din care doar cinci au fost premiate. Caracterul de litera al lui Leo Graphics, calendarul 2000 al lui Brinzas Design sau grafica Tirgului International de Carte Bookarest 2000 au triumfat la categoria 2D. Constructia unei casei realizata de Adrian Balasoiu, a fost aleasa cistigatoare la sectiunea 3D, iar Eugen Pavel a primit laurii sectiunii Nou dimensional pentru hyper CD-Rom, memorie optica tridimensionala, inovatie brevetata deja in 20 de tari. Eugen Pavel s-a ales si cu Marele Premiu, in valoare de 4.000 de dolari, ce acopera cheltuielile de prezentare a proiectului sau la Expozitia Internationala de la Hanovra. Cea mai inconsistenta s-a dovedit sectiunea Virtual D, care nu avut nici un premiat, proiectele dovedindu-se sub asteptarile juriului ce i-a numarat pe regizorul Ovidiu Bose Pastina, pe designerul de soft Serban Constantinescu si pe Horia Murgu. Festivitatea de decernare a Premiilor Anuale pentru Inovatie Kent Premium Lights, ce a respectat toate regulile suspansului, a avut parte de o gazda agreabila in persoana lui Razvan Exarhu. CORNELIA POPESCU Motii din Apuseni sint mari consumatori de Viagra O data cu intrarea in noul mileniu, tot mai multi moti din Muntii Apuseni apeleaza cu incredere la mijloacele moderne de protectie si stimulare sexuala. Pentru ca muncesc pe brinci, dar, in acelasi timp, doresc sa-si traiasca restul zilelor la maxima intensitate, cu toate placerile vietii, batrinii din Apuseni au lasat inhibitiile si pudoarea deoparte. Un exemplu elocvent in acest sens este comuna Horea, din judetul Sibiu, cu cele 15 sate si catune apartinatoare. Medicul Catalin Paval, originar din Bucuresti, a reusit intr-un an si jumatate, de cind lucreaza in Horea, sa-i constientizeze pe oameni ca e bine sa apeleze la ultimele descoperiri medicale din domeniul sexului. In prezent, spune el, aproape 20 de batrini din Horea folosesc pilula de putut. Periodic, ei vin la dispensarul din centrul localitatii, de unde cumpara pastila Viagra cu 280.000 de lei bucata. Doctorul Catalin Paval explica: "I-am facut sa inteleaga cu pliante lamuritoare ce poate face Viagra. Am constatat, cu ceva mirare totusi, ca au fost extrem de receptivi", ne-a declarat tinarul medic. Cel mai in virsta consumator de Viagra din Horea, V.N., are 81 de ani. El a cumparat Viagra de la dispensar, marturisindu-i doctorului ca are si el o fata. "Nu-i nevasta-mea. Mincam, bem amindoi, da' amu ii cazul sa ne simtim si bine, sa facem ceva impreuna", ne-a declarat omul care, cu 280.000 de lei, se simte, in vina". LUCIAN DOBRATER Un taran din Suceava a aclimatizat pasarile desertului Strutul mioritic In drumul spre Manastirea Putna se afla comuna Vicovu de Jos, localitate care este strabatuta zilnic de sute de turisti care se indreapta spre mormintul lui Stefan cel Mare si Sfint. Multi dintre cei care au drum prin comuna se opresc la poarta lui Gheorghe Vicol, atrasi de o priveliste exotica si rar intilnita pe meleagurile noastre. "Mai, femeie, eu innebunesc fara struti!" In cursul anului trecut, in luna august, Gheorghe Vicol a ajuns in judetul Bihor, iar intr-un sat de linga Beius a vazut pentru prima data, in realitate, struti. "De atunci, de cind i-am vazut, nu am mai avut liniste", ne-a spus Gheorghe Vicol. In luna martie a acestui an, Gheorghe Vicol a cumparat patru struti, de la o persoana din Satu Mare: "Era o ocazie pe care nu puteam sa o ratez. Am dat 80 de milioane de lei, dar i-am luat practic la jumatate de pret, respectiva persoana primindu-i din Belgia. Am imprumutat atunci o multime de bani, de la diverse persoane si de abia acum mi-am revenit financiar, reusind sa platesc datoriile. 80 de milioane de lei pentru patru pasari, chiar daca sint unice in Moldova, reprezinta, totusi, o suma insemnata. Mai ales ca pe Gheorghe Vicol, care are o societate comerciala ce "supravietuieste", nu-l dau banii afara din casa. El a invatat insa sa imbine utilul cu placutul si sa faca dintr-o pasiune deosebita o afacere ce se anunta extrem de infloritoare. Strutii maninca foarte mult nisip si pietre "Sint mindru ca am in curte cele mai mari pasari din lume", ne spune Gheorghe Vicol. Contrar asteptarilor, intretinerea strutilor nu este deloc costisitoare. Cei trei struti, Niculita (mascul in virsta de trei ani, botezat asa de fostul stapin), Nadia (femela, 2 ani, botezata dupa una dintre fetele gospodarului) si Mariana (femela, 8 luni, botezata "asa pur si simplu"), maninca porumb, orz si ovaz, in amestec, precum si lucerna. In total, cele trei pasari consuma 3,5 kg de boabe pe zi si cam doua cosuri de verdeata. Gheorghe Vicol le mai da si scoici pisate (pentru aport de calciu), sau mincare speciala adusa din strainatate, in care se gasesc si vaccinuri ce se administreaza pe cale bucala. Oarece probleme sint cu apa, cei trei struti consumind aproximativ zece galeti de apa pe zi. Teribila sete a strutilor il pune serios la treaba pe gospodar, tinind cont ca acesta vrea ca pasarile sa aiba permanent apa proaspata. Mai maninca strutii foarte mult nisip si pietre, "alimente" care le ajuta la digestie. Din stomacul pasarilor se aude citeodata zgomotul produs de pietrele care se ciocnesc pentru a macina mincarea. Un avantaj al acestor pasari este ca "nu sint gingase la boli. Strutul este o pasare uriasa, mai rezistenta decit oricare alta. Rezista la temperaturi ridicate, dar si la temperaturi extrem de coborite, de pina la - 40 de grade Celsius". Pielea de strut este de trei ori mai scumpa decit cea de crocodil "Cresterea strutilor a devenit o adevarata industrie in unele tari, chiar si in Ungaria", ne-a spus Gheorghe Vicol. El ne-a explicat ca de la aceste pasari se foloseste absolut tot: "Penele sint foarte cautate pentru toaletele spectacolelor de cabaret. Pielea, care reprezinta cam o treime din valoarea strutului, este de trei ori mai scumpa decit cea de crocodil. Ouale pot fi folosite pentru consum, pentru inmultire sau in industria farmaceutica, ori cosmetica. In fine, carnea este extrem de gustoasa, iar in Ungaria, spre exemplu, carnea se vinde cu 50 de DM/kg". Alt avantaj este faptul ca strutii traiesc circa 30 de ani in libertate, iar in captivitate, unde sint feriti de pericole si hraniti bine si la timp, ajung pina la 70 de ani. "Cind cumperi struti faci, intr-adevar, o investitie extrem de mare. Dar, in doi ani, aceasta investitie se amortizeaza", sustine Gheorghe Vicol. "Cind ploua, strutii fac adevarate dansuri" "Daca sint nervos, vin intre pasari si ma linistesc. Pentru mine sint ca un calmant. Este o placere sa privesti strutii dimineata cind ies la aer si, cam un sfert de ora, alearga nebuneste. Dar mai ales este un adevarat spectacol atunci cind ploua si fac adevarate dansuri si niste ondulari superbe din git si din picioare". Aceasta pasiune poate fi insa si aducatoare de venituri frumusele: "Vreau ca anul viitor, daca imi ajuta Dumnezeu, sa fac o ferma de crestere a paunilor, fazanilor si strutilor. Am o suprafata mai mare de teren, la Volovat, si vreau sa amenajez aici o ferma in toata regula. Eventual, sa pun chiar intrare pentru cei care vor sa o viziteze. Acum m-am convins ca pot sa traiesc din cresterea pasarilor". Cind iti vorbeste despre pasarile lui, Gheorghe Vicol o face cu o bucurie molipsitoare. Este increzator in planurile sale, mai ales ca toti cei cinci copii i-au mostenit pasiunea. Dintre acestia se bazeaza cel mai mult pe baiatul cel mic, Robert, in virsta de 10 ani, pe care il numeste "vicele", caci micutul are grija de toate pasarile atunci cind tatal sau lipseste de acasa. TIBERIU AVRAM Efect dupa 2.000.000 de ani Blestemul mamutului Nicolae Ilie, un localnic din Cosoveni, s-a inecat in "Lacul Elefantului" In numarul nostru de ieri, am relatat despre mamutul de 2.000.000 de ani, descoperit in comuna Cosoveni, judetul Dolj. Luni seara, in lacul supranumit "Lacul Elefantului", un locuitor al comunei s-a inecat. Este vorba despre Nicolae Ilie, in virsta de 43 ani, care s-a dus sa se scalde, asa cum facea de obicei. Numai ca, de data aceasta, n-a mai iesit la suprafata. Multi dintre sateni cred ca drama are ceva misterios in ea, punind-o pe seama mamutului descoperit aici, care, spun ei, ar fi cerut o viata de om pentru revenirea sa in lume, dupa 2.000.000 de ani. ION SPANU Turistele dezbracate, amenintate cu minia cereasca Turistele venite sa se bronzeze pe litoral sint terorizate de doua asa-zis maicute, care declara ca apartin gruparii "Rugul Aprins", din Vladimiresti. Minate de fanatism sau poate din dorinta de a se distra, cele doua ii ameninta pe turistii aflati pe plaja strigindu-le: "Rusine! Acoperiti-va trupurile, ca-L miniati pe Dumnezeu. El v-a dat trupul ca sa-l protejati. Sa fie numai al vostru nu sa-l expuneti. In trupul vostru salasluieste Duhul Sfint si nu trebuie sa-l pirjoliti ca pe mici!" Ingroziti de blestemele proferate de "maicute", unii turisti intra in panica si fug de pe plaja. Altii, mai curajosi, le pun pe goana, folosind niste cuvinte nu tocmai duhovnicesti. ( O.F., A.H. ) Avertizare Antrax in toata tara! Numarul bolnavilor infectati cu antrax a crescut ingrijorator in ultima vreme in judetul Tulcea, iar in alte patru judete au fost semnalate posibile infectii cu antrax, informeaza Directia de Sanatate Publica din Ministerul Sanatatii. Din cei 48 de bolnavi, din Tulcea, suspectati ca ar fi contactat boala, 21 au fost confirmati, noua au fost infirmati, iar restul sint tinuti inca sub observatie. In Hunedoara si Sibiu, din patru cazuri suspecte de antrax, doua au fost infirmate. Directiile de Sanatate Publica din Giurgiu, Vaslui, Timis si Ialomita au anuntat deja ca au cite un suspect de antrax. Animale infectate cu antrax au fost descoperite in judetele Dolj, Neamt, Salaj, Hunedoara si Satu Mare. Cele mai multe cazuri de antrax la animale sint tot in Tulcea, unde au fost depistate si incinerate 60 de vaci, 22 de cai, 36 de porci si 7 oi. Reprezentantii Ministerului Agriculturii sustin ca principalul motiv al extinderii antraxului este faptul ca proprietarii nu si-au vaccinat animalele. GETA ROMAN 