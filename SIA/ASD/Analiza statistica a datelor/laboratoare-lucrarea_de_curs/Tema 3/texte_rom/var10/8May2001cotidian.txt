 O bacauanca - locul cinci in lume la filosofie Irina Patrintas, eleva la Liceul "Gh. Vrinceanu" din Bacau, a cistigat mentiune la Olimpiada internationala de filosofie, desfasurata saptamina trecuta la Philadelphia, SUA. Mama Irinei, care vorbise cu fata la telefon, nu stia amanunte despre cum s-a desfasurat concursul. Olimpica era asteptata sa ajunga in tara ieri dupa-amiaza. Succesul Irinei se adauga altora obtinute de elevii bacauani in acest an. O alta olimpica, dar la fizica, Delica Conachi, eleva in clasa a XII-a la Colegiu "Ferdinand I", a fost acceptata de curind bursiera la Middlebury College din Vermont-SUA. (C.T.) In evitarea timpului pierdut Cele mai premiate site-uri din lume Web-ul isi are de citiva ani, de cind a devenit o industrie, propriile "premii Oscar". Comparatia nu e exagerata. Cu un fast similar, luna viitoare vor fi recompensate nu filme, ci pagini de Internet. Marea deosebire fata de Oscar: alaturi de site-urile care reprezinta afaceri de milioane de dolari, au sanse egale cele initiate si intretinute de adolescenti. Marea asemanare cu Oscarul: nominalizarile se fac dupa criterii la fel de subiective si de controversate. Premiile Webby sint acordate de o veritabila "Academie Internationala de Arte si Stiinte Digitale". Juriul e alcatuit din profesionisti ai Internetului si jurnalisti celebri. Saptamina trecuta au fost facute publice site-urile care vor intra in cursa pentru premii. Nu am regasit pe lista multe adrese familiare. Insa din cele selectate, citeva isi merita din plin locul. Va prezentam favoritele noastre. De notat ca am omis, din lista urmatoare, multe adrese care au fost prezentate in editiile trecute ale acestei pagini de ziar. Plastic.com - Aici, vizitatorii pot semnala noutatile interesante aparute in alte locuri de pe Internet, fiind practic un punct central pentru cei care vor sa fie bine informati. Kuro5hin.org - Un site destinat intelectualilor. Oricine poate deveni membru si poate scrie articole, dar acestea ajung pe prima pagina numai daca intrunesc voturile favorabile ale celorlalti membri. Atentie, in adresa e cifra 5, nu litera S. Fray.com - Povestiri adevarate, scrise la persoana intii. Fiecare beneficiaza de o prezentare grafica demna de un album de arta. ThriveOnline.com - Site medical. Cei care nu gasesc raspuns la problemele lor pot transmite intrebari, fara a-si da numele, unor medici foarte competenti. FactMonster.com - Pentru copii de virsta scolara. Viu colorat, camufleaza invatatura in spatele jocurilor de tot felul. Salon.com - Una dintre putinele reviste care, desi apare exclusiv online, este cotata la Bursa cu succes. Colaboratorii sai sint jurnalisti celebri. Eseuri si comentarii pe marginea unor subiecte din actualitate, fara ifose elitiste. Nerve.com - Editia online a unei reviste americane care demonstreaza ca se poate discuta despre sex pe Internet si altfel decit pornografic. Site-ul abordeaza vastul subiect atit din punct de vedere stiintific (medical, psihologic, social), cit si artistic. Live356.com - Un post de radio cu 34.326 de canale. Fara gluma! Acest site ofera oricui instrumentele necesare (software si spatiu de stocare) pentru a realiza emisiuni de radio, pe care le difuzeaza gratis pe Internet. Adevaratele premii Oscar au o replica - sub forma premiilor "Zmeurei de Aur" - care penalizeaza cele mai slabe prestatii. Echivalentul neoficial, in cazul Internetului, il reprezinta, credem, site-ul SomethingAwful.com, care prezinta in fiecare zi trimiteri catre cele mai comice nereusite de pe web. Comicii monitorului Iata citeva dintre site-urile cu care ne destindem in lungile ore petrecute pe Internet. Culoare locala: CyberNepal.com.np. Domeniul .np este foarte rar intilnit pe Internet: apartine statului Nepal, din Muntii Himalaya. De altfel, am fost surprinsi sa constatam ca acest site, intitulat "primul site despre Internet din Nepal", nu este citusi de putin singurul site nepalez. Aici vedeti imagini din natura uimitoare, ascultati amuzanta muzica hip-hop nepaleza in format MP3 si, mai ales, aveti acces la arhiva completa a concursului Miss Nepal din '94 si pina in prezent! Umor involuntar: AlexChiu.com. De Alex Chiu veti auzi cu siguranta peste 300 de ani. Pentru ca, sustine acesta, gratie lui veti putea trai pina atunci. Alex Chiu, un cetatean american, comercializeaza pe Internet niste inele care aduc purtatorului viata vesnica. Costa mult, dar merita - daca e sa judecam dupa sutele de mesaje de multumire despre care afirma ca le-a primit pina acum. Profesionistii: Cadaverinc.com. Aici puteti angaja specialisti care va ajuta sa scapati de orice corp uman. Daca ati comis o crima, e suficient sa vizitati site-ul si sa completati un mic formular: numele si prenumele dumneavoastra, adresa completa, numarul de telefon, data si locul la care ati comis crima, numele victimei, numele martorilor de care doriti sa va debarasati si, in final, numarul cartii de credit personale. Site-ul se angajeaza sa stearga pentru dumneavoastra urmele lasate la locul faptei. Nu va speriati, e doar umor negru, inofensiv. Deocamdata nu s-a plins nimeni de calitatea serviciilor! O scoala care nu plictiseste In aceasta toamna se va inaugura, sub auspiciile Universitatii Oxford, primul institut care isi propune sa studieze Internetul. Domeniul e vast, iar institutul e interesat de problemele legale, tehnice si sociale pe care le ridica noul mediu. Stephanie Shirley, una dintre cele mai bogate persoane din Anglia, va investi 10 milioane de lire sterline. Ministerul britanic al Educatiei va finanta proiectul cu alte cinci milioane de lire sterline. Nu pierdeti tirgul CERF 2001 Editia din acest an a tirgului de IT si comunicatii CERF 2001 isi deschide portile astazi, la complexul Romexpo din Bucuresti. Prima zi este dedicata in exclusivitate Internetului. In acest an expun peste 100 de firme. Ministrul comunicatiilor si tehnologiei informatiei, Dan Nica, va prezenta o serie de proiecte ale ministerului. Se estimeaza ca anul acesta CERF va avea circa 100.000 de vizitatori. Ferma aparatelor Popularul motor de cautare Google.com si-a instalat recent serverul cu numarul 8.000. Spre deosebire de alte site-uri foarte solicitate, Google nu se sprijina pe supercomputere, ci pe o retea alcatuita din nenumarate computere demodate, de tipul celor de pe biroul dumneavoastra. Aceasta "ferma de servere", cum se numeste in termeni tehnici, este una dintre cele mai mari realizate pina acum de un site. Cu doar un an in urma, reteaua respectiva numara 4.000 de astfel de aparate, raspindite in toata lumea. Copia, inamicul public numarul 1 Microsoft a realizat un sistem care protejeaza muzica impotriva copierii ilegale printr-o "amprenta sonora", care nu poate fi detectata de auzul uman, dar care este recunoscuta de aparate speciale chiar daca se incearca inregistrarea muzicii de la radio, cu un microfon. Acest sistem va putea fi un standard in viitoarele sisteme de operare produse de Microsoft. Napster, serviciul de schimb de muzica, s-a anuntat foarte interesat de noua solutie. Manechinul Vladimir Nica, in competitie pentru imaginea Coca-Cola Vladimir Nica, unul dintre cei mai bine cotati manechini romani si unul dintre protejatii lui Catalin Botezatu, a emigrat. De aproape un an, modelul nostru si-a gasit un job la Viena de care este mindru. Nu este vorba de striptease, ci de animatie. De ce este atit de multumit de slujba sa? Simplu. Este foarte bine platit. Si fericirea sa mai are o motivatie. De opt luni el s-a casatorit cu o frumoasa vieneza in virsta de 19 ani. Emi, caci asa se numeste sotia in cauza, ii lasa lui Vladimir toata libertatea de care are nevoie. Si pentru ca nu vrea sa piarda timpul aiurea, Vladimir s-a inscris la un concurs pe Internet. Un concurs ce tine douasprezece saptamini, cu doisprezece cistigatori si care se numeste "Coca-Cola Light Men". Dupa prima runda a concursului, Vlad si-a imbogatit contul cu sapte sute de dolari. El fiind primul cistigator. Finala va avea loc pe 10 mai a.c. si va fi difuzata la ORF 1, postul public de tv vienez. Pentru ca are mare incredere in el si pentru ca se considera un mare norocos, Vladimir este convins ca va cistiga finala si ca cei sapte mii de dolari (suma revenita cistigatorului locului 1) il va ajuta sa-si petreaca o vacanta de vis in insule. Care? Nu s-a hotarit. De asemenea, este posibil, numai daca va fi finalist, sa devina imaginea Coca-Cola, desigur tot la Viena. MONICA STAN Asta-seara, la HBO, "Annie", o poveste cu orfani si catelusi maidanezi Casa Disney reinvie celebritatea unor benzi desenate acum 75 de ani cu filmul de televiziune "Annie", povestea unei pustoaice de 11 ani, crescute intr-un orfelinat. Din pricina lipsei de afectiune a directoarei, Annie paraseste orfelinatul si incepe sa colinde strazile New-Yorkului in compania singurului prieten loial, dulaul Sandy. Aceasta poveste a stors riuri de lacrimi de la copiii Americii, in afara benzilor desenate si a acestei productii existind alte cinci ecranizari. Varianta de fata, din 1999, este un musical, garnisit cu seducatoare secvente de dans, in spatele camerei gasindu-se Rob Marshall, cel care a servit drept coregraf si pentru o ecranizare a "Cenusaresei" din 1997. Coloana sonora a filmului reprezinta si ea un atu notabil, ea fiind inregistrata in aceeasi camera a companiei Capitol Records in care Frank Sinatra si Beatles si-au inregistrat mare parte din hituri. Catelusul din film este jucat in fapt de doi patrupezi, Chester si Chip, care au fost selectati din adaposturile pentru ciinii fara stapin. Machiajul lor dura in medie cam sase ceasuri. In ceea ce o priveste pe Annie, ea este interpretata de o pustoiaca de 12 ani, Alicia Morton, aleasa din peste 3.000 de fetite care s-au prezentat la casting. Experienta ei actoriceasca nu se reduce la aceasta partitura, ea interpretind-o timp de trei ani pe Cosette in tinerete din montarea "Miserabilii" de pe Broadway. Incepind cu luna mai, HBO isi mareste programul si isi micsoreaza pauzele promotionale intre filme. Astfel, HBO poate fi urmarit timp de 18 ore in timpul saptaminii (de la orele 8.00 - 2.00) si 24 de ore din 24, vinerea si simbata. CORNELIA POPESCU Vedete jefuite Daca pina acum V.I.P.-urile aveau ca numitor comun doar extravagante si mofturi, ei, bine, vremurile tulburi pe care le traversam au adus o noutate la orizont: jaful la drumul mare. Vedetele de la Prima TV au patit-o si ne povestesc si noua cum. Frumoasa prezentatoare a emisiunii auto de la Prima TV, Beatrice Ilinca, a fost jefuita in plina zi in fata magazinului Unirea: "Si asta numai din vina mea, pentru ca umblu cu geanta in vint, cum zice mama. Ma uitam pe niste reviste la o taraba, si cind am vrut sa scot portofelul, surpriza: am tras fermoarul si-am vazut trotuarul. M-am bucurat totusi ca am salvat telefonul mobil. Pentru ca il tineam in mina". Ce a urmat a fost poate si mai amuzant. Beatrice a trebuit sa schimbe yala acasa si, timp de o saptamina, a stat cu mari emotii de frica hotilor Iulia Fratila a fost si ea jefuita de mai multe ori: "Cred ca am depasit recordul. Mi-au furat de citeva ori mobilul si chiar poseta cu totul. Din acest motiv am si renuntat sa mai port genti voluminoase. Mi-am cumparat una gen sac pe care mi-o atirn de git. Desi nu este la fel de frumoasa ca celelalte, e mult mai practica" Nici sotia lui Tibanu, Irina, nu a scapat de aceasta experienta nefericita. Ea a ramas (tot) fara geanta, intr-o parcare, in timp ce statea de vorba cu fiul sau. Cind sa-si ia poseta de pe bancheta din spate a masinii, ia-o de unde nu-i. "Mi-am zis de nu stiu cite ori sa n-o mai las acolo, dar pina n-am patit-o nu m-am lasat", povesteste Irina facind haz de necaz. OTILIA MIHAILOV Romania kitschitoare Anuntata ca o editie de reclame prost facute, "Marca..." lui Andi Moisescu de duminica a sucombat. Cele 30 de minute nu au putut tine piept prea vastului domeniu care-i kitschul in publicitate. Inevitabil, emisiunea a calcat (si) in strachini. Nu ideatic, ideea a fost de nota 10, ci prin modul de abordare, printr-o singura lentila, si aceea ciobita, a temei. "A venit timpul sa dam si contraexemple de tipul "nu faceti ca ei". In emisiune, vor fi prezentate reclame care nu transmit nimic sau transmit prost mesajul, reclame imitatii sau kitsch care lasa telespectatorul nedumerit, scirbit sau amuzat...". Si-asa a si fost. Nu faceti ca ei. Mai bine zis, cum faceau ei reclamele, pe vremea lu' bunica. Spoturile n-au fost insa relevante, in ideea anuntata de protevisti, aceea de "nu faceti ca ei" si nici macar de reclame proaste. Ce cauta intr-o astfel de editie clipuri publicitare africane din 1958, 1965, 1985, cu valoare de contraexemple? Alt timp, alta cultura. Intr-adevar, au fost si citeva pilde de reclame de dupa 90, dar numai asa, de saminta. Si, bineinteles, de-aiurea, nu de la noi. Asteptam de la producatori citeva exemple actuale de tipul "nu faceti ca ei" din publicitatea romaneasca, nu abureala servita drept exemplu negativ a reclamelor romanesti din perioada ceausista. Nu trebuie sa ne mire insa. PRO TV e ea servitoare publica, dar mai presus de toate e o televiziune comerciala care traieste gratie ambroziei publicitare. Cum ar putea fi "Marca inregistrata" o emisiune obiectiva in aceste conditii? Asa se face ca pina la urma editia de duminica a fost ea insasi un kitsch. In sensul de emisiune decorativa. Din acest punct de vedere majoritatea show-urilor dornice sa satisfaca gustul popular opereaza cu formule kitsch. Exista insa si-aici o delimitare. Intre prostul gust multiplicat si lucrul bine facut. RADU MEIROSU Bucurestenii nu mai au rabdare Maidanezi otraviti in Rahova Pentru bucurestenii care locuiesc in apropierea Pietei Rahova, pe strazile Buzoieni, Prundului sau Dumbravei, saptamina aceasta a debutat ca un veritabil film horror. Pe aleile din zona, rondurile si terenurile din apropiere, erau presarate ieri dimineata cadavrele mai multor ciini vagabonzi. Ciinii erau omoriti prin parcari si pe alei Citiva maidanezi batrini, catelele care fatasera in urma cu putina vreme si puii lor au murit otraviti in toiul noptii. Se vedea clar ca animalele s-au chinuit inainte de a-si da duhul. Pe unele, sfirsitul le-a prins in groapa sapata pe jumatate de durere. Altele s-au tirit pina aproape de portile oamenilor, inainte de a se ineca in propria voma. Asa incit, dimineata, cind oamenii au plecat la serviciu, pe aleile unde-si tin parcate masinile era o imagine de cosmar. De teama pentru ciinii lor de apartament, multi dintre locatarii blocului M73 nu au mai indraznit sa-si scoata animalele afara. Din vorba in vorba, oamenii ramasi acasa au aflat ca luni seara, dupa 11.00, prin zona au trecut doua persoane care au presarat drumul cu bucati dintr-o asa-zisa carne rosie, in fapt, otrava, ca pentru sobolani. Hingherii si societatile de salubrizare, banuite de omorirea ciinilor Viorica Trifu o locatara din zona, sustine ca cei trei asasini au fost recunoscuti ca lucrind pe masina hingherilor. Razvan Tiru, directorul Administratiei pentru Supravegherea Animalelor o contrazice sec: "Exclus. Administratia nu foloseste asemenea substante". Razvan Tiru sustine ca in depozitele ASA nu exista nici un strop de otrava pentru ca nu are ce face cu ea. Singura metoda de eutanasiere folosita de ASA este cea aprobata de primar si folosita de la inceputul campaniei. "Oficial, astfel de substante nu pot detine decit societatile de salubrizare, deratizare, dezinsectie si dezinfectie. Ele sint folosite pentru exterminarea rozatoarelor. Folosirea lor la uciderea ciinilor vagabonzi demonstreaza insa ca sint multe persoane care nu vor sa mai vada ciini vagabonzi pe strada", mai adauga directorul Administratiei pentru Supravegherea Animalelor. In ceea ce priveste campania declansata de municipalitate pentru stirpirea ciinilor fara stapin, aceasta merge mai departe. Zilnic, hingherii prind in medie 100 de ciini si tot zilnic, conform planului, sint eutanasiati cam tot atitia. Numarul adoptiilor scade de la o zi la alta. MIHAELA BALEA Pe scurt Batuta mar Procurorii Parchetului de pe linga Tribunalul Iasi au trimis ieri in judecata un barbat care si-a maltratat crunt sotia doar pentru ca nu i-a curatat un mar. Eduard Constantin Buca (28 de ani), casatorit de anul trecut cu Florina Delia, cu care are si un copil, acum in virsta de cinci luni, isi batea sistematic consoarta. Din declaratiile date politistilor de o matusa, Florina se refugia la aceasta cite o saptamina, dupa ce era maltratata de sot. Pe 15 martie a avut loc cea mai groaznica confruntare intre cei doi. Femeia a uitat sa curete marul pe care i-l adusese si a fost luata la bataie de Eduard. Sub loviturile bestiale date cu pumnii si picioarele, Delia a cazut la pamint scuipind singe. Medicii de la Spitalul de Urgenta abia au reusit sa-i salveze viata, extirpindu-i splina facuta praf. Eduard Constantin Boca a fost trimis dupa gratii sub acuzatia de vatamare corporala grava si risca o pedeapsa cu inchisoarea de pina la sapte ani. (C.D.) Omorita in bataie de propriul fiu Aneta Ciucu, in virsta de 63 de ani, a fost batuta pe 12 aprilie de catre fiul ei, Ionel Ciucu, 24 de ani. Acesta a batut-o pe mama sa cu o coada de topor, provocindu-i mai multe fracturi. Batrina a ajuns in stare grava la Spitalul Judetean "Sf. Apostol Andrei" din Galati, fiind internata la Reanimare. In ciuda eforturilor, medicii nu au reusit sa o scoata pe pacienta din starea critica, batrina intrind in coma in urma unor complicatii. Duminica, 6 mai, Aneta Ciucu a murit. Ea avea cinci copii, Ionel fiind cel mai mic dintre ei. Politistii galateni cerceteaza cauzele care au dus la moartea Anetei Ciucu, pentru a vedea daca moartea acesteia a survenit in urma loviturilor primite de la fiul ei. Oamenii din Suceveni spun ca Ionel Ciucu sta ascuns la o stina de cind si-a bagat mama in spital. (A.C.D.) Salt in gol de la etajul IX O femeie din Sibiu si-a pus ieri dimineata capat zilelor, aruncindu-se de la balconul apartamentului. Irina Feldera (43 de ani) a lasat sotului si celor doua fiice un bilet in care anunta motivul gestului. Sibianca marturisea ca s-a saturat de viata amara si singurul lucru care o mai putea face fericita era sinuciderea. Vecinii afirma ca Irina Feldera era o femeie linistita, care nu a lasat niciodata sa se inteleaga faptul ca ii este groaza sa traiasca. Situatia familiei nu era una deosebita, insa siucigasa nu se putea obisnui cu gindul ca nu are un loc de munca si nu-si poate ajuta fiicele cu bani. (M.S.) Fostii proprietari ai caselor nationalizate avertizeaza: Romania ar putea fi confruntata cu o avalansa de procese la Curtea Europeana a Drepturilor Omului Aproape o suta dintre membrii Asociatiei Proprietarilor Deposedati Abuziv de Stat (APDAS) au pichetat ieri, timp de citeva ore, latura dinspre malul Dimbovitei a Palatului de Justitie. Spre deosebire de "advesarii" lor, chiriasii din casele nationalizate, care nu pierd nici un prilej sa-si exprime doleantele, intr-un mod cit mai zgomotos, fostii proprietari s-au multumit doar sa se aseze pe scarile monumentale ale cladirii si sa arboreze in liniste citeva pancarte care explicau, in mod sintetic, motivul prezentei lor acolo. Prin acest miting tacut, membrii asociatiei au protestat fata de prevederile proiectului Legii 10/2001, referitoare la conditiile in care fostii proprietari pot solicita retrocedarea bunurilor confiscate abuziv in timpul regimului comunist. Ei au protestat in acelasi timp si fata de prevederile legate de despagubirea in natura a persoanelor ale caror case nu mai pot fi retrocedate. In discutiile purtate la fata locului, protestatarii au criticat pozitia exprimata de Ion Iliescu care, la 24 ianuarie 2001, a declarat, la Focsani: "E un moft chestiunea asta cu proprietatea", precum si afirmatia facuta de Adrian Nastase care, tot in cadru oficial, a declarat: "Curtea Europeana nu este agent imobiliar". Maria Teodoru, presedintele asociatiei, afirma ca, dintr-un total de 120.000 de case nationalizate, doar 4.000 au fost cistigate in urma unor procese care au durat ani intregi. In schimb, aproape 100.000 de case au fost vindute prin Legea 112/1992, iar 97a din aceste vinzari au fost ilegale, intrucit acele case au fost luate de la proprietari fara titlu. Protestatarii au contestat si ideea de a se oferi, drept despaguribi, actiuni la diferite societati comerciale, dintre care multe ar putea fi in stare de faliment. In aceste conditii, membrii asociatiei sint decisi sa nu accepte decit restituirea in natura a proprietatilor. In aceste conditii, fostii proprietari sint decisi sa protesteze pe toate caile legale atit in tara cit si la Curtea Euro-peana a Drepturilor Omului, care a obligat deja statul roman sa plateasca daunele pretinse de citiva pagubiti. Dintre manifestanti, deosebit de impresionanta este situatia lui Gheorghe Talaba. El are de revendicat cinci vile situate in diverse zone ale Capitalei, construite de bunicii sai in perioada interbelica. Din toate acestea, nu a primit nici una. Sta intr-un apartament de bloc, undeva in Pantelimon. Are sotia bolnava de TBC si o pensie de 700.000 lei. In schimb, are o datorie la intretinere de aproape 30 milioane de lei. Omul, proprietar de drept a cinci vile, se teme ca in curind va fi aruncat in strada. VASILE SURCEL 600 de tigani au blocat degeaba drumul la Mizil Peste 600 de tigani din cei 6.000 care traiesc in orasul prahovean Mizil, si-au adunat ieri, dis-de-dimineata, puradeii si pirandele si s-au indreptat, intr-o harmalaie de nedescris, catre primaria din localitate. Tiganii aflasera, prin sursele lor, ca primarul Dan Iacob primise de la Ministerul Muncii si Solidaritatii Sociale, fondurile pentru ajutoarele de urgenta destinate familiilor sarace din localitate, Mizilul fiind recunoscut ca unul dintre cele mai sarace orase din judetul Prahova. Locuitorii de etnie rroma au fost cei mai napastuiti de soarta, pentru ca fermele la care lucrau cu ziua s-au privatizat iar patronii nu i-au vrut. In jurul orei 8.00, tiganci cu copilasi in brate, alaturi de sotii lor, au ajuns in fata Primariei Mizil, unde au inceput sa urle, cit ii tineau rarunchii, ca vor banii promisi de la guvern. Pentru ca nu au primit un raspuns care sa ii satisfaca, sutele de rromi s-au asezat in mijlocul drumului national Ploiesti-Buzau, blocind circulatia pentru mai bine de doua ore. Abia dupa ce au aflat ca banii nu au ajuns la Mizil si ca isi vor primi ajutoarele sociale de urgenta - in valoare de maximum 1,2 milioane lei de familie - dupa aparitia hotaririi de guvern in Monitorul Oficial, tiganii s-au retras la casele lor din paianta. VIOLETA STOICA Inca o curatenie de primavara la Mediapro Surse din cadrul Mediapro ne-au confirmat ca e posibil ca in toate firmele puternicului trust sa aiba loc inca o curatenie de primavara. "Cutremurul" va avea loc luna viitoare si va afecta 20 la suta dintre angajati. Valul de disponibilizari nu va ajunge la vedete sau la alte nume mari din trust, ci vor fi dati afara angajati din esaloanele inferioare. Vestea vine la scurt timp dupa un alt val de concedieri, care afectat tot 20 la suta dintre angajati. Legat de schimbarile aduse de primavara, am aflat ca Antal Putinica, prezentator in cadrul Departamentului Sport al PRO TV, nu mai lucreaza la acest post de televiziune. Duminica, Antal a comentat in direct pentru Antena1 Marele Premiu al Spaniei la motociclism. Insa el nu a venit cu arme si bagaje la Antena, semnind deocamdata un contract de colaborare. LIVIU SERBANESCU Burse JTI pentru jurnalisti Fundatia Freedom House si Centrul de Informare ONU au lansat editia a doua a programului Bursele JTI pentru jurnalisti. Un juriu de specialitate va selectiona 5 ziaristi, care vor beneficia de stagii de pregatire profesionala avansata, cu o durata de 10 saptamini, desfasurate in cadrul unor prestigioase institutii din Statele Unite ale Americii. Alegerea candidatilor se va face pe baza unui interviu si a portofoliului prezentat de acestia. Programul propriu-zis se va derula in toamna anului 2001 si este deschis tuturor jurnalistilor din presa scrisa si televiziune, specializati in domeniile economic, politic si social. Data limita de depunere a dosarelor de inscriere este 30 iunie 2001. Finantarea este asigurata de JT International cu sprijinul Bucharest Marriott Grand Hotel. Asociatia moaselor pune degetul pe rana 40 la suta din gravidele romance sufera de anemie Romania este tara cu cea mai mare mortalitate materna din Europa, dupa Federatia Rusa. Anual se inregistreaza o medie de 41 de decese la o suta de mii de nascuti vii. Teoretic, in serviciile de baza acoperite de Casa de Asigurari sint incluse si ingrijirile prenatale pentru gravide. "Numarul de consultatii prenatale la o sarcina normala ar trebui sa fie de 10, insa media inregistrata la noi este de 5", a declarat Raluca Cojocaru, asistent de obstetrica ginecologie la Spitalul "Panait Sirbu", in cadrul seminarului organizat cu ocazia Zilei internationale a moaselor. Foarte multe dintre gravide nu ajung pe timpul sarcinii sa fie consultate de medic sau sa-si faca vreo analiza. Aceste neglijente duc la nasterea copiilor cu malformatii si la aparitia unor disgravidii precoce. De asemenea, peste 40 la suta dintre gravide sufera de anemie, acest lucru ducind la nasterea prematura a copiilor. Asociatia moaselor din Romania ofera o solutie pentru a ajuta la schimbarea recordului trist pe care il detine tara noasta: reinfiintarea profesiei de moasa. Reprezentantele asociatiei cer ca cele aproximativ 8000 de asistente de obstetrica-ginecologie din toata tara sa devina moase care sa se ocupe de femeile gravide in timpul sarcinii, travaliului si in perioada postnatala. Se intentioneaza reinfiintarea scolilor pentru moase, care au fost eliminate din sistemul de invatamint in 1978. Profesia de moasa exista in toate tarile europene, iar reinfiintarea ei este una dintre conditiile pe care Comunitatea Europeana o cere tarii noastre pentru a fi acceptata in U.E. (G.R.) Primii someri in armata romana 50 de militari de la Brigada 4 Mecanizata Zalau si-au pierdut locul de munca Primii someri din armata romana au aparut ca urmare a restructurarii Brigazii 4 Mecanizate cu sediul in municipiul Zalau. Peste 50 de militari angajati pe baza de contract la Unitatea Militara 01336 din Zalau au fost anuntati de conducerea unitatii ca nu le-au mai fost innoite contractele de munca. Pentru aceasta categorie de militari, contractele de munca se revizuiesc anual. Pentru ca statutul acestei categorii de angajati MApN nu este unul perfect, militarii disponibilizati de la Zalau nu pot beneficia de ajutorul de somaj sau plati compensatorii. Maiorul Dragos Iacob, purtatorul de cuvint al Corpului lV Armata, a declarat ca situatia militarilor disponibilizati a fost raportata conducerii Ministerului Apararii Nationale. "Aceasta problema va putea fi rezolvata numai pe baza unui acord intre Ministerul Apararii si Ministerul Muncii si Protectiei Sociale. In orice caz, oricare dintre militarii disponibilizati au platite la zi CAS si fondul de somaj". Iacob Dragos mai sustine ca, la angajare, acestei categorii de militari i se aduc la cunostinta faptul ca daca vor fi disponibilizati nu vor putea beneficia de ajutorul de somaj. In urma restructurarii Brigazii 4 Mecanizata Zalau isi vor pierde locul de munca si un numar insemnat de ofiteri si subofiteri. "Acestora le vom gasi cu siguranta un loc de munca in viitoarele structuri care vor aparea dupa restructurarea Corpului 4 Armata", a mai precizat Iacob Dragos. MIHAI SOICA [33][pl.dll?rid=expresro] 