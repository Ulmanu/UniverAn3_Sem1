 Brimiti cu golindul? ______________________________________________________________________ Cu ani in urma, de Anul Nou, mama m-a lasat fara grai cu o intrebare. La voi la bloc vine preotul? Vine daca e vreo nunta sau o inmormintare. Sau un botez! Dar cu Iordanul vine? O fi venind, dar n-oi fi fost acasa. O data m-a prins, prin aprilie-mai. Si l-ai primit? Sigur ca da! Si a facut slujba si a stropit casa? Sigur ca da! Si i-ai dat bani? I-am dat, doar nu era sa ma port ca un pagin! Mare prost mai esti, a zis mama, cu aerul ei de taranca necrutatoare. Cum sa vina popa cu Iordanul in aprilie si tu sa-l primesti si sa-i dai si bani! Am incercat s-o scald si i-am zis, poate ca abia atunci mi-o fi venit rindul. De la biserica pina la mine sint mii de apartamente si tot asa, cite o slujba, cite un stropit, o gustarica si un paharel, n-o fi ajuns la mine decit in aprilie-mai. Mai, mai! O fi fost un preot fals care nu cauta decit fraieri ca tine ca sa le ia banii. E ca si cum ar fi slujit de Pasti cu o luna-doua inainte de Craciun! Si a inceput sa-l strige pe tata, auzi ma, la asta a venit popa cu Iordanul in aprilie, si prostu' l-a primit si i-a mai dat si bani! Ha-ha-ha, ha, ce copil mai ai! Am incasat-o rizind si n-am uitat-o. Ba, chiar mi-am reamintit scena in simbata asta. Ieseam din curtea unui prieten, un om de la noi din judet, ramas in somaj de citeva luni, un fel de var de-al zecelea. In poarta, preotul cu busuiocul si crucea, insotit de un dascal cu caldarea plina si cu o sarsana in cealalta mina. "Brimiti cu grucea?", a ingaimat parintele cu o voce aparte, mult mai usor de explicat dupa ce-i intilneai ochii umezi. Conjudeteanul meu, strins cu usa la bani, a mintit. Parinte, imi pare rau, da' nevasta-mea-i bolnava si casa-i intoarsa pe dos! Se intelegea din voce ca o scalda. Chiar se rusina ca n-are ce-i da. Am simtit asta, am bagat mina in buzunar si am scos o bancnota roscata. Parintele a inhatat-o, a frecat-o de barba, a zis scurt un "bogdaproste" si a luat-o la pas spre casa vecina. N-a schitat nici un gest ca ar vrea sa intre in casa, nu ne-a pus sa sarutam crucea, nimic. A luat suta de mii si, dupa cum mergea de sprintar, mi-am dat seama ca sarisem calul, ca stricasem preturile cartierului. Cel mai tare m-a suparat faptul ca a plecat cu banii fara sa-si faca datoria. Nu s-a prefacut nici macar pentru treizeci de secunde ca joaca rolul acceptat de toti. O mica slujba, un stropit cu busuioc si, pe urma, sa ne intinda crucea s-o sarutam, urindu-ne ani multi si intrebindu-ne cum merg treburile, cum stam cu sanatatea si daca am mai trecut pe la sfinta biserica. In gestul sau de a lua banii fara sa dea ceva in schimb semana cu tiganusii colindatori. "Brimiti cu golindul?" "Brimiti cu blugusorul?" "Brimiti cu Steaua?" Daca ziceam nu, dadeau cu piciorul in poarta. Daca ziceam da si le dadeam ceva maruntis, li se rupea banda in secunda urmatoare si opreau colindul la jumatate. Daca dadeam o bancnota mai bunicica, aveam sansa sa ascult si al doilea colind. Cineva mai al naibii ar putea zice, atita ai platit, atita ai primit! Pardon! Nu e chiar asa. In primul rind, preotul a luat suta de mii fara sa mai scoata o vorba. Iar ce cintau copiii era lalaiala! Un fel de caricatura de colind, cintat prost, un fel de doi tinci pe patru voci, care nu-si potriveau nici textul, daramite muzica! Si atunci ce sa platesc? Colindatul acela era un fel de cersetorie! Un pretext pentru a lua niste bani. Eu stiu ca in copilarie ne pregateam cu trei saptamini inainte. Repetam in fiecare seara, pe rind, in casa fiecaruia din ceata. Si ne purtam frumos, nu o luam din noiembrie prin autobuze. Incepeam la poarta omului si cintam un colind fara sa-i busim usa, fara sa strigam "Brimiti, dom'le, cu golindu'?". Ne jucam frumos rolul si daca gazda stingea becul o secunda, intelegeam ca nu ne vrea. Daca iesea in poarta, ii tot cintam pina cind zicea, ajunge, copii, ajunge, ati cintat frumos! Poftiti in casa! Caricaturile astea de colindat si de mers cu Plugusorul, ba, in cazul de simbata, de venit cu Iordanul, au in ele un viciu profund. Unii se fac ca prelungesc o traditie, iar altii ca o respecta. Si-n plus, in balmajeala antimuzicala a copiilor e si ceva din lipsa de preocupare a parintilor. E si semnul unei superficialitati a celor sapte ani. Nu-ti lasi odrasla sa plece cu colindatul fara sa stii daca e sau nu pregatita pentru asta, daca a muncit la repetitii! Fara sa fie mindri de cit de frumos cinta copiii lor, parintii nu fac decit sa-i lase liberi la cersit. Pina la urma, si in colindat, si in venitul preotului de Boboteaza e aceeasi atitudine fata de bani si fata de munca. _________________________________________________________________ 