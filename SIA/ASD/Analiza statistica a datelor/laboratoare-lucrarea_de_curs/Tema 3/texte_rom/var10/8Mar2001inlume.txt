 Alianta schimba tactica NATO nu se mai baga intre sirbi si albanezi NATO studiaza posibilitatea de a permite fortelor iugoslave sa desfasoare unitati militare in zona frontaliera dintre Serbia si Macedonia, a declarat marti, la sediul ONU din New York, secretarul general al Aliantei, George Robertson, citat de AFP. "Ne gindim foarte serios in prezent la decizia de a autoriza prezenta fortelor iugoslave in zona de securitate situata la frontiera cu Macedonia", a afir mat Robertson, subliniind ca "spera ca decizia sa fie luata in aceasta saptamina". Aceasta zona de securitate se intinde pe o latime de cinci kilometri si pe lungimea de 300 de kilometri de-a lungul provinciei Kosovo. Extremitatea sudica se invecineaza cu Macedonia, permitind membrilor gherilei albaneze sa se deplaseze intre Kosovo si Macedonia. "NATO nu vrea ca aceasta zona de securitate sa fie utilizata drept refugiu pentru extremisti", a declarat Robertson, adaugind ca forta multinationala de pace din Kosovo (KFOR) va reactiona cu fermitate pentru asigurarea securitatii la frontiera. Fortele sirbe ar putea fi autorizate sa amplaseze armament greu in zona de securitate. Secretarul general al NATO a respins ideea ca forta de pace internationala sa instituie o noua zona-tampon, intre Kosovo si Macedonia (solutie propusa de autoritatile de la Skopje), considerind ca aceasta nu ar fi o masura eficienta. "Ceea ce trebuie sa facem este sa cream patrule solide, capabile sa blocheze caile de aprovizionare ale extremistilor", a afirmat Robertson. Romania ia pozitie de la tribuna OSCE Macedonia a obtinut sustinerea totala a Consiliului permanent al OSCE, dupa recentele ciocniri intre fortele macedonene si extremistii albanezi. In timpul reuniunii extraordinare care a avut loc la sediul OSCE de la Viena, reprezentantii celor 55 de state membre au "sustinut ferm independenta, suveranitatea si integritatea teritoriala a fostei republici iugoslave a Macedoniei si inviolabilitatea frontierelor sale", se arata intr-un comunicat remis presei de presedintele in exercitiu al Consiliului, Liviu Bota. OSCE a condamnat actiunile extremistilor albanezi "care nu pot decit sa deterioreze fragilul echilibru din regiune", riscul destabilizarii intregii zone crescind daca nu vor fi luate masuri urgente. Potrivit lui Bota, OSCE va "sustine toate masurile luate de guvernul Macedoniei". De asemenea, Organizatia pentru Securitate in Europa a "felicitat autoritatile macedonene pentru retinerea de care au dat dovada in gestionarea crizei". Troica OSCE, formata din ambasadorul roman, austriac si portughez, a estimat ca este necesar sa se ia masuri urgente si coordonate de catre toate organizatiile internationale prezente in regiune. Sezon de vinatoare la teroristi Gherila albaneza si-a extins marti activitatea de-a lungul frontierei provinciei Kosovo cu Macedonia, in ciuda eforturilor internationale de a stopa aceste actiuni, existind informatii potrivit carora aria s-a extins spre satul Kumanovo (25 de kilometri de Skopje, capitala macedoneana, situat in zona de securitate), de unde localnicii au inceput sa plece de teama tirurilor. De asemenea, marti, satul Gosince a fost teatrul unor schimburi de focuri intre rebeli si patrulele macedonene. In aceste conditii, Macedonia s-a angajat sa "vineze" toti extremistii aflati pe teritoriul sau, a anuntat marti presedintele Boris Trajkovski, in fata parlamentului macedonean. "Extremistii vor fi infrinti politic si militar si vinati pe intreg teritoriul Republicii Macedonia", a declarat seful statului, adaugind ca tara sa "nu va negocia cu terorismul, cu elemente ce propaga ura rasiala si etnica". Pentru a face fata situatiei, forta de mentinere a pacii a desfasurat la frontiera dintre Kosovo si Macedonia 150 de soldati americani, a declarat un responsabil al Pentagonului, precizind ca acestia patruleaza de-a lungul frontierei, sprijiniti de elicoptere. CAMELIA MUNTEAN Obligati sa monteze petarde in orele de curs, 60 de scolari au fost sfirtecati de o explozie Explozia violenta produsa marti intr-o scoala din orasul Fanglin, situat in sud-estul Chinei, s-a soldat cu moartea a aproximativ 60 de persoane, majoritatea elevi din clasele primare, care erau obligati sa lucreze la fabricarea petardelor in incinta scolii, au anuntat surse medicale, citate de France Presse. Potrivit declaratiilor unui membru al echipelor de interventie care au participat la operatiunea de evacuare a cadavrelor din ruinele scolii pulverizate de explozie, numarul victimelor ar putea depasi 60, localnicii apreciind ca aproximativ 120 de elevi s-ar fi aflat in cladire in momentul producerii exploziei, survenita in jurul orei 11.00, ora locala. Aproximativ 20 dintre ranitii evacuati la spitalul din Tangu au decedat, in ciuda acordarii ingrijirilor medicale. Potrivit medicilor din Tangu, 45 de copii de opt si noua ani se aflau, in momentul producerii tragediei, intr-o clasa de la parterul cladirii transformata in "hala de asamblare" a petardelor. Micutii lucrau la instalarea fitilelor, supravegheati de sase adulti, dintre care cinci cadre didactice. Doar doi sau trei dintre copiii aflati in atelier au scapat cu viata. Anchetatorii sositi la fata locului au precizat ca, in ultimii trei ani, se practica in mod obisnuit fabricarea de petarde in scoli in functie de cerere, copiii fiind obligati sa presteze o astfel de munca in afara orelor de invatamint pentru a aduce bani in fondul scolilor. Elevii care refuzau sa participe la fabricarea petardelor erau amendati. In zonele rurale ale Chinei, acest sistem este pus in practica frecvent, profesorii fiind platiti din fondurile realizate din munca elevilor. De asemenea, s-a confirmat existenta unei fabrici de petarde la parterul scolii distruse complet de violenta explozie. Operatiunile de cautare a cadavrelor continuau miercuri, dar autoritatile au refuzat sa faca vreun comentariu referitor la acest accident, declarind doar ca a fost deschisa o ancheta pentru elucidarea cauzelor tragediei. CAMELIA MUNTEAN Bref Marile companii producatoare de tutun, mina in mina cu traficantii de tigari Reprezentantii Centrului pentru Integritate Publica au declarat ca o ancheta, care s-a desfasurat pe o perioada de un an, a dezvaluit legaturi intre companiile producatoare de tigarete British American Tobacco PLC, Philip Morris Cos. Inc si RJ Reynolds Tobacco Company, pe de o parte, si anumiti reprezentanti din lumea crimei organizate, membri ai retelelor care se ocupa cu traficul ilegal de tigarete. Intr-o declaratie data publicitatii, reprezentantii centrului au subliniat faptul ca un Consortiu International al Jurnalistilor de Ancheta (ICIJ) a scos la iveala dovezi ale faptului ca respectivele companii au jucat un rol important in infiintarea unor retele de trafic ilegal in anumite tari, printre care Canada, Columbia, China, SUA precum si state din Asia de sud-est, Europa, Orientul Mijlociu, Africa, "ca parte a strategiei lor de marketing pentru cresterea profitului". Mai multe procese civile au fost intentate companiilor producatoare de tigarete, in Statele Unite, cit si in unele state membre ale Uniunii Europene. ICIJ a furnizat un raport, bazat atit pe documente, cit si pe interviuri cu oficiali din cadrul aparatului juridic, traficanti si alte surse. Concluzia raportului este ca traficul ilegal cu tigarete este sprijinit, din ce in ce mai mult, de citeva organizatii care au legaturi strinse cu mafia. (EEPA) Sexul la distanta intareste cuplul Convorbirile telefonice erotice sau conversatiile indecente prin Internet pot constitui un excelent liant pentru a pastra unite cuplurile la distanta, potrivit unui studiu publicat ieri de Institutul de Psihologie din München. Potrivit sursei citate, aproximativ 62 la suta din persoanele chestionate au declarat ca, in cazul in care partenerul lor lipseste de-acasa, prefera sa "faca sex" prin telefon, in timp ce unul din cinci subiecti sustine ca adora, in astfel de situatii, sa faca "cyber-sex" (prin mesaje pe Internet) si o cincime fac acelasi lucru prin clasicele scrisori. (D.B.) Biserica Jedi Un grup de impatimiti ai genului science-fiction din Noua Zeelanda face presiuni asupra autoritatilor pentru ca seria de precepte legate de notiunea de "Forta" a cavalerilor Jedi, din celebra serie "Razboiul Stelelor" a regizorului George Lucas, sa fie recunoscuta ca religie, relateaza Ananova. Credinciosii Jedi au inceput o campanie de distribuire a unor e-mail-uri in care cer destinatarilor sa se declare in actele oficiale ca avind aceasta religie, lu"nd "n considerare faptul ca, daca un cult are peste 8.000 de aderenti, el este automat recunoscut de catre stat.(L.C.) NATO face gaura in bugetul Poloniei Guvernul polonez a aprobat marti alocarea unui fond de 105 miliarde de zloti (26,3 miliarde de dolari) pentru modernizarea fortelor sale armate, astfel incit acestea sa devina "mai apropiate" de standardele NATO. Proiectul de finantare, prevazut a se desfasura pe o perioada de sase ani, implica, printre altele, restructurarea armatei si reducerea efectivelor acesteia cu aproximativ 25 la suta (pina la 150.000 de militari) pina in anul 2006.(C.V.) Romanii, dati pe brazda Aproximativ 7.000 de refugiati si imigranti ilegali au fost retinuti la granitele Uniunii Europene (UE) in ultimele doua luni, anunta cotidianul austriac "Kronen Zeitung". In fiecare noapte, persoane din Romania, Irak, Afganistan sau din fosta Iugoslavie sint prinse incercind sa treaca ilegal granita in Austria, semnaleaza cotidianul, potrivit caruia fenomenul migratiei din Romania spre Occident cunoaste o scadere semnificativa. Ziarul mentioneaza ca din 1991 aproape 22.000 de romani au fost prinsi in timp ce incercau sa patrunda ilegal in Austria, comparativ cu numarul celor proveniti din spatiul iugoslav - 6.500 sau din Afganistan - 3.200. (R.P.) Daewoo, sub asediu Confruntari violente au izbucnit miercuri la Pupyong, sediul uzinelor Daewoo Motors, intre fortele de politie si aproximativ 1.500 de muncitori concediati de concernul confruntat cu mari probleme financiare. Fortele de ordine au incercat sa-i tina pe manifestanti in afara fabricii, dar acestia au ripostat cu coktailuri Molotov. Fabrica Daewoo si-a reluat ieri productia dupa trei saptamini de intrerupere, concedierile facind parte dintr-un amplu program de restructurare. (C.M.) Putin incurajeaza Moldova rosie Intr-un interviu acordat prin Internet, in direct de la Kremlin, presedintele rus Vladimir Putin a tinut, printre altele, sa salute atitudinea "prietenoasa fata de Moscova" a comunistilor invingatori in alegerile din Republica Moldova si a asigurat ca Uniunea Rusia-Belarus este deschisa primirii de noi membri. Putin a adaugat ca Moscova apreciaza intentia comunistilor moldoveni de a organiza un referendum privind alipirea la Uniune si a adaugat ca Rusia urmareste cu interes evolutia situatiei de la Chisinau, mai ales ca aceasta tara este membra a CSI. (C.V.) Un nou virus face ravagii pe Internet "Nevasta Dezbracata" zapaceste calculatoarele Un nou virus transmisibil prin posta electronica (e-mail), care promite vizionarea pe Internet a unei poze de senzatie, dar nu face decit sa distruga sistemul de operare Windows, a inceput de marti sa afecteze computerele mai multor mari companii occidentale, anunta Reuters. Citeva zeci de firme din Statele Unite au semnalat aparitia virusului "Nevasta Dezbracata" (Naked Wife), botezat astfel dupa fisierul (NakedWife.exe) atasat mesajului. Utilizatorii care deschid atasamentul nu vad nici o poza, ci pot urmari un scurt desen animat, urmat de un mesaj vulgar. In acelasi timp, virusul cauta si distruge o serie de fisiere esentiale functionarii sistemului de operare, care la repornire devine inutilizabil, fiind necesara reinstalarea sa. Mai mult, virusul are si o componenta de "vierme", care-i permite sa se multiplice prin autoexpedierea sa catre toate adresele de e-mail gasite in calculatorul infectat. (C.V.) Stilistii din Tel Aviv prezinta Moda pentru Orientul Mijlociu: bombe si sirma ghimpata Scoala de design vestimentar Ascola, din Tel Aviv, a fost ieri gazda unei prezentari-maraton, in cadrul careia 22 de creatori de moda israelieni si palestinieni si-au prezentat colectiile personale, toate puse sub semnul incriminarii violentei care zguduie de zeci de ani Orientul Mijlociu. Intr-o maniera absolut originala, tinerii stilisti au creat un paradox al violentei, propunind revenirea la castile militare, vestele antiglont si hainele de camuflaj ca modalitate de protest la adresa razboiului. Printre cele mai socante creatii s-au numarat o pereche de ochelari cu lentile ornate cu sirma ghimpata, o rochie de seara cu crinolina, tot din sirma ghimpata, ascunzind o bomba disimulata intr-o nevinovata papusa, si un snur de keffiyeh care serveste atit ca streang, cit si ca accesoriu pentru o rochie traditionala. Stilistul Ophir Raz propune o "poseta letala", realizata din filme de radiografie infatisind imagini cu cutite, pistoale si dispozitive explozive. O alta rochie, realizata de creatorul israelian Elian Stolero, propune o harta a statului Israel, traversata de o fisie verde, aluzie la asa-numita Linie Verde care separa teritoriul israelian de Cisiordania si Fisia Gaza. (L.C.) [15][pl.dll?rid=expresro] 