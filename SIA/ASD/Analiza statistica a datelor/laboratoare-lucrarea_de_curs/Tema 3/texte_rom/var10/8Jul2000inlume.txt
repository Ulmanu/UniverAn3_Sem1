 Umbrela antinucleara americana, la proba finala Noul sistem de aparare antiracheta al Statelor Unite urma sa fie supus unui al treilea si ultim test, ieri, in jurul orei locale 20.00 (simbata, ora 7.00, ora Romaniei), in baza militara americana din Atolul Kwajalein, in Oceanul Pacific, in pofida opozitiei exprimate in repetate rinduri de comunitatea stiintifica internationala si de o serie de tari, din care unele chiar aliate ale Washingtonului. Acest ultim si crucial test este unul terestru si urmareste distrugerea unei rachete lansate de la Baza Aeriana Vandenberg, aflata la 6.880 de kilometri distanta. In cadrul unei conferinte de presa, Lisbeth Gronlund, membra a conducerii Uniunii Oamenilor de Stiinta Ingrijorati, a declarat ca testul este "prematur, foarte scump si periculos". Federatia Americana a Oamenilor de Stiinta (FAS), in rindurile careia se numara 50 de laureati ai Premiilor Nobel, a comunicat la rindul sau ca "un astfel de sistem ofera o protectie slaba si in acelasi timp afecteaza grav interesele SUA in materie de securitate, putind conduce la relansarea cursei inarmarilor". Aceste acuze au fost contrate rapid de Pentagon, care a dezmintit principala critica, potrivit careia sistemul nu ar fi capabil sa discearna o momeala de tinta reala. "Este un proces de genul «mergi inainte de a alerga». Este un test important, dar mai sint de facut multe alte teste", a declarat amiralul Craig Quigley. Administratia Clinton sustine si ea ca noul sistem este menit sa protejeze natiunea americana de amenintari venite din partea unor state ca Irak, Iran sau Coreea de Nord, care ar putea foarte curind sa dezvolte rachete capabile sa atinga teritoriul Statelor Unite. In plus, mai exista si Rusia sau China, care deja au rachete balistice nucleare, capabile sa loveasca in aproape orice locatie din SUA. Chinezii avertizeaza ca isi vor mari arsenalul nuclear Dar autoritatile de la Beijing au replicat ca, daca noul sistem antiracheta american va fi introdus in uz, ele se vad obligate sa creasca numarul rachetelor nucleare care pot avea ca tinta SUA, numar cifrat actualmente la "sub 20". In cazul in care China isi va mari numarul de rachete, spun analistii, aceasta va atrage o reactie in lant. India va dori si ea sa faca acelasi lucru, ceea ce va declansa o reactie similara din partea Pakistanului, Iranului si poate chiar a Irakului. Aliatii europeni sint nelinistiti Acest al treilea test, al carui cost este estimat la 100 de milioane de dolari, a provocat reactii de ingrijorare chiar si in rindul aliatilor SUA din cadrul NATO. "Speram ca Statele Unite nu vor lua o decizie fara sa masoare consecintele pentru aliatii lor europeni", a declarat seful diplomatiei franceze, Hubert Vedrine, care a apreciat ca proiectul american "risca sa provoace reactii negative si periculoase din partea anumitor tari". Acelasi proiect "suscita preocupari in masura in care apare mai degraba ca o amenintare decit ca un instrument de aparare", a spus si premierul italian Giuliano Amato. Previzibil, adversarele cele mai fervente ale proiectului de Aparare Nationala Antiracheta (NMD - National Missile Defence), Rusia si China au avertizat in termeni aproape identici ca introducerea NMD ar marca inceputul unei noi curse a inarmarilor si au mai spus ca actuala administratie americana ar avea lucruri mai bune de facut cu banii contribuabililor decit sa-i arunce aiurea, dat fiind ca "nici un sistem de aparare actual nu poate oferi protectie fata de un atac nuclear masiv". CONSTANTIN VLAD Formula de extindere a UE "10+2" reduce sansele Romaniei si Bulgariei Bulgaria depune toate eforturile pentru mentinerea pacii, alaturi de celelalte state candidate la aderarea la Uniunea Europeana, dar isi exprima ingrijorarea ca ar putea fi evitata in cadrul procesului de extindere a UE, a declarat presedintele bulgar Petar Stoianov, joi, in cadrul unei intilniri cu ambasadorii UE la Sofia, relateaza Reuters. Cu acelasi prilej, seful statului bulgar a apreciat ca ideea de aderare la UE in formula 10 plus 2, respectiv 10 tari care au sanse de aderare sub mandantul actualei Comisii Europene si celelalte doua (Romania si Bulgaria) mai tirziu, nu este un exemplu bun al strategiei europene pe termen lung. Aprecierea presedintelui Stoianov survine dupa ce comisarul european pentru extindere, Guenther Verheugen, a opinat recent ca Bulgaria si Romania au nevoie de un timp de pregatire mai indelungat pentru aderare decit celelalte tari candidate la UE. (L.C.) In primul sau discurs despre starea natiunii, Putin denunta "mostenirea dezastruoasa a regimului Eltin" Presedintele Vladimir Putin, care sustine in cursul zilei de azi primul sau discurs asupra starii natiunii, rostit in plenul parlamentului, critica in cuvintarea sa bilantul anilor in care Boris Eltin s-a aflat la conducerea Rusiei, denuntind in principal "dictatura economiei clandestine", dupa cum releva agentia Interfax, care a dat publicitatii in avans citate din textul discursului, preluate de Reuters. Putin denunta "lipsa regulilor obisnuite, respectate de toti, restrictiile nejustificate si atmosfera de arbitrar", care au antrenat "diktatul economiei clandestine ... coruptia crescinda si scurgerea masiva de capitaluri" in strainatate. Puterea a "lasat friiele" si "domnia a «toate sint permise» s-a instaurat", spune liderul de la Kremlin, care afirma ca Rusia a devenit un stat bolnav, care imbatrineste si a carui salvare este o conducere ferma si o economie deschisa. "Ne confruntam cu pericolul real de a deveni o natiune de senili", avertizeaza Putin. Statul centralizat salveaza natiunea In programul lui de salvare a natiunii ruse, obiectivele principale sint un stat centralizat, cu cetateni care sa respecte legea si ale caror drepturi sa fie respectate si o economie libera de influentele guvernului. "Multe dintre companiile noastre ramin necompetitive. Multe dintre ele supravietuiesc doar datorita rublei slabe, tarifelor scazute la energie, neplatilor si barterelor... Climatul de afaceri in Rusia ramine precar, riscurile de afaceri sint extrem de ridicate", se mai spune in discursul presedintelui Putin, care doreste o dictatura a legii, insistind insa ca aceasta nu inseamna un stat dictatorial. ISABELLA ALEXANDRESCU Metropole zgiltiite de cutremur Managua: Seism soldat cu 4 morti si 45 de raniti Un cutremur de pamint cu magnitudinea de 5,9 pe scara Richter produs in apropiere de Managua, capuitala Nicaraguei, cu patru morti si cel putin 45 de raniti, fiind distruse circa 200 de locuinte, potrivit unui bilant provizoriu stabilit de autoritati in cursul serii, transmite AFP. Cutremurul s-a resimtit cel mai puternic la 30 de kilometri de capitala Managua, in orasul Masaya, unde mai multe zeci de case au fost distruse in totalitate. O fetita in virsta de noua ani si un baietel de sase ani au fost striviti in urma prabusirii unui zid al locuintei lor, in apropiere de laguna Apoyo, unde a fost localizat epicentrul seismului, care s-a produs la ora locala 13.28 (19.28 GMT). O replica, avind magnitudinea de 4 pe scara Richter, s-a produs doua ore si jumatate mai tirziu, in aceeasi regiune, sporind teama locuitorilor aflati inca sub socul primului cutremur. Un spital din Masaya a internat 32 de raniti, dintre care mai multi aflati in stare grava, dar numarul persoanelor ranite ar putea fi mult mai mare. De circa zece zile, numeroase cutremure de mica intensitate s-au inregistrat de-a lungul intregului lant muntos vulcanic ce se intinde din Panama pina in Guatemala, trecind prin Costa Rica, Nicaragua, El Salvador si Honduras. Istanbul: Un cutremur usor i-a scuturat pe turci de la ferestre Un seism cu magnitudinea de 4,2 pe scara Richter s-a produs ieri, la ora locala 03.15 (24.15 GMT), la mai putin de 10 kilometri sud de Istanbul, in Marea Marmara, a anuntat Observatorul seismologic de la Universitatea Bosfor din Istanbul, citat de AFP. O femeie a murit in urma unui infarct, iar cel putin 30 de persoane au fost ranite, dupa ce s-au aruncat de la ferestrele si balcoanele locuintelor lor, aflate in cartiere apropiate de coasta, de teama sa nu se prabuseasca cladirile peste ei. Cutremurul i-a surprins in somn pe cei peste 12 milioane de locuitori ai metropolei turce, dar nu a produs o panica prea mare. (L.C.) Lucinschi a acceptat infringerea Presedintele Republicii Moldova, Petru Lucinschi, a declarat joi ca se inclina in fata hotaririi parlamentului, care a votat, miercuri, un amendament potrivit caruia presedintele urmeaza sa fie ales de catre deputati. "Deputatii au preluat toate prerogativele si responsabilitatile. Stim deja ca Moldova este o republica parlamentara. Cu greu ne putem aminti de un asemenea caz in istoria planetei cind o astfel de problema a fost rezolvata in numai doua ore", a subliniat Lucinschi, aratind ca modificarea legii fundamentale va inrautati traiul in Moldova si va afecta eforturile de rezolvare a conflictului cu separatistii transnistreni. (L.C.) Flash Explozie in canalizarea Parisului: un mort si 12 raniti Un pompier in virsta de 24 de ani si-a pierdut viata dupa producerea, ieri dimineata, a unei puternice explozii la canalizarea unei strazi din Paris, potrivit prefectului Philipe Massoni, citat de AFP. Explozia s-a soldat cu 12 raniti, dintre care un alt pompier cu arsuri foarte grave, potrivit unui prim bilant. Deflagratia s-a produs in cursul unei interventii efectuate asupra unei retele de canalizare sub inalta presiune, aflata sub trotuoarul unei strazi dintr-un cartier sudic al capitalei franceze. O furtuna puternica din timpul diminetii provocase prabusirea strazii, care a strapuns canalizarea de apa fierbinte, generind un nor de vapori de apa.(L.C.) Romance constrinse la sclavie sexuala in Bosnia Doua romance au solicitat protectia ONU dupa ce au fost fortate sa se prostitueze intr-un bordel din Banja Luka, oras situat in entitatea sirbo-bosniaca din fosta republica iugoslava, a declarat ieri purtatorul de cuvint al ONU, Alun Roberts. Cele doua femei originare din Romania, in virsta de 20 de ani, au povestit ca au fost obligate sa se prostitueze intr-un club de noapte de la periferia orasului. Purtatorul de cuvint al ONU a precizat ca tinerele urmeaza sa fie repatriate in Romania. (L.C.) Concluzie: Kennedy jr. a pierit din propria-i vina Anchetatorii americani care s-au ocupat cu elucidarea cazului John F. Kennedy jr., prabusit cu avionul anul trecut in largul coastelor statului Massachusetts, au ajuns la concluzia ca nu a fost vorba de un atentat, ci de faptul ca fiul presedintelui asasinat nu a apreciat bine distanta pina la suprafata apei, si-a pierdut orientarea si a pierdut controlul asupra comenzilor aparatului de zbor, mai ales ca era ceata si incepuse sa se lase intunericul. Pe 16 iulie, JFK junior, considerat ca fiind unul dintre cei mai frumosi barbati ai Statelor Unite, a decolat din New Jersey pentru a merge la o nunta in familie, care avea loc pe insula Martha's Vineyard. La bordul micului avion Piper Saratoga se mai aflau sotia lui, Carolyn Bessette Kennedy, si sora acesteia, Lauren Bessette. Examinarea ramasitelor avionului nu a indicat nici un fel de probleme mecanice sau electrice. (I.A.) Ploaie de "drepte" si "stingi" in parlamentul ucrainean Noua lege asupra proprietatii pamintului a prilejuit ieri aprige dezbateri in sinul parlamentului ucrainean. Dupa ore de discutii, spiritele s-au incins, iar parlamentarii au inceput o incaierare in toata legea, dreapta contra stinga, dovedind ca in parlamentul de la Kiev nu se sta, ci se munceste cu convingere. Legea proprietatii funciare, aprobata joi la o prima lectura, permite vinzarea si cumpararea libera a terenurilor.(L.C.) Vinatoare de falsi invalizi de razboi in Croatia Noul guvern croat, care a promis sa lupte impotriva coruptiei, a declansat o campanie de identificare a falsilor invalizi de razboi, spre nemultumirea afisata a fostilor combatanti, transmite AFP. Vinatoarea falsilor invalizi de razboi, care au incasat fraudulos pensia in timpul regimului nationalist, a debutat la jumatatea lunii iunie, cind ministrul fostilor combatanti, Ivica Pancici, a publicat o lista preliminara cu numele a 18 infractori, dintre care sapte generali. Scandalul a luat amploare dupa ce s-a descoperit ca doua nume fusesera incluse din greseala. Nemultumite, asociatiile de veterani se afla in conflict deschis cu guvernul si cer demisia ministrului Pancici. Indignat de acuzatiile aduse, unul dintre presupusii falsificatori, Darko Bestek, i-a oferit ministrului Pancici piciorul sau artificial in fata camerelor de filmat. (L.C.) Vegetarienii isi ruineaza singuri sanatatea Oamenii care obisnuiesc sa consume exclusiv alimente vegetale isi pun sanatatea in pericol, a declarat directorul Fundatiei pentru Nutritie din Marea Britanie, profesorul Robert Pickard, citat de "The Daily Mirror". "Omul este un omnivor. In organismul sau exista cam un kilogram de bacterii care ajuta la digerarea unei diete omnivore", a spus Pickard. "Exista dovezi potrivit carora lasind inactive unele bacterii ca rezultat al unei diete restrinse se deschide calea unor agenti patogeni care le iau locul si imbolnavesc organismul", a subliniat expertul nutritionist. Carnea, a mai mentionat Pickard, a "accelerat masiv" adaptabilitatea omului primitiv, creind o fiinta mai eficienta si mai avansata decit speciile competitoare. (C.V.) Demnitari croati-capete de lut In capitala croata Zagreb s-a deschis ieri o expozitie inedita de papusi ce caricaturizeaza figurile mai multor lideri politici din Croatia. La loc de cinste se afla prezentate capetele de lut ale presedintelui Stipe Mesici, premierului Ivica Racan si raposatului presedinte Franjo Tudjman. (L.C.) Homosexualii sint stingaci Probabilitatea ca femeile si barbatii homosexuali sa fie stingaci este mult mai mare decit in cazul heterosexualilor, se arata intr-un "studiu al studiilor" realizat de cercetatori canadieni. Potrivit "The Times", analiza a 20 de studii anterioare, implicind un lot cumulat de 23.000 de subiecti, barbati si femei, a relevat ca probabilitatea de a fi stingaci este cu 39 la suta mai mare in rindul homosexualilor decit la heterosexuali. Situatia este insa mai relevanta in cazul lesbienelor, in rindul carora se gasesc stingace in proportie de 65 la suta, adica de aproape doua ori mai mult decit la barbatii homosexuali (34 la suta). "Aceasta este inca o dovada potrivit careia orientarea sexuala este determinata, cel putin partial, inca din stadiul fetal", a declarat Ray Blanchard, directorul Programului de Sexologie Clinica al Centrului pentru Dependente si Sanatate Mintala din Toronto. O alta concluzie importanta a studiului este aceea ca ar putea exista cel putin o cauza comuna care determina homosexualitatea la barbati si la femei, studiile anterioare incercind sa demonstreze ca lesbianismul si homosexualitatea ar fi avut cauze diferite. CONSTANTIN VLAD Un drac vioi cu ochii rosii si cu cosuri negre a inchis o sectie de politie Aparitia unui "emisar al lui Satan" in fata unui politist dintr-un comisariat din orasul Banda Varela, din nord-vestul Argentinei, a determinat inchiderea oficiala a postului de politie, care este supraveghet de-acum incolo de doi agenti de paza, relateaza AFP, cotind presa locala. Miguel Angel Aguero, 37 de ani, a fost descoperit de colegii sai aproape lesinat pe un scaun, cu ochii vineti si atintiti in tavan. Dupa ce l-au facut sa-si revina, politistul a inceput sa gesticuleze si sa urle ca un apucat: "E acolo, e acolo, vine sa ma caute". Inainte sa fie internat in stare de soc, brigadierul Aguero a descris un pitic vioi "cu ochii rosii, foarte rosii, cu fata deformata oribil si cu pustule negre", care venise sa-l caute "din partea lui Sarsaila". "Nu-mi ajungea nici pina la mijloc, purta pantaloni negri, o camasa verde, iar vesmintele erau foarte, foarte murdare", a adaugat Aguero, fost campion de maraton. Spiridusul este una dintre figurile mitologice cele mai raspindite in folclorul acestei regiuni din Argentina. "Aparitiile" lui sint foarte dese, iar de fiecare data este descris in acelasi mod: mic, cu ochii rosii si patrunzatori, purtind haine sumbre, iar citeodata palarie. (L.C.) Homosexualii romani sfideaza Vaticanul Doi reprezentanti ai homosexualilor din Romania au sosit la Roma ca sa participe la parada homosexualilor, Gay Pide, care se desfasoara astazi in capitala Italiei. In acest an, parada a fost organizata fara patronajul primariei si cu dezaprobarea inversunata a Vaticanului si a Papei Ioan Paul al II-lea, care a considerat ca manifestarea este o jignire adusa credintei crestine. Nemultumirea Vaticanului a fost cu atit mai mare, cu cit anul 2000 este dedicat lui Iisus Christos, prilej cu care la Roma, doar ieri, au sosit 30.000 de pelerini din Polonia, inclusiv presedintele acestei tari, ca sa participe la liturghia solemna din Piata Sf. Petru. Irma Battaglia, presedintele asociatiei care a organizat Parada Homosexualilor, a declarat ca vor sosi la Roma mai mult de 200.000 de persoane cu acest prilej si ca "este un mare succes faptul ca din Romania a sosit o delegatie, chiar daca este compusa doar din doua persoane". PAOLO GIANFELICI (Roma) Palestinienii isi vind semnatura de la Camp David pe 40 miliarde de dolari Palestinienii intentioneaza sa ceara un ajutor financiar de 40 de miliarde de dolari in cazul incheierii unui acord de pace cu Israelul in cursul negocierilor de saptamina viitoare, de la Camp David, a anuntat joi seara, la Ramallah, un consilier al presedintelui Autoritatii Nationale Palestiniene (ANP), Yasser Arafat. Mohammed Rashid, consilierul presedintelui ANP pentru probleme economice, a declarat ca acest ajutor va fi destinat, in principal, celor aproximativ 700.000 de refugiati palestinieni care au parasit regiunea dupa constituirea statului Israel, in 1948. Oficialitatea palestiniana a apreciat, in cadrul unei conferinte de presa organizate la Ramallah (Cisiordania), ca Israelul ar trebui sa contribuie substantial la crearea acestui fond "pentru a-si usura constinta". Mohammed Rashid, care va face parte din delegatia palestiniana la negocierile cu Israelul organizate sub egida SUA, a afirmat totodata ca, in anumite conditii, palestinienii ar fi dispusi la compromisuri privind coloniile evreiesti din Cisiordania. Aceste declaratii intervin cu putin timp inaintea summit-ului care isi va incepe lucrarile marti, 11 iulie, la Camp David, in apropiere de Washington, si la care vor participa presedintele ANP Yasser Arafat, premierul israelian Ehud Barak si presedintele american Bill Clinton. Reuniunea la virf a fost convenita la initiativa Washingtonului, dupa ce Consiliul Central al Organizatiei pentru eliberarea Palestinei a hotarit proclamarea unilaterala a statului palestinian, la 13 septembrie anul acesta. (L.C.) Neozeelandezul zburator Nandor Tanczos, primul parlamentar rastafarian (religia promovata de Bob Marley, defunctul cintaret de muzica raggae originar din Jamaica) din Noua Zeelanda, a renuntat sa mai foloseasca autobuzul pentru deplasarile sale zilnice, preferind sa se deplaseze la serviciu cu skateboard-ul. Tanczos, care a fost ales pe listele Partidului Ecologist neozeelandez, spune ca a luat aceasta hotarire pentru ca skateboard-ul i se pare mult mai la indemina, asigurind o deplasare "ieftina si nepoluanta". Totusi, legiuitorul neozeelandez este de parere ca actualul sau mijloc de transport este si mai riscant, dar nu in sine, ci din cauza celorlalti participanti la trafic. MANUELA SERAFIM Pamplona: Fuga cu moartea in spate Ca in fiecare an, locuitorii orasului spaniol Pamplona si zeci de turisti din toate colturile lumii, dornici de senzatii tari, si-au riscat viata participind la traditionala cursa cu tauri care se desfasoara pe strazile orasului, cu ocazia festivalului de San Fermin, inceput ieri. In timpul infernalei alergari, mai mult de 20 de persoane au fost ranite de tauri. Sase tauri dintre cei mai periculosi au fost eliberati din staul, urmind sa parcurga drumul pina la arena unde vor fi ucisi de matadori. O racheta luminoasa a avertizat multimea de pe strazi ca taurii se apropie. Sute de tineri localnici si zeci de turisti, imbracati in costume albe traditionale, cu esarfe rosii la git, au inceput sa alerge in fata taurilor, incercind sa scape nevatamati, fara sa reuseasca insa toti. Unii au fost impunsi cu coarnele, altii s-au ales cu vinatai serioase din cauza ca, la cotituri, unii tauri au alunecat si au cazut, antrenindu-i si pe oamenii aflati in preajma. Dintre cele 20 de victime, cel putin doi barbati au fost internati intr-o stare destul de grava - unul cu o rana la cap, iar celalalt, la umar. Un tinar de 27 de ani, care a petrecut prea mult de San Fermin, a fost gasit in coma etilica, fiind declarat de medici "in moarte clinica". Festivalul de la Pamplona, care dureaza o saptamina si este dedicat sfintului Fermin, patronul orasului, atrage in fiecare an jumatate de milion de turisti, care, impreuna cu locuitorii, petrec toata noaptea, cinta, danseaza si beau vin pe strazile localitatii. ISABELLA ALEXANDRESCU 