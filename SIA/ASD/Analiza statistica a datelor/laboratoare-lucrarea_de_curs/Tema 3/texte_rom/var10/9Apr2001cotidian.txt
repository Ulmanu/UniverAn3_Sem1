 Incepe vinatoarea pisicilor maidaneze Primarul orasului Focsani, Decebal Bachinschi, s-a aratat ingrijorat de inmultirea ingrijoratoare a pisicilor fara stapin din oras. Edilul sef spune ca daca pentru ciinii vagabonzi s-au luat tot felul de masuri, la pisicile comunitare nu s-a gindit nimeni, desi pot crea oamenilor probleme la fel de mari. "Urmatorul mare pericol pentru oras vor fi pisicile", a spus ieri primarul. Mai multi focsaneni s-au declarat nemultumiti de inmultirea peste masura a felinelor pe linga containerele de gunoaie, mai ales ca acum a inceput sezonul de imperechere si animalele miauna ingrozitor. Mai in gluma, mai in serios, primarul a spus reporterilor ca s-a gindit la o modalitate de export a pisicilor maidaneze. Gospodarul sef a stabilit, oricum, ca aceia care prind pisicile se vor numi pisicari. (S.V.) Cu brate de salcie si liliac aduse de Florii din gradinile Capitalei, Tiganii au "carat" parcurile in curtea bisericii Ca in fiecare an, ieri, credinciosii au sarbatorit in intreaga tara intrarea in Ierusalim a Mintuitorului, una dintre cele douasprezece praznice imparatesti ale anului, care reprezinta un moment de bucurie duhovniceasca, inainte de Saptamina Patimilor. De Duminica Floriilor, in preajma bisericilor din Capitala, zeci de vinzatori ambulanti comercializau ramuri inflorite de salcie, la preturi care variau intre 1.000 si 5.000 de lei manunchiul. Datorita timpului cald, salciile au inflorit mai devreme anul acesta, oferta fiind foarte bogata. Inca de simbata, parcurile si malurile lacurilor din preajma Capitalei au fost luate cu asalt, de tigani mai ales, care au taiat brate intregi de ramurele de salcie. Acestia au transformat traditia intr-o afacere. Pe linga salcie, multi vinzatori ofereau doritorilor si liliac imbobocit, furat de prin parcurile orasului. Dupa terminarea slujbei, vinzatorii care nu si-au terminat marfa au abandonat-o pe trotuare sau au aruncat-o in curtile bisericilor. DUMITRU MANOLACHE Atentie la vopseaua de oua! Ministerul Sanatatii si Familiei avertizeaza populatia sa fie atenta la vopseaua de oua pe care o cumpara. Conform Ordinului nr. 195/1998 al Ministerului Sanatatii, vopsirea oualor se face numai cu coloranti alimentari, care nu sint toxici. Seful Inspectiei Sanitare de Stat, Adrian Calugaru, afirma ca pliculetele cu vopsea trebuie verificate: "Cumparatorii trebuie sa se uite pe plicuri si sa controleze daca scrie ca produsul are avizul Ministerului Sanatatii. Daca vopseaua este importata, pe plic trebuie sa existe o eticheta in limba romana, pe care, de asemenea, trebuie sa scrie ca produsul este avizat de MSF". TATIANA DABIJA Atirnati printre conserve de peste Cu o saptamina inaintea Sarbatorilor de Pasti, autoritatile locale se intrec in declaratii in ce priveste autorizarea comertului cu carne de miel. Cel mai adesea contradictorii, anunturile ii lasa reci pe comerciantii bucuresteni. Vineri, toti primarii de sector au informat ca nu vor permite comercializarea carnii de miel decit in complexele agroalimentare autorizate de Directia sanitar- veterinara. In timp ce primarul sectorului 3 a declarat ca le va permite ciobanilor sa intre in Bucuresti cu animale vii si sa le vinda in pietele Salajan si Minis, doar daca le transporta cu masina si le sacrifica imediat, primarul sectorului 4, Vasile Mihalache, a indicat inclusiv locurile unde va amenaja tarcuri speciale pentru sacrificare: Vacaresti, zona cu "renume" in materie si Prelungirea Luica, o portiune pe soseaua de centura a Bucurestiului. Tarcuri-fantoma Un raid prin citeva dintre pietele bucurestene arata ca, in timp ce edilii se ocupa cu selectionarea locurilor "securizate alimentar", negustorii isi vad de treaba. In Piata Berceni, mieii sint atirnati de cirlige, printre conservele de peste. Magazinul este prevazut cu vitrine frigorifice, dar spatiul este plin deja cu carne de pui, porc, vita, icre sau salate de peste. Are autorizatie sanitar-veterinara, iar marfa poarta stampila sanitar-veterinara, asa incit patronii nu vad cine si din ce motiv le-ar confisca marfa. In Piata Drumul Taberei, nici urma de miel. Nici pe tarabe, nici in galantare. Comerciantii si-au facut insa programarile. Vinzatoarele spun ca, de astazi, au fost anuntate ca vor primi carne de miel. La Piata Veteranilor exista carne de miel la vinzare. Sefii de unitati spun ca nu cred ca interdictia se refera la ei, pentru ca au acte in regula, nu cumpara de la producatori particulari, iar carnea este vizata medical. Piata Giulesti a fost trecuta de primarie pe lista pietelor unde este interzisa vinzarea carnii de miel. Nici nu se putea lua o alta decizie: "Piata" Giulesti cuprinde o taraba cu legume-fructe, o circiuma "la botul calului" si un mini-magazin universal unde nu se vinde nici un fel de carne. "Pe Vacaresti, in zona virana unde primarul sectorului 4 a anuntat ca va amenaja tarcuri, nici picior de oaie. Doar doi munti de moloz, proveniti de la evacuarile de anul trecut, citiva ciini vagabonzi, doi cai si un Trabant scos la iarba verde. Nici macar groapa viitorului tarc nu era sapata desi edilul a anuntat ca amenajarea va incepe in Simbata Floriilor. O tiganca rupe misterul: "Nu mai vine nimeni aici, nu au anuntat la televizor ca nu le mai da voie? S-au dus in alta parte. Unde? Nu se stie inca". Nimeni nu stie unde se afla Prelungirea Luica, al doilea loc indicat de primar pentru amplasarea tarcurilor igienice. Bucurestenii care stau pe strada Luica spun ca pe locul unde in anii trecuti se taiau miei, acum s-au ridicat constructii. MIHAELA BALEA Ca sa nu fie confundati cu Azorel, Mieii se jupoaie numai pina la cap Primaria municipiului Iasi a luat masuri speciale pentru vinzarea mieilor in pietele orasului in aceasta perioada. Comandamentul Antiepizootic organizat pentru preintimpinarea febrei aftoase a interzis organizarea oricaror oboare in care sa se vinda animale vii. Cel mai mare tirg de animale din judetul Iasi, la Podu Iloaiei, care se organiza in ultima zi de luni de dinainte de Pasti, nu va mai fi deschis astazi din cauza epidemiei de rabie si pentru preintimpinarea febrei aftoase. In fiecare piata din Iasi se vind miei sacrificati la abator si jupuiti numai pina la cap pentru a nu se confunda cu ciinii comunitari. Majoritatea iesenilor prefera diferite stine de unde cumpara miei vii chiar de la ciobani. Deocamdata, pretul carnii de miel variaza intre 50.000 si 70.000 de lei/kilogram, dar se asteapta ca in saptamina care urmeaza pretul acestui produs sa creasca. CATALIN DUMITRESCU "O viata am si p-aia vreau s-o maninc!" Tarzanel - capcaunul din Galati Cel mai tare pariu: a mincat 50 de mici, trei kilograme de cartofi prajiti, opt piini, sase ciorbe si o tava cu placinta ; Tarzanel din Galati ar putea intra in Guinness Book Nu e inalt, nu e slab, nu e nici gras. Are muschi, se catara cu usurinta in orice copac si ridica pe oricine doar intr-o mina. Are 34 de ani, in certificatul de nastere scrie negru pe alb ca il cheama Alecu Neculai, dar nimeni nu-l striga astfel; toata lumea, inclusiv sotia si fiica, ii spun Tarzanel. El este cel mai mare mincau al orasului, putind consuma fara probleme citeva kilograme de carne la o singura masa. Desi a fost operat din cauza unei ocluzii intestinale, Tarzanel maninca in continuare, speriindu-si prietenii si doctorii, pentru ca principiul lui este "o viata am si p-aia vreau s-o maninc!" Spune ca nu mai stie exact de la ce virsta a devenit Tarzan pentru cei din jur. "Eram copil, in orice caz. Nu mai stiu care a fost primul care mi-a spus Tarzan. Dar Tarzanel am ramas" - spune barbatul care ar putea infuleca un porc intreg rumenit la protap. A facut 11 ani lupte de performanta. A fost sportiv bun, apreciat. Avea o forta care l-a lasat masca pe antrenor. La antrenamente nu prea voia nimeni sa lupte corp la corp cu Alecu Neculai. "Nu stii cum il stringi mai tare pe partener si numai ce auzi ca ii piriie oasele". In cartierul Tiglina III din Galati, Tarzanel e vedeta. Se zice ca e tare la bataie, ca daca iti trage un pumn ti se deruleaza toata viata prin fata ochilor. Rareori sare insa la bataie. "N-am suportat niciodata mincarea de post" Dar celebritatea cea mare si-a obtinut-o in calitate de campion la infulecat. Sotia lui gateste oale intregi cu mincare pentru a-si satura barbatul. La micul dejun, Tarzanel bea doi litri de lapte batut dintr-o cana uriasa. Tot la micul dejun, Tarzanel maninca trei-patru pachete cu biscuiti si cinci-sase covrigi. La masa de prinz, Tarzanel nu se satura decit daca maninca patru-cinci farfurii cu ciorba si o cratita cu mincare gatita. Nici cina nu se da la dusmani. Tarzanel a cistigat zeci de pariuri cu diverse cunostinte. Cel mai "tare" a fost atunci cind a mincat 50 de mici, trei kilograme de cartofi prajiti, opt piini, sase ciorbe si o tava cu placinta. Cel care a pierdut pariul si-a facut cruce si a platit. Tarzanel spera ca vreun fast-food celebru va face intr-o buna zi un concurs al mincailor. El spune ca este in stare sa manince zeci de hamburgeri. Mai spera ca cineva de la Cartea Recordurilor il va descoperi, il va testa si il va inscrie in celebra carte. Cind e invitat la nunti, Tarzanel ii sperie pe invitati cu apetitul sau. Prietenii sai spun ca este un mare risc sa il inviti la masa, ca mai bine cumperi un costum de haine. Tarzanel uraste mesele de post. "N-am suportat niciodata mincarea de post. Daca sint invitat la o pomana si e post, nici nu ma duc". Cu un an in urma, organismul lui Tarzanel a cedat. El a facut ocluzie intestinala si a fost operat. Medicii i-au spus sa puna frina la mincare, sa o dea pe regim. "Nici nu ma gindesc. Nu pot. Mi-e foame tot timpul. Am eu fata de regim?". Ce-i drept, nu are fata de regim. Si dupa operatie, Tarzanel a continuat sa manince cu aceeasi pofta: "O viata am si pe aia vreau s-o maninc", spune Tarzanel in timp ce face un spagat pentru a ne demonstra ca si Tarzan cel original ar muri de invidie daca l-ar vedea ce mobilitate si ce forta are. Fiica lui Tarzanel, Elena Aurica, are 10 ani si este gimnasta de performanta. Uneori, fetita se intrece cu tatal sau, dar nu in mincare, ci in spagaturi si alte acrobatii. Tarzanel maninca cu o repeziciune ametitoare. Mincarea dispare in gura lui ca si cum nu ar fi fost. El spune ca nici noaptea nu are liniste deoarece si visele sale sint legate tot de mincare si ca se trezeste in toiul noptii, infuleca ceva, apoi se culca linistit. A.C. DURBACA 22 de medalii de aur pentru inventatorii romani La Salonul de Inventii de la Geneva, Romania s-a situat pe primul loc ca numar de premii obtinute si pe locul al doilea ca numar de inventii prezentate. Toate cele 62 de inventii expuse de romani la acest salon au fost premiate. Conationalii nostri au primit 22 de medalii din aur, 18 din argint si 22 din bronz, precum si cinci premii speciale din partea delegatiilor altor tari. In mod deosebit, inventia "Biomer" a primit Premiul de creativitate. Autorul acesteia este Ionut Moraru, cel care a prezentat la Geneva si varianta autohtona, naturista, a medicamentului "Viagra" - "Masculin". Tot din partea Romaniei au fost prezentate un produs natural utilizat in profilaxia si tratamentul adenomului benign de prostata, un rucsac multifunctional care se poate transforma in scaun, sezlong sau pat, o bicicleta prevazuta cu un angrenaj interior care asigura o viteza marita si pubele ecologice pentru stoparea degradarii biologice a deseurilor rezultate din activitati medicale si menajere. Inventatoarea Mirela Sidonia Nicolescu a prezentat la Geneva o serie de obiecte decorative care inglobeaza, in proportie de 40-90 la suta, deseuri industriale. Marele premiu al Salonului a fost acordat unui spaniol. Acesta a inventat un ghiveci de flori mecanic care ajuta plantele sa-si dezvolte singure radacina. TATIANA DABIJA Un politist beat si-a ucis doi prieteni Dupa o noapte de chef, Sorin Malita, 22 de ani, sergent angajat la Inspectoratul Judetean al Politiei de Frontiera, s-a rasturnat cu autoturismul personal. Accidentul s-a soldat cu moartea unui pasager din masina si ranirea grava a celui de-al doilea. In dreptul localitatii bihorene Avram Iancu, sergentul a pierdut controlul volanului, a intrat cu masina pe celalalt sens, a mers circa 100 de metri pe acostament, dupa care s-a rasturnat in sant. Prietenul sergentului Malita, Vasile Mociar, 24 de ani, din Avram Iancu, a murit pe loc, iar Florian Mircea Sabau, 24 de ani, din aceeasi localitate, a fost grav ranit. Subofiterul de la frontiera a scapat cu leziuni usoare. Politistii Serviciului Circulatie din Bihor spun ca accidentul a fost comis pe fondul consumului de alcool. MIRUNA IONESCU Consilierii locali din Cluj cer Spor de munca penibila Consilierii clujeni au cerut la ultima sedinta alocarea unui spor de munca penibila, din cauza efortului la care sint supusi de executivul primariei. Pentru sedinta ordinara de la sfirsitul saptaminii trecute, ei se pling ca au fost obligati sa citeasca 170 de proiecte de hotarire, ale caror documente cintareau peste doua kilograme. Mai in gluma, mai in serios, unul dintre consilieri a afirmat ca este supus riscului de a face hernie din cauza greutatii documentelor. In sedintele de consiliu a devenit un obicei al primarului Gheorghe Funar ca toate hotaririle respinse la intrunirile precedente sa fie incluse din nou pe ordinea de zi. Majoritatea insa sint cu constiinciozitate respinse sau aminate. La ultima intrunire a consiliului, doar 56 din 170 de proiecte au fost discutate in cele peste sapte ore de sedinta. MIHAI BACALU Prea Fericitul Teoctist l-a instalat pe Arhiepiscopul Tomisului Dupa citeva luni de interimat, ieri, in ziua Sfintelor Florii, patriarhul Teoctist l-a intronizat pe noul Arhiepiscop al Tomisului, Teodosie. Festivitatile religioase s-au desfasurat la Catedrala "Sfintii Apostoli Petru si Pavel" din Constanta. "Teodosie Snagoveanul nu este un iubitor de scaun arhiepiscopal, ci iubitor de orfani, spitale. Aici, la malul Portului Euxin se vor impleti tineretea cu experienta ierarhica si evlavia cetatenilor tomitani", a declarat PF Teoctist. Slujba religioasa a Sfintelor Florii a fost oficiata de un sobor de preoti format din arhiepiscopii Dunarii de Jos, ai Buzaului, Bacaului si Teleormanului. In cinstea instalarii noului Arhiepiscop al Tomisului au fost scoase moastele sfintului Pantelimon. BOGDAN GABRIEL EMILIAN ANDREI Telegrafice "Casa Calaului", lasata in ruina "Casa Calaului" din Cluj, monument istoric distrus saptamina trecuta de un incendiu, va ramine o ruina. Cladirea, construita cu peste 600 de ani in urma, pe vremea regelui Matei Corvin, era locuita in ultima vreme de tigani si a fost mistuita de foc. Consiliul local a respins un proiect de renovare pentru ca, spune consilierul UDMR Palffy Titus, din Germania a sosit o scrisoare de revendicare a unei parti a cladirii, din partea unui descendent al fostului proprietar. (M.B.) Proiectul Ozn, respins de consilieri Consiliul Local Cluj a respins la sfirsitul saptaminii trecute proiectul de asociere cu comuna Baciu pentru punerea in valoare a potentialului turistic al Cheilor Baciului, unde primarul Gheorghe Funar sustine teoria aparitiilor OZN-urilor. Consilierul PDSR Stefan Dimitriu a acuzat proiectul de lipsa de acuratete in documente si a sugerat ca pentru drumul de acces sa se solicite bani de la MLPAT, si nu de la Consiliul Local. Primarul Funar i-a acuzat la rindul sau pe consilieri de dezinteres pentru crearea de zone de agrement pentru clujeni.(M.B.) Tigari in cutii cu suc Lucratorii de la Vama Oancea au facut o captura de tigari avind o valoare de aproximativ 400 de milioane de lei. Mii de pachete cu tigari au fost gasite in cutii cu detergent, cu suc, in bidoane din plastic sau in baxurile de chibrituri aflate in bagajele basarabenilor Elena Birca, Petru Cotorbai, Dimitru Razmerita, Ecaterina Mercuseva si Valentin Mustata. Intreaga marfa a fost confiscata de vamesii galateni, cetatenilor moldoveni fiindu-le aplicate amenzi de cite un milion de lei si intreruperea calatoriei. (A.C.D.) Andrei Serban, respins la Neamt Actuala stagiune a Teatrului Tineretului Piatra Neamt ar fi trebuit sa includa si un spectacol regizat de reputatul Andrei Serban (care a debutat ca profesionist in urbea moldava), spectacol pentru care acesta ar fi solicitat 15.000 de dolari, fata de 75.000 de dolari cit primeste in strainatate. Conducerea teatrului a reusit sa aduca din sponsorizari 9.000 $, iar restul, conform unor discutii anterioare, urmau sa fie acoperiti de Consiliul Judetean Neamt, principalul ordonator de credite al teatrului. Din pacate, raspunsul final al institutiei a fost negativ, motivindu-se bugetul de austeritate. (M.F.) Vedeta in telenovela "Seductie", Fabiola Colmenares e maritata cu un fost detectiv Telenovela venezueleana "Seductie" ofera o colectie de femei frumoase, aproape toate foste miss ori candidate la titlu, ca si Fabiola Colmenares, care o personifica pe dura La Vikinga. S-a nascut in Barquisimeto, statul venezuelean Lara, intr-o familie, religioasa si conservatoare, in care a avut parte de o educatie foarte severa. Fara stirea parintilor, la 19 ani s-a inscris la concursul de frumusete al Tirgului International Barquisimeto si a cistigat titlul de Miss Lara. In paralel cu Facultatea de Contabilitate, a facut putin modeling si s-a prezentat la un casting pentru un rol in telenovela "Como t nungua", pe care insa l-a obtinut Gabriela Spanic. Autorul Leonardo Padrn si-a amintit de Fabiola cind a scris povestea "Seductie" si a creat personajul La Vikinga special pentru ea. Consilierea pentru pregatirea rolului a avut-o chiar de la sotul ei, fost detectiv particular, cu care Fabiola s-a casatorit la numai citeva luni dupa sosirea la Caracas . (A.R.) Doi elefanti se leganau Daca Antena 1 ar fi post de radio, cel putin pret de citeva ceasuri duminica dupa-amiaza, probabil ca grupul Divertis ar ramine fara piine. Daca nu si-ar fi etalat burtile, barbile si alte accesorii parlamentare pe micul ecran, protagonistii unei emisiuni al carei titlu ne scapa ar fi putut fi lesne confundati cu o adunatura de tate nevorbite cam de multa vreme, care tocmai s-au ciocnit pe marginea santului mediatic. Apelativele cu care se gratulau, in combinatii de n luate cite doi, vorbitorii oscilau lasciv intre "domnule senator" si "ba", trecind galant prin stereotipul "sarut-mina doamna". Si asta pentru ca, emisiunea avind loc in Duminica Floriilor, pe respectivul plai cu boi se itise si o Buruiana. Care nu era doar parfumata, aranjata si coafata, ci si cuvintatoare. Ca doar de-aia fusese chemata. Si glasui dinsa de crapau mitele de placere ascultind: "Am sitit intr-un ziar, nu-i dau numili si nu-i fasim riclami (...) si cu onuoare vi prezinti poza dumniavoastri". Interpelarea era adresata ministrului de interne, coleg de partid (dar nu de cocina) cu realizatorul emisiunii. Emisiune al carui subiect era cam asa: echipa de zgomote a PRM, in frunte cu presedintele, secretarul general si doamna sus-mentionata, urma sa puna la colt Internele, pe motiv de suparare pricinuita la lingurica primarelui Ghita. Ce-a iesit, asta e deja alta poveste. Pentru ca, incet-incet, discutia a degenerat, transformindu-se intr-o disputa, in crescendo, intre cei doi Pic si Poc, cei mai "poieti" din bloc. Cei doi senatori (sic!!!) s-au purtat initial ca doua fete mari, colege de banca in liceu. Cind insa una s-a maritat (a se citi a primit, dupa algoritm, emisiune la teveu), cealalta, desi era doar domnisoara de onoare, rivnea la titlul de regina balului. Si sa te tii nenicule contre, strimbaturi, ochi dati peste cap si tot tacimul. Finalul a fost apoteotic. Zise Paunescul, incercind cu un ultim efort sa-l faca pe Vadim sa se abtina macar de la a injura conducerea televiziunii care tocmai ce-l invitase sa-si spuna ce avea pe suflet: "NU e drept sa faci ce faci, Cornele!". Iar raspunsul a venit prompt: "Bine, fa o cerere si poate ti-o aprob". Asteptam asadar, cu interes, reluarea celebrei polemici de pe vremea cind cei doi mincau... bors cu polonicul la "Flacara", respectiv "Saptamina". Scinteia fuse aruncata. V.D. TOTH Dupa trei ani de existenta, AGB Data monitorizeaza sapte canale tv Compania AGB Data Research, prima agentie romaneasca ce a oferit pe piata date de audienta tv masurate prin metoda "people meter" (masurare electronica), livreaza la cerere, incepind de la 1 ianuarie 2001, monitorizarea spoturilor din ziua precedenta si intentioneaza sa-si extinda, in viitorul apropiat, livrarea zilnica a datelor catre toti clientii. AGB si-a inceput istoria in aprilie 1998, cind monitoriza, prin metode electronice, 150 de camine din Bucuresti si, prin metoda jurnalelor de audienta (diary), 630 de camine din tara. De la 1 martie 2000, AGB si-a extins aria de masurare electronica, cuprinzind toate orasele cu peste 200.000 de locuitori, pe esantioane de 350 de camine in fiecare, restul tarii (530 de camine) fiind monitorizat, in continuare, prin metoda "diary". In prezent, AGB dispune de cel mai mare esantion de masurare a audientei tv din Romania, cu 880 de camine monitorizate (aproximativ 2.500 de persoane). In 1998, AGB monitoriza doar patru posturi tv: canalul Romania 1, PRO TV, Antena 1 si Prima. Incepind din aprilie 1999 s-au adaugat posturile AcasA si Atomic. In prezent, pe lista figureaza si canalul TVR 2. AGB si-a redus continuu termenele de livrare a datelor catre clienti, ajungind, de la livrarea saptaminala, la cea zilnica (pentru ziua precedenta). De la 1 martie 2000, monitorizarea de programe este pusa la dispozitia statiilor tv zilnic (pentru ziua precedenta, date temporare). DIANA EVANTIA BARCA Roger Moore este din nou Agentul 007 Seducator ca intotdeauna, celebrul agent secret al Maiestatii sale revine deseara, la Antena 1, incepind cu ora 19.45, cu "Moonraker", un alt film din cea mai faimoasa serie cinematografica realizata vreodata. In rolul lui James Bond este Roger Moore care, si de aceasta data, face fata unor incredibile aventuri petrecute atit pe pamint, cit si in spatiul cosmic. Un multimiliardar, Hugo Drax, construieste o statie spatiala - Moonraker - cu scopul de a pune stapinire pe intreaga lume. Pentru a impiedica acest plan nebunesc, Bond isi uneste fortele cu agentul CIA, Holly Goodheart. Impreuna, ei vor calatori in lumea intreaga, dar si in spatiul cosmic in incercarea de a zadarnici planurile lui Hugo Drax. Pe coloana sonora a acestui film apare si faimoasa interpreta Shirley Bassey. ALEX REVENCO [35][pl.dll?rid=expresro] 