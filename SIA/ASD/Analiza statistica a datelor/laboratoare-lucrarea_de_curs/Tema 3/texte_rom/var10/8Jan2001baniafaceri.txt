 Umilit pina nu de mult de moneda americana, Euro a inceput "galopul de sanatate" Pe termen scurt, economiile in marci pot fi mai avantajoase decit cele in dolari Moneda unica europeana a reusit sa depaseasca din nou vineri nivelul de 0,95 euro/dolar. Euro se mai apreciase peste pragul in cauza la inceputul saptaminii. Specialistii sint de parere ca moneda europeana s-a corectat la putin timp dupa aceea pina la 0,927 euro/dolar, pentru a se putea stabiliza ulterior peste 0,95. De mai bine de o luna asistam la o apreciere in forta a euro, care a cistigat fata de moneda americana circa 13 procente. Moneda unica creste la fel cum a scazut, pe fondul unei volatilitati excesive. "Galopul de sanatate" al euro este insotit de cel al yenului, al lirei sterline si al francului elvetian, ceea ce arata o evidenta schimbare de optica in politica economica a Statelor Unite. La jumatatea acestei saptamini, Federal Reserve (FED) - banca centrala a Statelor Unite - a confirmat asteptarile care au condus la acea depreciere masiva a dolarului, reducind dobinda directoare cu 0,5 puncte procentuale, pina la 6%. Aceasta inseamna ca SUA sint interesate sa revigoreze, prin ieftinirea creditului, economia reala si exportul. Dealerii spun ca revenirea la un raport de 1 la 1 intre moneda europeana si cea americana, la fel ca la inceputul anului 2000, reprezinta doar o chestiune de timp. Ei mai cred ca toate reculurile care vor insoti urcusul vor fi doar speculative. Analistii considera ca pina la 1/1, FED nu are motive sa vinda valute europene pentru a-si sustine moneda proprie. Dupa aceea insa, in functie de premisele in care s-a incadrat economia, se va vedea daca mai sint necesare alte ieftiniri ale creditului. Ceea ce va aduce cu certitudine noul raport de 1/1 este ca relatia euro/dolar va fi conditionata mai mult de factori reali si nu doar de factori psihologici, ca in prezent. Cu ce echivaleaza pentru romani aceasta apreciere puternica a euro? Inseamna ca sint incurajate exporturile in conditiile in care 65% din acestea se indreapta catre Uniunea Europeana. Mai inseamna ca acei deponenti care isi conserva economiile in valuta au mai putini dolari in relatia cu marca germana, cea mai importanta valuta din "cosul" euro, in contextul in care raportul s-a modificat de la 2,3-2,4 la 2,05 marci pentru un dolar, ceea ce face ca plasamentele in monede europene sa fie mai avantajoase decit inainte. Amintim ca moneda unica europeana, lansata pe 1 ianuarie 2000, se bazeaza pe valutele a 11 tari membre ale Uniunii Europene. Raportul dintre acestea si euro este unul fix, fluctuatia dintre ele si devizele din afara zonei euro realizindu-se doar in functie de variatiile monedei unice. Cel mai ridicat prag la care s-a situat euro in anul 2000 a fost de 1,19 euro/dolar, iar cel mai redus, 0,8217 euro/dolar, in ziua de 26 octombrie 2000. IONUT BALAN Criza griului scumpeste piinea Producatorii romani din sectorul panificatiei se confrunta cu o criza a griului. Pe parcursul ultimelor trei luni ale anului 2000, aceasta situatie s-a agravat, iar fabricile gasesc tot mai greu materie prima pentru a se aproviziona. In plus, pretul de achizitie al griului a crescut aproape 100% fata de inceputul anului 2000. "Anul trecut, din cauza secetei, productia de griu a scazut foarte mult, iar acest lucru se resimte in pretul de achizitie. Daca in luna iunie griul costa 2.200 - 2.500 lei/kilogram, acum pretul este aproape dublu, ceea ce inseamna o crestere deosebit de puternica a costurilor. Pretul materiei prime este foarte mare comparativ cu anii anteriori deoarece cererea depaseste cu mult oferta. O lipsa a griului exista si la Brasov, dar aceasta este o problema care s-a generalizat si afecteaza producatorii din intreaga tara", afirma Vian Bobocea, directorul SC Panificatie Postavarul SA Brasov. Costul ridicat al griului va duce la majorarea preturilor la piine. Fabricile intimpina probleme financiare tot mai mari, in conditiile in care cheltuielile de productie sint foarte ridicate. Producatorii se tem ca vor fi nevoiti sa reactualizeze lunar preturile de vinzare la piine si celelalte produse de panificatie. "La Brasov am reusit sa ne facem rezerve de griu si faina, insa costurile sint enorme. Ca sa aprovizionam depozitele cu materie prima am fost nevoiti sa apelam la credite bancare cu dobinzi foarte mari. Valoarea leului se depreciaza tot mai mult, iar preturile au luat-o razna. Guvernul trebuie sa inteleaga ca ne confruntam cu o criza a griului si producatorii au nevoie de sprijin", a mai declarat Vian Bobocea. Asociatia Patronatului din Morarit si Panificatie "Rompan" cere statului sa emita o ordonanta de urgenta prin care sa anuleze taxele vamale pentru importul de griu. Producatorii spun ca aceasta este cea mai buna solutie ca Romania sa nu sufere de o criza totala de griu, iar fabricile sa nu ajunga in incapacitatea de a mai produce piine. O delegatie a societatii Panificatie Postavarul va verifica, zilele acestea, daca producatorii agricoli din judetul Brasov mai au stocuri de faina si griu. CAMELIA CSIKI Ministerul Turismului preia BTT Presedintele Consiliului de Administratie al SC BTT SA, Liviu Valentin Viclea, si-a inaintat simbata demisia presedintelui Autoritatii pentru Privatizare, Ovidiu Musetescu. Intr-un comunicat de presa al Autoritatii pentru Privatizare se arata ca Viclea a demisionat din cauza "numeroaselor sesizari aparute in presa privind neregulile acestuia in perioada in care s-a aflat in fruntea SC BTT SA". In comunicat se precizeaza abuzurile fostului director, care "au constat, printre altele, in masluirea unor hotariri ale AGA, instrainarea celor mai valoroase active ale BTT la preturi mult sub valoarea reala, falsificari de licitatii, devalorizari de patrimoniu etc.". In finalul comunicatului se arata ca de verificarea legalitatii activitatii fostului director al BTT se vor ocupa Curtea de Conturi, Corpul de Cotrol al premierului si Ministerul Finantelor Publice. Actiunile SC BTT SA urmeaza sa fie preluate in curind de catre Ministerul Turismului. Dan Matei Agathon, ministrul turismului, ne-a declarat ca demisia lui Viclea era "de asteptat". "In citeva zile, vom prelua actiunile BTT. Domnul Viclea facea parte dintre primele cinci persoane pe care le-as fi demis, alaturi de domnul Brinzan, de la SC Capitol. Daca Corpul de Control va gasi elemente de natura penala, vom sesiza organele in drept", a precizat Agathon. Ministrul spune ca Viclea "a reusit sa distruga" o societate cu traditie in turismul pentru tineret, pentru "imbogatirea" unora. LUCIAN PURCAREANU Hotelul Dorobanti va deveni Howard Johnson Plaza Hotel Hotelul Dorobanti din Bucuresti, aflat in prezent in renovare, va deveni, pina la sfirsitul anului in curs sau cel mai tirziu pina la inceputul anului 2002, Howard Johnson Plaza Hotel, cea mai inalta clasificare dintre cele patru diviziuni ale lantului Howard Johnson. Hotelul Dorobanti, primul hotel din Europa centrala si de est integrat lantului Howard Johnson, se va transforma intr-un complex hotelier care va dispune de 300 de camere clasificate la 3 stele plus si care va oferi servicii de patru stele. In plus, oficialii Howard Johnson preconizeaza ca, in termen de cinci ani, lantul hotelier sa se extinda in Romania prin includerea in reteaua sa a mai multor hoteluri care vor insuma o capacitate de cazare de circa 500 de locuri. Conform oficialilor companiei Howard Johnson Romania (n.r. - detinatoarea dreptului de acordare de franciza Howard Johnson pentru tara noastra), la ora actuala se desfasoara negocieri si pentru alte hoteluri din tara si de pe litoral. "Respectivele hoteluri vor trebui sa asigure un anumit nivel de confort si de calitate a serviciilor, iar gradul de clasificare al acestora va putea merge pina la cinci stele", a spus Corina Matea, oficial al companiei Howard Johnson Romania. Howard Johnson Hotels&Inns face parte din cel mai mare lant hotelier in regim de franciza, Cendant Corporation, care numara peste 5.650 de hoteluri grupate in opt marci hoteliere: Days Inn, Travelodge, Ramada, Knights Inn, Super 8 Motel, Wingate Inn si Howard Johnson. NICOLETA BURTAN Cresterea economica a Romaniei s-a datorat cererii pietei europene Instabilitatea situatiei economice reprezinta cel mai important obstacol in calea dezvoltarii economice a Romaniei, arata un studiu privind economiile tarilor din Europa centrala si de est, elaborat de banca austriaca Raiffeisen Zentralbank sterreich AG (RZB), care detine cea mai densa retea bancara in zona. Analistii austrieci amintesc evaluarea Comisiei Europene privind Romania, care a dat un verdict sever tarii noastre, aratind ca "este singura care nu a inregistrat nici o ameliorare semnificativa in cadrul progresului catre o economie de piata eficienta si stabila, astfel incit nu va fi capabila in acest moment sa faca fata presiunilor concurentiale pe care le implica statutul de membru al UE. Recenta crestere a PIB-ului a fost determinata in principal de cererea puternica din partea UE, insa absenta unui sistem financiar sanatos si eficient ingreuneaza in continuare activitatea economica, iar climatul nefavorabil de afaceri se reflecta in declinul investitiilor straine directe, arata analistii austrieci. Studiul admite faptul ca autoritatile romane "sint constiente de necesitatea reformelor economice", dar avertizeaza ca "stabilitatea macroeconomica a tarii este subminata de insuficienta reformelor (lipsa restructurarii companiilor publice cu pierderi masive, absenta progresului in privatizarile majore, proliferarea economiei subterane). Restructurarea e mama redresarii Daca autoritatile de la Bucuresti nu vor continua restructurarea economiei si nu vor continua privatizarea, redresarea economica a tarii ar putea fi intirziata cu citiva ani, spun analistii de la RZB. In aceste conditii, rezolvarea importantelor dificultati structurale, care afecteaza serios economia, este principala sarcina a noului guvern. "In perioada anterioara (1992-1996) in care s-a aflat la guvernare, PDSR a avut rezultate slabe in privinta reformelor, ceea ce face ca incertitudinea sa fie mare in prezent, desi exista unele motive care indreptatesc ipoteza unor realizari mai importante de aceasta data". Potrivit analizei RZB, principala justificare a acestei increderi este angajamentul fata de aderarea la UE si politicile implicate de acest proces. Primele semnale pozitive referitoare la cresterea economica, la expansiunea exporturilor si la declinul, chiar daca modest, al inflatiei ar trebui sa stimuleze "apetitul" guvernului pentru reforme. Insa "populatia a suferit mult in ultimii ani, standardul de viata fiind in Romania cel mai redus din toate statele candidate, astfel incit exista primejdia ca guvernul sa suspende restructurarea si sa mareasca deficitul bugetar". LIDIA MOISE Datorita preturilor avantajoase, Strainii dau navala "in" magazinele virtuale romanesti Electronicele si electrocasnicele sint cele mai solicitate Magazinele virtuale au inregistrat cresteri importante ale vinzarilor, in principal in perioada Sarbatorilor de iarna, datorita unei oferte destul de variate, dar si a modalitatii de achizitionare si livrare a produselor comandate. Vinzarile pentru piata interna s-au situat mult peste media normala, iar cele pentru diaspora au crescut spectaculos datorita preturilor mai mici ale produselor comercializate de site-urile romanesti comparativ cu cele ale site-urilor straine. "Produsele cele mai cautate sint electrocasnicele - masini de spalat, aspiratoare, cuptoare cu microunde, dar si electronicele - mai ales televizoare si combine audio - au inregistrat o crestere spectaculoasa", a precizat Catalin Iacob, referent IT la magazinul virtual "emania". Oficialii companiei SoftNet, detinatoare a magazinului virtual "eShop", au declarat ca produsele cu cea mai mare cautare au fost cartile, casetele audio si CD-urile. Site-ul "eeebid", care organizeaza licitatii on-line, a consemnat in perioada Sarbatorilor de iarna o crestere importanta a traficului si a licitatiilor la sectiunea business-to-business, majoritatea tranzactiilor vizind in special obiecte pentru cadouri, a declarat Monica Bacila, director de imagine la "eeebid" Romania. Licitatiile incheiate in anul 2000 pe acest site insumeaza peste 500.000 de dolari, spre sfirsitul anului predominind licitatiile pentru obiecte cu valori mai mici, comparativ cu restul anului cind au fost realizate tranzactii mobiliare. In opinia celor care activeaza in domeniul comertului electronic, principalul obstacol in dezvoltarea afacerii il constituie numarul redus de utilizatori de Internet.(N.B.) Azomures a majorat preturile ingrasamintelor chimice Agricultorii care doresc sa-si fertilizeze solurile cu ingrasaminte de la Azomures vor scoate mai multi bani din buzunar. Conducerea societatii a luat hotarirea majorarii preturilor in primul rind din cauza evolutiei cursului leu-dolar, dar si din cauza cresterii preturilor la materii prime, energie si combustibil. Sacul de 50 de kg de azotat de amoniu costa acum 245.735 de lei fata de 214.200 de lei, iar sacul de nitrocalcar este de 247.520 de lei. Ingrasamintele complexe care au cea mai larga intrebuintare, NPK, costa 340.043 de lei, fata de 273.700 de lei sacul. Pretul ureei a crescut de la 250.495 de lei la 323.085 lei/sac. Procentual, preturile au crescut cu 25 la suta la NPK, cu 15 la suta la azotat de amoniu si cu 30 la suta la uree. CORA MUNTEAN Desi ministrul Ilie Sirbu spune ca a aflat de transporturi cu carne infestata, Ministerul Agriculturii neaga existenta produselor contaminate cu virusul "vacii nebune" in Romania Dupa ce a tinut capul de afis in urma cu mai mult de un an, "scandalul vacii nebune" pare sa fie din nou in actualitate. La sfirsitul saptaminii trecute, un cotidian central publica un amplu material in care era citat Ilie Sirbu, noul ministru al agriculturii, spunind ca a fost informat despre "posibile importuri de produse infestate" si ca a declasat o ancheta in acest sens, asteptind date si de la SRI cu privire la TIR-urile care "tranziteaza vama dinspre Ungaria, incarcate cu tot felul de produse, intre care, evident, se pot numara si produse infestate cu virusul Cretzfeldt-Jacob (...)" Mai mult, simbata seara, un amplu spatiu al principalei emisiuni informative a postului de televiziune Antena 1 a fost dedicat aceluiasi subiect. A doua zi insa, comunicatul ministerului a demontat tot ceea ce a declarat, cu doar citeva ore mai inainte ministrul Sirbu. In Romania nu au fost depistate cazuri de encefalopatie spongiforma bovina (n.r. - boala vacii nebune), au declarat oficialii Agentiei Nationale Sanitar-Veterinare, institutie aflata in subordinea Ministerului Agriculturii, Alimentatiei si Padurilor (MAAP). De asemenea, "la ora actuala nu exista nici o informatie privind introducerea in Romania, prin importuri, a unor produse infestate cu virusul encefalopatiei spongiforme bovine", a declarat, ieri, Daniela Popa, purtatorul de cuvint al MAAP. Declaratiile a fost facute in contextul in care mai multe tari, ultima dintre ele fiind Australia, au interzis importul si comercializarea carnii de vita, provenind din unele state europene, suspectata a fi contaminata cu virusul ESB. In prezent, Romania nu permite importul de bovine vii si unele produse provenind de la acestea din statele in care Oficiul International de Epizootii a confirmat diagnosticarea ESB: Marea Britanie, Elvetia, Franta, Irlanda, Olanda, Cipru, Israel, Danemarca, Belgia, Luxemburg, Liechtenstein, Portugalia, Spania si Germania. Ultimele interdictii au fost impuse pentru Germania si Spania, pe 27-28 noiembrie 2000, dupa ce ANSV a primit informatii privind diagnosticarea ESB in aceste doua tari. In plus, de la 15 decembrie 2000 s-a interzis eliberarea avizelor de import din orice tara pentru fainuri proteice de origine animala, premixuri proteino-vitamono-minerale, furaje care contin fainuri proteice animale, gelatina provenind de la rumegatoare si inlocuitor de lapte praf furajer. Potrivit oficialilor MAAP, reteaua sanitar-veterinara dispune de laboratoare acreditate, capabile sa efectueze examene specifice de laborator in caz de suspectare a ESB. "Prin programul national de supraveghere se aplica toate masurile care sa asigure garantarea si in viitor a sanatatii populatiei si animalelor", au precizat oficialii Agentiei Nationale Sanitar-Veterinare. NICOLETA BURTAN 