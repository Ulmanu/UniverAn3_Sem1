 Indisciplina sanctionata Bursa a suspendat de la tranzactionare actiunile a 33 de companii Actiunile a 33 de companii comerciale listate la Bursa de Valori Bucuresti (BVB) au fost suspendate de la tranzactionare incepind din 8 august pentru ca nu au transmis investitorilor informatiile financiare privind rezultatele primului semestru, ne-a declarat ieri Stere Farmache, directorul executiv al BVB. Ca efect al acestei masuri, deocamdata nu se vor face schimburi, printre altele, cu actiunile emise de Arctic Gaesti, Altrom Slatina, Electroputere Craiova, Faur Bucuresti, Rafo Onesti, Rulmenti Birlad, Rocar Bucuresti, Santierul Naval Constanta, Cramele Prahova. "Masura de suspendare a tranzactionarii are atit sensul de a impune disciplina si standardele de mentinere la cota, cit si scopul de a proteja investitorii din piata, care au nevoie de informatii complete", a spus Farmache. De altfel, autoritatile Bursei au decis suspendarea de la tranzactionare in chiar finalul zilei limita (7 august) pina la care companiile comerciale trebuiau sa transmita informatiile respective. "Masura de suspendare nu trebuie insa privita ca o pedeapsa deoarece, dupa transmiterea informatiilor care au un caracter obligatoriu pentru evolutia lor pe bursa, tranzactiile vor fi reluate automat, la 24 de ore de la confirmare", a spus Farmache. Prima companie care va scapa de suspendare va fi Astra Vagoane Arad, care a si transmis raportarile, a observat Farmache. Mai mult, "am constatat ca incet, incet companiile devin mai disciplinate, numarul celor suspendate fiind de aceasta data sensibil mai mic fata de grupul de 56 care a fost recent sanctionat pentru acelasi motiv", a spus directorul executiv al Bursei. BVB nu a fixat un termen pentru raportare, insa oficialii pietei se asteapta ca informatiile sa fie transmise in cel mult o saptamina sau zece zile. In cazul celor mai "naravase", care nu se vor conforma, "exista evident masura suspendarii de la cota, urmata de delistare", a spus Farmache. Daca suspendarea de la tranzactionare presupune doar intreruperea temporara a schimburilor, masura de suspendare de la cota, o data luata, va pune companiile emitente in situatia de a demonstra ca satisfac si alte criterii specifice pietei. In plus, oficialii Bursei intentioneaza sa impuna companiilor listate transmiterea electronica a informatiilor financiare, pentru a grabi fluxul acestora. LIDIA MOISE CEC modifica dobinzile la credite De miine, Casa de Economii si Consemnatiuni (CEC) micsoreaza dobinzile la creditele acordate persoanelor fizice si juridice. Astfel, dobinda la creditele pentru locuinte acordate persoanelor fizice va fi de 47% pe an. Pentru bunurile de folosinta indelungata, care au perioada de rambursare pina la un an, dobinda va fi de 44%, iar la cele cu perioada de rambursare cuprinsa intre 1 si 3 ani, va fi de 46%. Aceeasi dobinda va fi practicata si pentru creditele pentru autoturisme acordate persoanelor fizice. Pentru persoanele juridice, creditele acordate pentru investitii vor avea o dobinda de 49%, pentru linii de credit - 47%, pentru creditele pe termen scurt - 47%, iar cele pentru dezvoltarea intreprinderilor mici si mijlocii, - 50% - 55%. ( G.T. ) BTR si-a modificat dobinzile De ieri, Banca Turco-Romana si-a modificat nivelul dobinzilor. Astfel, pentru certificatele de depozit cu termen la o luna dobinda este de 34%, la trei luni si la 6 luni tot 34%, iar la 9 luni si 12 luni de 33%. Pentru certificatele la termen, cu drurata de o luna dobinda este de 34%, de 3 luni de 35%, de 6 luni de 34%, de 9 si 12 luni de 33%. ( G.T. ) BRD te ajuta sa-ti mobilezi apartamentul Banca Romana pentru Dezvoltare - Groupe Societe Generale (BRD) acorda persoanelor fizice credite pentru cumpararea de bunuri de folosinta indelungata. Astfel, creditul este acordat pe o perioada de maximum 3 ani si poate fi achizitionat doar de la magazinele care au operatiuni de decontare cu banca. Dobinda perceputa de banca pentru astfel de credite este de 45% - 47% pe an, indexabila. Pentru acest tip de credite banca finanteaza 90% din valoare, 10% fiind suportat de client fie prin achitare directa in momentul achizitionarii bunului, fie prin operatiune in contul deschis la BRD. Garantiile solicitate de banca sint prezenta unui girant si asigurarea de invaliditate si deces a debitorului, pe toata perioada creditarii, asigurare care este cesionata bancii. Acordarea creditului se face prin virament in contul firmei furnizoare. ( G.T. ) Romanii prefera incaltamintea din piele Comisia Nationala pentru Statistica (CNS) ne arata ca din cele 2,43 milioane de perechi de incaltaminte produse in luna iunie a acestui an, 1,92 milioane de perechi, circa 80%, au fost confectionate din piele. Numarul de perechi de pantofi realizati in cea de-a sasea luna a anului curent a crescut nesemnificativ fata de perioada similara a anului precedent. Proportia detinuta in stocurile aflate la producatori de pantofii din piele naturala era de 69%, doar 668.000 de perechi din cele 2,11 milioane existente in stocuri fiind confectionate din inlocuitori. Volumul stocurilor de incaltaminte a fost practic constant intre ianuarie si iunie 2000, conform datelelor CNS. Din punct de vedere al preturilor, incaltamintea a fost, in iunie 2000, mai scumpa cu 10,7% decit in decembrie 1999 si cu 2,3% fata de luna precedenta. In primele cinci luni ale anului curent, Romania a exportat incaltaminte si accesorii in valoare de 299 milioane dolari, cu 16% mai mult decit in acelasi interval al anului trecut. Ponderea acestei categorii de marfuri in totalul exporturilor a scazut de la 8,2%, in 1999, la 7,5% in anul curent. Importurile de incaltaminte si accesorii au totalizat, in ianuarie-mai 2000, 91 milioane de dolari, cu 18% mai mult decit in aceeasi perioada a anului trecut. Salariile angajatilor din industria pielariei si incaltamintei au fost in iunie 2000 printre cele mai mici din economie, venitul mediu net al unui angajat din aceste ramuri industriale fiind de 1,34 milioane lei. ( G.T. ) 