 Nicolae Olaru, locotenent in mafia italiana Pe data de 12 mai va incepe la Salerno procesul in care va fi judecat romanul Nicolae Olaru, 37 de ani, membru plin al organizatiei criminale Camorra. Olaru face parte dintr-un lot de 72 de arestati, membri ai unui adevarat "cartel" international de traficanti de droguri, a anuntat cotidianul italian "Gazzetta del Sud". Din cauza gravitatii faptelor si a periculozitatii extreme a arestatilor, procesul se va judeca in aula-bunker din Salerno (in apropiere de Napoli), o sala de judecata blindata, folosita special pentru procesele antimafia. Furnizor de heroina din Romania Nicolae Olaru s-a nascut in 1964, in localitatea Sinnicolau Mare, judetul Timis. In Romania s-a remarcat prin zeci de tilharii si actiuni de contrabanda, dar a reusit sa scape de politistii romani fugind in Italia, unde si-a continuat activitatea infractionala. Olaru a intrat in atentia investigatorilor italieni din 1997, fiind considerat seful unei retele care furniza droguri mafiotilor din Camorra. El aranja trimiterea drogurilor din Romania in Italia, cu ajutorul mai multor complici din fostul spatiu al Iugoslaviei. Nicolae Olaru a ajuns, in iunie 1998, in localitatea calabreza Nocera Superiore, ca oaspete al unui exponent al mafiei locale, Raffaele Dalmazio Casella. Cu aceasta ocazie, romanul a avut mai multe intilniri cu oameni ai Camorrei. Postul telefonic al lui Casella era deja supravegheat de Directia Districtuala Antimafia (DDA) din Salerno. La scurt timp dupa sosirea lui Olaru, Casella a fost arestat pentru un transport de cocaina din Olanda si, fortat de imprejurari, a decis sa colaboreze cu justitia. Colaborarea lui si interceptarile telefonice le-au oferit investigatorilor suficiente probe pentru arestarea lui Nicolae Olaru si a altor traficanti din grupul lui, sub acuzatia de trafic international cu substante stupefiante, in special heroina. Olaru a fost arestat in iunie 1998, in cadrul unei anchete incepute de DDA Salerno in 1995. Investigatorii au stabilit ca organizatia lui Olaru furniza droguri nu numai in Italia, ci si in alte tari din bazinul mediteranean. Pistoale cu amortizator de la Olaru Bazele operative ale traficantilor erau localitatile Vallo di Diano si Sala Consilina, din provincia Salerno, unde soseau mari cantitati de cocaina din Columbia si heroina din Romania, via Albania si Turcia. Din Romania, drogurile ajungeau ascunse in trenuri, camioane sau nave, iar din Columbia, cu avioane clandestine. Transporturile contineau cantitati variabile de stupefiante, intre 3 si 30 de kilograme. In cinci ani, investigatorii au sechestrat, in mai multe reprize, 700 kg de droguri traficate de organizatia din care facea parte Olaru. Din organizatie faceau parte italieni, greci, albanezi, croati, sloveni si columbieni. De remarcat faptul ca Nicolae Olaru a fost arestat in aceeasi zi cu Eduardo Garcia Morales, columbian apropiat "cartelului de la Medelin", care colabora cu organizatia lui Olaru. Pe linga bosii Camorrei, au fost arestate si personaje cu profesii onorabile: un politist, un avocat, doi profesori de limba italiana si mai multi comercianti fara antecedente penale. In afara de trafic cu droguri, organizatia este acuzata de multe alte infractiuni: de la asasinate pina la extorcare de fonduri si trafic cu armament. In particular, anchetatorii au stabilit ca furnizorul de heroina Nicolae Olaru a vindut "colegilor" din organizatie 5 pistoale cu amortizor de sunet. Pistoalele au fost livrate mafiotilor intr-o localitate de linga Cosenza. Anihilarea organizatiei si scoaterea din circuit a 72 de traficanti, intre care si romanul Nicolae Olaru, constituie unul dintre cele mai mari succese ale autoritatilor italiene in lupta impotriva drogurilor. Pentru faptele din Romania, politia de la Bucuresti a emis un mandat international de arestare. Romanii au aflat ca Olaru a fost arestat, dar, desi s-a cerut extradarea sa in Romania, se pare ca justitia de la noi are de asteptat pina cind el va aparea in boxa acuzatilor. Reprezentantul Ministerului italian de Interne in Romania, dr. Paolo Sartori, ne-a explicat ca Nicolae Olaru mai este judecat intr-un proces, la Brescia, tot pentru droguri. "Pentru trafic international cu droguri si asociere de tip mafiot, Olaru poate fi condamnat la 30 de ani de puscarie in fiecare din cele doua procese. Doar dupa ce va executa pedeapsa in Italia, el va fi extradat in Romania, unde il asteapta alte procese", ne-a declarat Paolo Sartori. SORIN CEHAN In cazul Timofte-KGB, Un general si patru ofiteri SRI raspund cu capul Scandalul Timofte-KGB capata noi dimensiuni. Intr-un comunicat remis presei asear a tirziu se arata: "Comisia interna a SRI, constituita pentru cercetarea circumstantelor implicarii unor cadre ale institutiei in alcatuirea unui document, continind informatii false, speculat de catre domnul George Serban, a propus Biroului Executiv al Consiliului Director al Serviciului Roman de Informatii masuri administrativ-disciplinare, conform normelor legale si regulamentelor militare. Astfel, s-a propus declansarea procedurilor legale pentru trecerea in rezerva a unui general, punerea la dispozitie, in vederea trecerii in rezerva, a trei ofiteri superiori, eliberarea din functie a sefului unei unitati si sanctionarea disciplinara a unui alt ofiter cu grad superior. Propunerile comisiei interne urmeaza a fi analizate la prima sedinta a Biroului Executiv al Consiliului Director". Profesorul Mircea Gheordunescu seful Comisiei interne a SRI nu a putut fi contactat telefonic, iar Biroul de presa al SRI nu a fost imputernicit sa ofere alte amanunte sau nume. Cert este ca, generalul cu cel mai mare grad din SRI, respectiv, Vasile Lupu - prim-adjunctul directorului SRI Radu Timofte nu a facut parte, desi era indrituit, din Comisia interna in cazul Timofte-KGB. Mai mult, se vehiculeaza ca el ar fi generalul care a facut obiectul anchetei si care va fi trecut in rezerva. CHRISTIAN LEVANT Opt zile de puscarie pentru o amenda achitata Judecatoria din Oradea a condamnat o oradeanca la opt zile de inchisoare pentru neplata unei amenzi de 80 de mii lei. Sentinta a fost pronuntata la o luna dupa ce femeia achitase contraventia. Prin Sentinta Civila nr.4017 din 20 aprilie peonuntata de un complet de judecata din cadrul Judecatoriei Oradea, oradeanca Iuliana Hegedus, in virsta de 55 de ani a fost condamnata la puscarie pentru neplata la termen a unei amenzi in suma de 80 de mii de lei. Femeia trebuia sa plateasca in termen de 30 de zile, o amenda contraventionala pe care o incasase copilul ei minor, Radu Hegedus de 15 ani, in urma unei incaierari care a avut loc la de la inceputul lunii ianuarie, intre citiva pusti de pe starda. Pe 14 martie Politia a trimis cazul in instanta. "N-am putut face rost de bani asa repede. Copilul meu s-a batut cu un altul pe strada si daca domnul politist a considerat ca eu trebuie sa platesc pentru aceasta hirjoana 80.000 lei la stat, eu m-am supus si am semnat procesul verbal de contraventie, dar nu am avut bani decit in martie, pe 26 cind am fost la CEC si am platit amenda. Nu mi-a spus nimeni ca am fost data pe mina justitiei, ca nu m-au citat niciodata. Pina cind a vemnit postasul, pe 27 aprilie si mi-a inminat aceasta comunicare ca trebuie sa fac opt zile de puscarie" ne-a declarat Iuliana Heghedus." Nenorocuirea familiei Hegedus este un exemplu al lipsei de comunicare intre institutiile bugetare ale statului care decid destinul unor oameni. Din pacate nu este primul caz de acest gen. Ar fi trebuit ca CEC-ul sa anunte politia la data de 26 martie ca amenda a fost platita, Juristul Politiei trebuia la rindul sau sa se prezinte la judecatorie,sa-si retraga plingerea inpotriva femei, prezentind dovada virarii contravalori amenzi de 80 de mii de lei in contul Ministerului de Interne2 sustine un reprezentant al Baroului de Avocati din Oradea. Oradeanca condamnata de instanta de fond la opt zile de inchisoare are trei copii dintre care doi minori si sapte nepoti.Toti membri familiei Hegedus traies intr-un apartament cu doua camere din Oradea. MIRUNA IONESCU In prezenta reporterului "Ev. z" si a avocatului sau, Un recuperator urmarit general s-a predat procurorilor clujeni Un infractor dat in urmarire generala din data de 22 ianuarie a.c, pentru savirsirea infractiunii de lipsire de libertate in mod ilegal s-a predat ieri, de buna voie, procurorilor de la Parchetul Tribunalului Cluj. Pavel Mican a fost insotit pe tot parcursul predarii de catre avocatul Mihai Neamtu, cel care i-a asigurat predarea in bune conditiuni si de catre reporterul "Evenimentului zilei". Mican a declarat ca a ales acest mod de a se preda pentru ca i-a fost frica ca va fi impuscat de catre politisti. "In unele ziare au aparut o serie de articole, comandate de catre unii politisti, prin care eu eram acuzat ca as fi participat la asasinarea politistului de la Timisoara, Sasa Disici. Toate aceste articole nu aveau decit un singur scop: daca as fi fost impuscat, opinia publica sa nu reactioneze violent". "Halimi traia cu Maria Sav" Politistii spun ca in cursul lunii ianuarie 2001, Pavel Mican alaturi de alti trei prieteni, Tiberiu Boncina, Alexandru Danut Traian si Ioan Covasan, care faceau parte dintr-o retea de recuperatori de bani, au fost angajati de catre sotii Dan si Maria Sav din Dej pentru a recupera de la cetateanul macedonean Halim Halimi suma de 27.000 DM. Pavel Mican a negat categoric acuzatiile care i se aduc, sustinind ca el este nevinovat. In timpul unei discutii avute ieri dimineata, inaintea predarii, Mican a declarat, in exclusivitate pentru "Ev. z"., ca toate aceste lucruri sint inscenari ale unor politisti dornici de avansare. "Recunosc ca in cursul lunii ianuarie 2001 am fost la sotii Sav acasa, unde era prezent si Halimi. La un moment dat, acesta mi-a facut un semn cu piciorul pe sub masa sa ies pina afara ca are sa-mi spuna ceva. Dupa ce am iesit din camera, Halimi mi-a spus ca datoria de 27.000 DM este mai mica, ea atingind in realitate vreo 20.000 DM. Mi-a mai spus ca el traia cu Maria Sav". Dupa aceasta discutie, Mican sustine ca i-a propus lui Halimi sa-l insoteasca pina in satul Cuzdrioara, unde avea depozitate piese pentru camionul proprietate personala. "Pe drum mi-a propus sa fac afaceri cu el. Pentru ca eu am un camion, el mi-a spus ca putem face afaceri bune impreuna. Dupa ce am ajuns in Cuzdrioara ne-am intors la Dej fara sa se fi intimplat nimic". Din declaratiile date de Halimi la politie reiese faptul ca a fost legat cu lantul la Cuzdrioara si batut crunt. "In primul rind am fost numai noi doi, si nu patru cum a zis prima data. In al doilea, eu am facut 11 ani de box, si n-ar fi trebuit sa ma duc cu el pina in Cuzdrioara. Daca voiam sa-l rezolv, il rezolvam pe loc". Mican mai spune ca toata aceasta tevatura este provocata de Halimi pentru a scapa de datoria pe care o are fata de sotii Sav. "Nu vreau sa zic nimic, dar politistii nu stiu ca Halimi are un cazier foarte incarcat. Numai eu stiu citeva persoane din Dej de la care macedoneanul a mai luat bani. Doctorita Gabriela Cristea a pierdut 11.000 USD, cind a dus marfa in Macedonia la sugestia lui Halimi". "Ieri dimineata, am baut bere chiar linga politisti" De cind a fost dat in urmarire generala, pentru a nu fi recunoscut, Pavel Mican si-a lasat mustata si purta tot timpul o basca pe ochi. El spune ca, in citeva rinduri, a fost aproape sa fie capturat. Printre judetele unde a stat ascuns se numara Cluj, Bistrita-Nasaud si Brasov. "Eram la prietenii din Brasov cind a aparut politia sa ma caute. Au cautat in fiecare apartament, dar nu m-au gasit. Am mare noroc ca am prieteni cam peste tot in tara asta. Daca eu n-as fi vrut sa ma predau nu ma prindeau nici peste o suta de ani". Mican mai spune ca, ieri dimineata, inainte de a se preda, a baut o bere linga un grup de citiva politisti, care insa nu l-au recunoscut. Lucrul care l-a determinat sa se predea au fost cei doi baieti ai lui in virsta de 14 ani si respectiv 5 luni. "Nu vreau ca baietii mei sa creasca fara tata. Voi sta cit trebuie la puscarie, dar trebuie sa se elucideze acest caz si trebuie sa se demonstreze gradul meu de vinovatie". Pavel Mican sustine ca a optat sa se predea in fata unui reprezentant al Parchetului de pe linga Tribunalul Cluj, pentru faptul ca la politie ar avea unii "prieteni" care de mai multa vreme vor sa-l faca informator. "In evidentele politiei nu apar ca informator iar ei doresc cu ardoare acest lucru. Ei cred ca eu sint un bulgare de informatii, dar nu este asa". Politistii cu maniere de militieni Un eveniment neplacut a avut loc in momentul in care Pavel Mican si avocatul sau au ajuns la Parchetul de pe linga Tribunalul Cluj. Inca de la intrarea in aceasta institutie citiva "baieti cu ochi albastri", care erau prin zona cu alte probleme, l-au recunoscut. "Ba, asta ii Mican. Hai pe el". Patru politisti de la IPJ Cluj, cu maniere de militieni, au incercat sa-l retina, prin cunoscuta metoda de sucire a miinii la spate. Norocul lui Pavel Mican a fost avocatul sau, care l-a luat de mina si l-a impins in sediul Parchetului. Deja, seful serviciului Crima Organizata din cadrul IPJ Cluj, maior Toma Rus, a declarat ca politia l-a prins pe Mican si, prin urmare, toate meritele pentru capturarea urmaritului general apartin politiei! MIHAI SOICA Catastrofa navala in rada Portului Constanta Bomba plutitoare Ieri dimineata, in jurul orei 11.00, unul dintre rezervoarele cu motorina ale petrolierului Mesta, sub pavilion bulgaresc, cu o capacitate de 500 tone, pozitionat sub castelul navei, a explodat. Petrolierul a ancorat in dana exterioara a Portului Constanta la aproape 7 mile marine departare de digul de nord, in ziua de 29 aprilie, si astepta unda verde pentru a intra in danele societatii constantene Oil Terminal. In citeva fractiuni de secunda, aproape un sfert din suprafata navei a fost cuprinsa de flacari. Comandantul navei a dat ordin de interventie cu mijloacele proprii pentru localizarea incendiului si a fost lansat apelul SOS. La bord se aflau 34 de oameni, dintre care 27 au fost salvati de catre o vedeta apartinind Garzii de Coasta, un cadavru a fost recuperat din apele Marii Negre, iar un marinar a fost dat disparut. La ora actuala, la bordul petrolierului se mai afla patru ofiteri, care incearca sa stinga focul de pe nava. Operatiunea de limitare si stingere a focului este ingreunata de pericolul pe care il reprezinta posibilitatea de explozie a celui de-al doilea rezervor cu combustibil al navei. Singura nava care actioneaza, de la distanta, pentru stingerea incendiului este remorcherul Hercules, care a ajuns in zona abia dupa ora 14.00. Nava are un deplasament de 75.000 tdw, o lungime de 237 metri si un echipaj alcatuit din 34 de oameni. Deflagratia a zguduit un cartier al Constantei Deflagratia de la bordul petrolierului a zguduit geamurile caselor constantenilor din zona peninsulara a orasului. La aceasta ora, in Portul Constanta s-a deplasat prefectul Petre Chirobocea, care a instituit un Comandament de coordonare, condus de inspectorul-sef Sorin Chintauan, de la Inspectoratul navigatiei Civile. Din comandament mai fac parte capitanul-sef adjunct al Capitaniei Zonale Constanta, Serban Berescu, director la domenii - comandantul George Unciuleanu din partea Administratiei Portului Constanta, si Nicolae Coman, seful Inspectoratului Judetean de Protectie Civila. In rada Portului Constanta se afla echipe de la "Petromar", S.N.C., A.P.C., G.I.S.N. si Garda de Coasta, coordonate de capitanul-sef al portului, Alexandru Mezei. Reporterii nostri au ajuns inaintea navelor de salvare Reporterii nostri, imbarcati pe pilotina Atlas 1, apartinind societatii Atlas Pilot, au ajuns la locul dezastrului la circa 40-45 de minute de la producerea acestuia. In zona se aflau deja remorcherele Braila, Licorn, Alexandria 1, Zimbrul 4 si alte 4-5 nave de interventie. Nava specializata pentru interventia in astfel de situatii, Pompier 8, s-a oprit la capatul de nord al digului Portului Constanta, iar din informatiile pe care le detinem, a aruncat ancora de teama furtunii de forta 3-4. In tot acest timp, zona a fost survolata de un elicopter al societatii Petromar care supraveghea de la joasa altitudine evolutia dezastrului. Supravietuitorii au fost salvati de Garda de Coasta Inspectoratul Garzii de Coasta Constanta a trimis in zona doua vedete rapide, care au actionat pentru salvarea membrilor echipajului bulgaresc. Imediat dupa ce la bordul vedetelor au fost imbarcati cei 27 de marinari bulgari, acestea au pornit spre dana zero a portului, unde se aflau ambulantele Spitalului Clinic Judetean Constanta. Dupa primele investigatii medicale am aflat ca starea de sanatate a echipajului este buna, un singur marinar suferind o dizlocare a umarului drept. Din pacate, cadavrul unui marinar bulgar a fost recuperat din apele marii de una din pilotinele societatii Pilot Service, iar un alt marinar este dat disparut. Salvatoarele Hercules si Mihai Viteazul au intervenit cu intirziere In jurul orei 12.15, in zona a sosit si nava de protocol Anghel Saligny, apartinind Administratiei Portului Constanta. Cele doua remorchere ale Grupului de Interventie si Salvare Navala, Viteazul si Hercules, au ajuns la tancul petrolier Mesta, aflat in flacari, abia in jurul orei 14.00, mult dupa producerea dezastrului si mult prea tirziu pentru a interveni eficient. Trebuie mentionat ca redactorii nostri ajunsesera de citeva ore in zona sinistrului. Singura nava care a intervenit pentru localizarea si stingerea incendiului a fost remorcherul Hercules. Petrolierul Mesta este compromis! Violenta exploziei a oferit celor care au putut vedea nava o imagine de cosmar. Prin fumul dens, am putut observa in bordul babord o ruptura din corpul navei de 10-12 metri lungime si 2-3 metri adincime, la o inaltime de la nivelul marii de 8-10 metri. In bordul tribord se afla aruncata de suflul exploziei o bucata de metal asemanatoare unui capac de gura de magazie, lunga de 30-35 metri si lata de circa 10 metri, avind, dupa parerea specialistilor, o greutate de 40-50 tone. Imaginile erau de-a dreptul apocaliptice, fumul negru si inecacios fiind doar temporar intrerupt de niste limbi uriase de foc, cu inaltimi de 10-20 metri. Specialistii romani prezenti in apropierea tancului petrolier Mesta sustin ca acesta este compromis in proportie de peste 90a. Principala problema a autoritatilor portuare este aceea ca, daca furtuna se inteteste, pericolul de scufundare devine iminent. Parerea unanima este ca daca la bordul navei vor mai avea loc doua sau trei explozii, de forta celei care a declansat incendiul, sudurile ar putea ceda, existind chiar posibilitatea formarii unei brese in corp, care ar conduce la scufundarea petrolierului! Trebuie sa mentionam ca la distanta la care se afla nava sinistrata, circa 7 Mm, adincimea apelor Marii Negre este de aproximativ 35-40 metri, iar in cazul scufundarii, zona ar putea deveni periculoasa pentru navigatia in rada exterioara a Portului Constanta. Portul Constanta este nesigur! Desi in zona sinistrului se aflau peste 10 nave de tip remorcher, pompier, vedete, pilotine, salupe, precum si un remorcher, nici una dintre acestea nu a putut interveni in nici un fel pentru ca nu aveau dotarea necesara pentru astfel de situatii. Singura nava care a putut interveni a fost remorcherul Viteazul, fapt care a determinat un oficial portuar sa declare ca Portul Constanta nu este pregatit sa intervina in astfel de situatii! BOGDAN GABRIEL EMILIAN ANDREI Bulgarii au facut o comisie de ancheta Petrolierul bulgaresc Mesta, care a luat foc in largul Portului Constanta, era gol si se afla in port pentru reparatii, au anuntat surse din cadrul Ministerul bulgar al Transporturilor. Potrivit datelor detinute de ministerul bulgar, la bordul navei se afla cinci persoane, care sint izolate din cauza incendiului, si nu pot parasi vasul. Alte doua persoane sint date disparute. Ministerul bulgar al Transporturilor a format o comisie de ancheta, iar doua nave bulgaresti se indreapta spre Portul Constanta pentru a acorda sprijin echipajului petrolierului. (Mediafax) Incendiul de la Petrotel LUKOIL a fost provocat de o defectiune tehnica O comisie de ancheta formata din procurori de la Parchetul de la linga Tribunalul Prahova si Judecatoria Ploiesti, ofiteri din cadrul IPJ Prahova si experti tehnici a demarat controlul la rafinaria Petrotel LUKOIL pentru stabilirea cauzei si a pagubelor provocate de incendiul de la cele doua rezervoare, din noaptea de simbata spre duminica. Potrivit primelor cercetari, dupa audierea martorilor, s-a stabilit ca simbata, in jurul orei 20.05, cind operatia de pompare a benzinei nafta din rezervorul T121 catre instalatie era in curs de desfasurare, s-a auzit un zgomot de absorbtie a unei cantitati de aer in interiorul rezervorului, urmat de o flacara in plan vertical, pe la partea superioara a rezervorului. Deocamdata nu s-au putut stabili cu exactitate cauzele producerii incendiului, abia dupa efectuarea unei expertize tehnice urmind sa se dea publicitatii un punct de vedere oficial, iar pentru calcularea pagubelor, SC Petrotel LUKOIL a constituit o comisie tehnica pentru evaluarea pagubelor 523 de tone de benzina arsa si rezervorul distrus in proportie de 95a. Pe de alta parte, Inspectoratul pentru Protectia Mediului Ploiesti a decis sa analizeze separat situatia ivita in seara zilei de simbata, la rafinarie. Adrian Baceanu, inspectorul sef al IPM Ploiesti, a declarat ca, dupa incheierea anchetei de mediu, va fi inaintat dosar penal impotriva conducerii de la Petrotel LUKOIL, din cauza lipsei masurilor de prevenire a accidentelor de genul incendiilor sau a exploziilor in incinta rafinariei. VIOLETA STOICA Senatorul PRM Dumitru Pop ii invirte pe degete pe magistratii mureseni Despre senatorul PRM Dumitru Pop se spune ca de fiecare data cade ca pisica in picioare, indiferent care sint problemele pe care le are, mai ales ca om de afaceri. Actualul senator PRM de Mures pare sa se bucure de prietenia unor magistrati importanti din oras. Doi dintre acestia si-au construit casele cu ajutorul unei firme conduse de Dumitru Pop. Dumitru Pop obtinea sentinte favorabile dupa bunul sau plac In urma unui control al Garzii Financiare Mures, din 25 octombrie 1999, firma lui Dumitru Pop, Premur SA, a fost amendata cu peste 300 de milioane de lei. Benzinarul muresean a obtinut insa, in doar citeva zile, o sentinta judecatoreasca de suspendare a executarii silite. Pina aici nu pare nimic in neregula, doar ca sentinta a fost data inainte ca Garda Financiara sa demareze formalitatile legale pentru a-si recupera banii de la Premur SA, iar judecatorul care a semnat actul - Veres Laszlo (pe atunci presedintele Sectiei Comerciale si de Contencios Administrativ a Tribunalului Mures), pare sa fi comis o serie de ilegalitati. Incheierea data de el poarta un numar (3829/1999) "imprumutat" din registrul de corespondenta a presedintelui tribunalului, numar la care, in realitate, figureaza o notificare primita de tribunal din partea unei firme oarecare. Incheierea nu este prevazuta cu nici o cale de atac, nu a fost comunicata partilor, insa cea mai grava abatere a judecatorului pare a fi faptul ca nu a existat nici un dosar pe rolul instantei care sa dezbata cererea de suspendare a executarii formulata de Dumitru Pop. Dupa ce s-au constatat aceste grave abateri, Veres Laszlo si-a dat demisia din functia de presedinte al Sectiei Comerciale, apoi si-a intocmit dosar de pensionare pe motive de boala. Judecatorii lui Dumitru Pop si-au luat in serios postura de avocati A urmat episodul "Shell". Dupa ce "Shell" a obtinut dreptul de proprietate asupra terenului din cartierul tirgumuresean Tudor Vladimirescu, pe care Dumitru Pop si-a amplasat benzinaria mobila, avocatii cunoscutei firme transnationale au obtinut si o ordonanta presedintiala de demontare a statiei peremistului, sentinta favorabila "Shell" fiind pronuntata pe 6 decembrie 1999. Dumitru Pop a apelat iar la bunele sale relatii din justitia mureseana. Judecatorii Curtii de Apel Mures, Ioan Tilea (fostul presedinte al Sectiei Comerciale si Contencios Administrativ al Curtii de Apel) si Aurel Farcas (fostul presedinte al Tribunalului Mures), sint principalii artizani ai acestui caz. Dupa ce a declarat apel fata de ordonanta data de tribunal, firma lui Dumitru Pop, Premur SA, a depus la Curtea de Apel si o cerere de suspendare a executarii pentru a fi sigur ca pina la judecarea apelului va ramine cu benzinaria in picioare. Pe data de 13 ianuarie, cei trei judecatori din completul care judeca cererea, printre care Tilea si Farcas, au aminat pronuntarea pina pe 20 ianuarie 2000. Afacerea lui Pop din apropierea Shell-ului parea terminata, pentru ca pe 18 ianuarie era programata demolarea benzinariei, iar pronuntarea urma sa aiba loc abia peste doua zile. Se pare insa ca peremistul nu a fost uitat si bunii sai prieteni in roba au pronuntat, chiar pe 18 ianuarie, o sentinta prin care au admis cererea de suspendare a executarii. De data aceasta, completul de la Curtea de Apel era format doar din Ioan Tilea si Aurel Farcas. Unii magistrati, care aveau cunostinta de cazul Pop si de relatiile sale cu cei doi judecatori, se intrebau la acea vreme daca este o simpla coincidenta faptul ca peremistul afirma in fata camerelor de luat vederi, in timp ce muncitorii se pregateau sa-i demoleze constructia ilegala, ca in cel mult o ora va obtine o sentinta de suspendare. Pina la urma intr-adevar s-a intors de la Curtea de Apel (in mai putin de o ora) cu o sentinta favorabila. Intruniti, din nou, pe 20 ianuarie, cei doi judecatori, dupa ce au comunicat hotarirea lor din 18 ianuarie partilor implicate, au constatat ca completul a fost nelegal constituit, din el facind parte trei judecatori (pe 13 ianuarie) si nu doi asa cum ar fi trebuit. Pentru acest motiv, Tilea si Farcas, impreuna cu un alt judecator, au repus pe rol cererea lui Dumitru Pop, "uitind", se pare, ca in urma cu doar doua zile au admis-o. Bineinteles ca solutia a fost aceeasi, cei doi reconfirmindu-si-o pe cea anterioara. Senatorul se bucura nu doar de sprijinul judecatorului Tilea, ci si de cel al fiului acestuia Tot in anul de gratie 1999, Dumitru Pop era trimis in judecata pentru ca si-a construit o alta benzinarie in Tirgu-Mures, fara a avea vreo autorizatie de urbanism din partea primariei. El a sfidat din nou toate legile continuind constructia chiar si dupa ce s-a dispus sistarea lucrarilor. In timpul judecarii acestui dosar, Dumitru Pop a cerut de cinci ori aminarea din diferite motive. La al patrulea termen, din februarie 2000, avocatul sau a cerut aminarea sedintei pe motiv ca acesta se afla internat in spital pentru investigatii, fiind suferind de inima. Adeverinta medicala era semnata chiar de fiul judecatorului Tilea, Ioan Tilea, medic specialist Medicina Interna Cardiologie la Clinica Medicala II din Tirgu-Mures. Actul eliberat de acesta s-a dovedit a fi fals, agentul procedural al judecatoriei constatind ca "bolnavul nu se afla in clinica". Pina la urma, dupa alte cereri de aminare, Pop a obtinut stramutarea procesului la Judecatoria Brasov, unde insa inculpatul nu mai are nevoie de adeverinte medicale, acum beneficiind de imunitate parlamentara. Prietenii in roba ai lui Dumitru Pop se considera curati ca lacrima Judecatorul Aurel Farcas ne-a declarat ca nu are nici o relatie de prietenie cu Dumitru Pop si sustine ca prin incheierea data de el pe 18 ianuarie nu i-a facut acestuia nici o favoare. El recunoaste ca a cumparat o casa de la firma Premur in 1995 despre care spune ca a achitat-o insa conform contractului. Ioan Tilea, celalalt judecator implicat in cazul "Shell", ne-a spus ca nu comenteaza in vreun fel cazul Dumitru Pop, despre care sustine ca a fost un client dificil si ca nu ii datoreaza "nici macar o ceasca cu cafea". Despre sentinta data pe 18 ianuarie 2000, Tilea spune ca nu vede nimic nelegal in faptul ca a deliberat impreuna cu colegul sau inainte cu doua zile de termenul stabilit. Motivatia lui Tilea si Farcas din 18 ianuarie ridica insa mari semne de intrebare. Ei sustineau ca demolarea benzinariei trebuie oprita pentru ca utilajele au un drum de acces greu spre constructie (aceasta se afla pe marginea soselei europene E 60 - n.r.) si ca stratul gros de zapada, de 0,30 cm, punea in pericol manipularea rezervoarelor cu benzina. Dumitru Pop ne-a declarat telefonic ca nu-i cunoaste pe judecatorii Ioan Tilea si Aurel Farcas, care, spune senatorul, nu au avut pe rol nici un dosar de-al sau sau de-al firmei Premur SA. DRAGOS BARDOSI Politistii au tras in plin asupra unor tilhari aflati intr-o masina furata Vinatoare de infractori pe strazile Capitalei Patru infractori periculosi au fost vinati cale de zeci de kilometri de importante forte ale politiei. Aflati intr-un autoturism furat, marca BMW 740, Radu Albulet, 26 de ani, fratele sau, Marcel Albulet, 24 de ani impreuna cu Nicusor Ivan, 24 de ani si Constantin Pirvu, 19 ani, au fost urmariti de masini si motociclete ale Politiei Rutiere din Calea Mosilor din capitala pina in satul Mogosesti, din comuna Adunatii Copaceni, judetul Ilfov. Oamenii legii au tras nu mai putin de 12 gloante pentru a reusi sa-i prinda pe infractorii care au reusit sa scape de urmarire fortind chiar barajele politiei. Fratii Albulet erau urmariti pentru comiterea mai multor tilharii pe raza Capitalei. Masina furata apartine presedintelui F.R. de Karate Pe Calea Mosilor din Bucuresti, un echipaj al Politiei Rutiere a sesizat ieri, in jurul orei 10.00, ca intr-un BMW ce avea numarul de inmatriculare B-20-BJI, se aflau patru indivizi. Cum un autoturism asemanator fusese implicat, cu o zi inainte, intr-un jaf la o farmacie din Capitala, politistii au cerut prin statie verificarea numarului masinii. S-a descoperit, astfel, ca numarul pe care il avea BMW-ul apartine unui autoturism Tico si fusese furat cu o noapte inainte. Drept urmare, echipajul s-a apropiat de masina suspecta ajunsa pe bulevardul Carol. Soferul BMW-ului a sesizat apropierea masinii de politie si a accelerat brusc. A urmat o urmarire cum rar se poate vedea chiar si in filmele de actiune. In Piata Hurmuzachi (fosta Muncii), politistii au deschis prima oara focul: doua cartuse au fost trase in plan vertical. BMW-ul si-a continuat insa drumul cu mare viteza - uneori pe contrasens si fara sa tina seama de culoarea rosie a semafoarelor - pe traseul soseaua Mihai Bravu, Calea Vacaresti, soseaua Oltenitei. Cind a ajuns in dreptul Cimitirului Bellu, un baraj format dintr-un alt echipaj al politiei a incercat sa ii taie calea. Masina in care se aflau infractorii a virat insa spre stinga, pe Soseaua Giurgiului. La iesirea din Bucuresti politistii au tras in plin. Doua gloante au nimerit portbagajul si geamul din spate ale BMW-ului. Urmarirea a continuat insa pe DN 5, pina in comuna Adunatii Copaceni. Masina celor patru a virat pe drumul ce duce spre comuna Comana. Dupa citiva kilometri, BMW-ul a parasit carosabilul si s-a indreptat spre Padurea Mogosesti. Politistilor care ii urmareau, li s-a adaugat si doi colegi de ai lor pe motociclete. Cind au reusit sa ajunga din urma masina urmarita, in interior se mai aflau doar doi ocupanti. Ceilalti doi se ascunsesera printre copaci. In cele din urma, politistii i-au depistat. Din primele cercetari efectuate de politisti reiese ca BMW-ul a fost furat pe data de 3 mai. Culoarea initiala a masinii furate era negru. Dupa ce a fost vopsita in verde inchis, masina de fabricatie germana a fost folosita la tilharii. Deocamdata, ofiterii Brigazii de Politie Rutiera ii cerceteaza pe cei patru pentru conducerea pe drumurile publice a unei masini neinmatriculate si cu numar fals si furt. Surse politienesti sustin ca masina furata ii apartine lui Stefan Stanescu, presedintele Federatiei Romane de Karate. PETRISOR CANA Costica Adamache isi revendica judetul din Bulgaria Costica Adamache, din Rimnicu-Sarat, a revendicat, imediat dupa 1990, averea bunicului sau, confiscata de statul bulgar in 1940, in urma ocuparii judetelor Caliacra si Durostor, situate la sud de Dunare. Instantele bulgaresti i-au recunoscut dreptul la o "zestre" care cuprinde aproape jumatate din judetul Durostor. Desi exista un tratat intre cele doua tari privind rezolvarea chestiunii in discutie, si chiar o lege speciala data de Parlamentul Romaniei in acest sens, Costica Adamache nu a obtinut nimic. El asteapta de trei ani un raspuns din partea autoritatilor romane la cererea sa de despagubire. Povestea acestei colosale averi incepe cu multi ani in urma, in judetul Durostor (peste Dunare de actualul judet Calarasi), din Cadrilater, unde notarul Constantin Nicolau, bunicul lui Costica Adamache, a cumparat sute de hectare de pamint de la turcii care se retrageau din zona. In 1940, cind bulgarii au ocupat Cadrilaterul, Constantin Nicolau detinea aproape 1.000 ha de pamint si vreo 24 de case, ghetarii, magazii si grajduri. Fortat sa se retraga in Romania, Constantin Nicolau si-a luat familia si a venit la Bucuresti, stabilindu-se in casa pe care o avea pe strada Logofat Nicolae Udriste, unde se afla astazi sediul Brigazii de Politie Rutiera. Considerat chiabur, dupa 1945, Constantin Nicolau a fost arestat, batut si inchis la Jilava, locuinta, confiscata, iar familia, aruncata in strada. Fiul sau, Nicolae Nicolau, s-a retras la Tulcea, unde a trait pina acum un an si jumatate. In 1995, acesta l-a imputernicit pe nepotul sau (fiul surorii sale), Costica Adamache, din Rimnicu-Sarat, sa faca toate demersurile pentru a intra in posesia averii din Bulgaria sau sa primeasca despagubirile legale. Astfel, dupa moartea unchiului sau, Costica Adamache a ramas singurul mostenitor de drept al averii notarului Nicolau. Incepind din 1995, Adamache a cheltuit peste 1.000 de dolari, a facut peste 30 de deplasari in Bulgaria, a scotocit prin arhive pentru a gasi actele de proprietate ale bunicului sau si, in final, a cistigat procesul cu statul bulgar. In urma acestui proces i-a fost recunoscut dreptul de proprietate asupra a 180 ha de pamint si a citorva case din cele detinute de bunicul sau, in 1940. Totusi, aceasta victorie n-a insemnat mare lucru: statul bulgar isi achitase de mult toate obligatiile fata de Romania, imediat dupa ocuparea judetelor Caliacra si Durostor, potrivit Tratatului de la Craiova, semnat pe 7 septembrie 1940. Autoritatile comuniste din Romania "au uitat" insa, timp de 60 de ani, sa-si despagubeasca locuitorii alungati din cele doua judete ocupate de bulgari. Inactivitatea unei comisii blocheaza aplicarea Legii compensatorii In 1998, la insistentele miilor de familii stramutate cu forta din cele doua judete, organizate in Asociatia Romana a Victimelor Represiunilor Staliniste (ARVIS), Parlamentul Romaniei a adoptat "Legea nr. 9/1998 privind acordarea de compensatii cetatenilor romani pentru bunurile trecute in proprietatea statului bulgar, in urma aplicarii Tratatului dintre Romania si Bulgaria, semnat la Craiova, la 7 septembrie 1940". In scurt timp, au fost depuse peste 8.000 de dosare pentru acordarea de compensatii, de care au beneficiat, pina acum, doar vreo suta de persoane. Costica Adamache nu se afla printre acestea, desi a depus toate actele necesare la Prefectura Tulcea si apoi la Prefectura Bucuresti, inca din 1998. Cazul sau nu este singular. "Comisia Centrala de aplicare a Legii 9/1998 (care are ca atributii validarea sau invalidarea hotaririlor trimise de prefecturi si judecarea contestatiilor formulate de cei nemultumiti - n.n) nu a respectat legea cu privire la solutionarea contestatiilor, in termen de 60 de zile. Sint cazuri in care nu s-au dat raspunsuri nici dupa un an", ne-a declarat Maria Magiu, care, ca si Costica Adamache, asteapta compensatiile statului roman. In 1999, bugetul de stat a prevazut sapte miliarde de lei pentru plata acestor compensatii, dar au fost cheltuite doar doua miliarde de lei. In anul urmator, au fost alocate 100 miliarde lei, din care s-au dat doar 70 miliarde lei, iar anul acesta este prevazuta suma de 200 miliarde lei. Diferenta de bani intre sumele alocate si cele cheltuite se datoreaza faptului ca numarul de dosare validate a fost foarte mic. "Din 15 decembrie 2000 insa, Comisia Centrala de aplicare a legii nu a mai tinut nici o sedinta. Intrucit hotaririle date pentru recuperarea despagubirilor devin executorii numai dupa validarea de catre aceasta, totul s-a blocat, mii de oameni asteptind in zadar compensatiile promise prin lege", spune Petre Vanghele, unul dintre cetatenii stramutati din judetul Durostor, in 1940. Potrivit Legii nr. 9/1998, cei indreptatiti sa primeasca despagubiri pot opta pentru compensatii in lei sau in actiuni la societati comerciale cu capital de stat sau capital majoritar de stat. Pentru ca aproape toti cei indreptatiti sa primeasca despagubiri au optat pentru compensatii in bani, guvernul va trebui sa aloce sume considerabile in acest scop. De aceea, potrivit unor surse, executivul ar fi interesat de reducerea la jumatatea valorii terenurilor care urmeaza a fi despagubite. Valoarea unui hectar agricol de teren patrimonial a fost stabilita de autoritati, in 1999, dupa aplicarea coeficientului de inflatie, fata de 1994 (anul de baza al calculului), la 20.781.000 lei. In prezent, suma este cu mult mai mare. Modificarea legii va duce la aparitia unor inechitati intre cei care au fost deja despagubiti si cei care urmeaza, fapt ce nu va ramine fara repercusiuni pentru guvernul actual. Cu atit mai mult, cu cit, in ultima vreme, romanii si-au obtinut drepturile, mai degraba prin tribunalele internationale decit prin justitia romaneasca. DUMITRU MANOLACHE [23][pl.dll?rid=expresro] 