 Reusind sa impuna parlamentului propria varianta a Legii secretului de stat, Guvernul sfideaza legea Legea privind protectia informatiilor clasificate (adica secretul de stat si secretul de serviciu) a fost adoptata ieri de catre parlament. Legea a fost ceruta imperativ de catre Uniunea Europeana, fiind una dintre conditii pentru ca Romania sa fie scoasa de pe lista neagra a vizelor. Parlamentarii au acceptat insa, in marea lor majoritate, o varianta impusa de cabinetul Nastase, incalcind regulamentul de functionare al Camerei Deputatilor si Senatului. Neregulamentar, fara sa fie discutate in nici una dintre Camerele parlamentului si nici in comisia de mediere, articolele impuse de guvern au intrat ieri direct in plenul reunit al Camerei Deputatilor si Senatului. Legea votata ieri intra in vigoare dupa 120 de zile de la publicarea in Monitorul Oficial. Premierul Adrian Nastase si-a justificat gestul prin faptul ca legea este mult prea importanta pentru a fi adoptata prin ordonanta de urgenta sau pentru a fi initiata o alta lege de catre guvern. Opinia premierului Nastase a fost sustinuta de directorul SRI, Radu Timofte. Inainte de vot, a fost nevoie de intreruperea dezbaterilor pentru o consultare intre premierul Nastase si liderii grupurilor parlamentare. Desi PNL si UDMR au "cirtit" la adresa unei asemenea practici, pina la urma parlamentarii celor doua partide au votat. In schimb, PD s-a opus vehement si a votat constant impotriva articolelor initiate de catre guvern. Liderul PD, Petre Roman, a declarat ca partidul sau va aduce unele modificari legii. Un alt partid care vrea sa initieze modificari ulterioare legii abia votate este UDMR. Liderii Uniunii sustin, ca si cei ai PD si PNL, ca inainte de votarea legii informatiilor clasificate ar fi trebuit votata legea accesului liber la informatii. Liderul grupului PD din Camera Deputatilor Alexandru Sasu a atras atentia ca in lipsa unei legi a accesului liber la informatie, prin legea secretului de stat "inclusiv ziaristii vor fi judecati pentru ca fiecare poate spune ca acel document publicat e secret de stat sau de serviciu". Ce prevede legea Conform legii, guvernul clasifica si declasifica informatiile secrete de stat prin hotarire si stabileste aria informatiilor secrete de serviciu. SRI este cel care verifica alte institutii in legatura cu procedurile utilizate pentru realizarea securitatii informatiilor. Protejarea informatiilor NATO considerate secrete va fi controlata de catre Autoritatea Nationala de Securitate. Acesta este un organism infiintat in 1999 in subordinea MAE. Informatiile secrete de serviciu "se stabilesc de conducatorul persoanei juridice pe baza normelor prevazute prin hotarirea guvernului. Persoanele fizice carora le-au fost incredintate informatii clasificate sint obligate sa asigure protectia acestora. Cine are acces la informatii clasificate va prezenta conducatorului unitatii un angajament scris de pastrare a secretului. Cei care afla de incalcari ale acestei legi in cadrul unitatii unde muncesc sint obligati "de indata" sa-si informeze seful. Acesta are obligatia, la rindul sau, sa sesizeze SRI. Pedepse Cine procura fara drept informatii secrete de stat, cine le distruge neautorizat va fi pedepsti cu inchisoare de la 2 la 7 ani si interzicerea unor drepturi. Cine publica sau divulga, fara drept, informatii secrete de stat primeste inchisoare de la 3 la 10 ani si interzicerea unor drepturi. SRI SRL Orice persoana juridica sau fizica poate plati SRI pentru asistenta in vederea realizarii securitatii informatiilor. Astfel, SRI "acorda, contra cost, potrivit tarifelor convenite, la cererea persoanelor juridice de drept privat sau a persoanelor fizice asistenta de specialitate pentru realizarea securitatii informatiilor". SRI constata nerespectarea normelor privind securitatea informatiilor de stat si aplica sanctiunile. Tot SRI ii va verifica si va oferi date cu privire la persoanele care sint sau urmeaza sa ocupe functii ce presupun accesul la informatii secrete de stat. TEODORA GEORGESCU MIHAELA CONSTANTINESU NARCISA IORGA 11 actori acuza PDSR ca i-a lasat fara lenjerie intima PDSR va fi dat in judecata de 11 tineri actori de la Teatrul Bacovia din Bacau. Actorii acuza partidul ca le-a ramas dator cu 27 de milioane de lei - suma contractata pentru organizarea unui spectacol. Potrivit actorului Gabriel Dutu, la inceputul lunii februarie a.c., el si colegii sai au semnat contracte de colaborare cu Raluca Merches, din partea Ligii studentilor PDSR, pentru a participa la un spectacol de Valentine's Day. Actorii urmau sa prezinte, pe 14 februarie, in cadrul spectacolului, lenjerie intima si incaltaminte. Ei au convenit ca, in contul prestatiei lor, sa primeasca lucrurile prezentate. Firma de incaltaminte a refuzat insa sa mai sponsorizeze spectacolul. Atunci, Raluca Merches a incheiat contracte cu actorii, prin care s-a angajat sa le plateasca cite un milion de lei. Ultima zi de plata a fost 19 februarie, dar actorii nu au primit banii. Conform clauzelor contractuale, in caz de neplata, dupa 19 februarie suma se dubla. Pina acum, actorii nu au vazut nici un leu. Presedintele organizatiei municipale a PDSR, Constantin Apostol, spune: "Avem de-a face cu o escrocherie care a angajat partidul. Nu o cunosc pe aceasta Raluca Merches. Ea nu a fost mandatata de partid sa organizeze spectacolul si cred ca organele abilitate isi vor face treaba". Insa este putin probabil ca PDSR sa nu fie implicat, din moment ce contractele de sponsorizare sint stampilate cu stampila partidului, la spectacol au fost prezenti fruntasi ai organizatiei locale, iar afisele si invitatiile au purtat sigla Ligii studentilor PDSR. CLAUDIU TARZIU PNL cere Legea accesului la informatie PNL condamna faptul ca Legea secretului de stat a fost adoptata inainte sa fie adopata Legea privind accesul la libera informatie. Mona Musca, deputat PNL, crede ca "vom ramine o tara cu un cult al secretului, nu al transparentei", lucru pe care Uniunea Europeana "il va taxa". Reamintim ca PNL a depus la Camera Deputatilor un proiect de lege privind accesul la libera informatie si, dupa cum sustin liberalii, la intilnirea de saptamina trecuta cu premierul Adrian Nastase si cu o delegatie a PDSR s-a promis urgentarea dezbaterii proiectului PNL. CRISTINA SOFRONIE Coltu lu' irina In numele tatalui In timp ce parlamentarii se luptau de zor cu Legea secretului de stat, deputatul PRM Mitzura Arghezi dadea autografe pe holurile Camerei Deputatilor. Si nu oricui ci uneia dintre sefele femeilor de serviciu din parlament. Mitzura Arghezi, celebra doar prin descendenta sa si gafele de natura politica, acorda autograf pe una dintre cartile tatalui sau: "Cartea cu jucarii". "O carte nu doar pentru copii, ci si pentru adulti, scria in dedicatia cu pricina, din cite am aflat noi. Asa ca, tragem noi concluzia, faptul ca nu a avut rabdare sa urmareasca Legea secretului de stat a fost, in realitate, un sacrificiu pentru o cauza mobila: cultura. ALT CIBIADE Bref Algoritmul darima taranistii la Sfintu-Gheorghe Presedintele Organizatiei judetene Covasna a PNTCD, Liviu Matei, si secretarul filialei, Gheorghe Fratila, au dat in judecata Inspectoratul pentru Protectia Mediului (IPM) Sfintu-Gheorghe pentru desfacerea ilegala a contractului de munca. Matei, care a indeplinit functia de director al fostei Agentii pentru Protectia Mediului in perioada ianuarie 1997-februarie 2001, a declarat ieri ca Agentia Nationala a Functionarilor Publici (ANFP) nu a facut oferte pentru un alt loc de munca, potrivit Legii 188/1999, nici lui si nici lui Fratila.(P.D.) Chiria pentru un sediu de partid, echivalentul unui kg de salam Chiria pe care o platesc partidele politice catre Regia Autonoma de Exploatare a Domeniului Public si Privat Constanta este modica, echivalind cu pretul unui kg de salam de Sibiu. In functie de metrii patrati ocupati, chiriile pornesc de la citeva zeci de mii de lei si ajung, in cazul unor suprafete mai mari, pina la maximum 250.000 de lei/luna. PSDR, de exemplu, achita lunar suma de 207.000 de lei. (B.A.) Cadou ApR de 8 Martie Presedintele filialei judetene a ApR Iasi a anuntat ieri ca, de 8 Martie, organizatia de femei a partidului va fi desfiintata. Avocatul Ilie Cotoman a precizat ca cele citeva femei care sint inscrise in ApR Iasi nu desfasurau activitate politica, ele constituind citam "un adevarat club al femeilor" in care se dezbateau probleme casnice. Raspunzind ziaristelor prezente, Ilie Cotoman a precizat ca nu este misogin si ca va propune conducerii partidului desfiintarea tuturor organizatiilor judetene de femei ale ApR din intreaga tara. (C.D.) PNL striga: Guvernul taie cablul! PNL avertizeaza ca cetatenii cu venituri modeste risca sa nu-si mai permita televiziune prin cablu, in urma majorarii preturilor. Aceasta se va produce prin Ordonanta de Urgenta 152/2000, privind infiintarea si functionarea Centrului National al Cinematografiei si constituirea Fondului Cinematografic National. CNC are puterea de a majora taxele pentru televiziunea prin cablu si, drept urmare, tot mai multi romani vor renunta la astfel de servicii, ceea ce reduce liberul acces la informatie, a declarat Mona Musca, deputat PNL.(C.S.) CNSAS intra in Biserica Ierarhii bisericilor, dar si liderii cultelor religioase recunoscute de autoritatile romana sint verificati, incepind de ieri, de Colegiul Consiliului National pentru Studierea Arhivelor Securitatii (CNSAS), in sensul legaturii lor cu structurile fostei Securitati. Datele despre sefii cultelor religioase legale au fost obtinute de la Ministerul Culturii si Cultelor. Intre cei verificati sint si membrii Sfintului Sinod al BOR. (C.O.) Roman - consecvent in a cere unitate Petre Roman nu da vreun semn de regret pentru apelul esuat pe care l-a adresat celor patru fosti democrati Victor Babiuc, Adrian Severin, George Serban si Cazimir Ionescu. Ba, dimpotriva, am putea spune, avind in vedere faptul ca ieri Petre Roman a nominalizat alte doua personalitati "care pot contribui decisiv" la "pastrarea unitatii" partidului: Eugen Dijmarescu si Anton Vatasescu. "Care sint insa membri ai PD", a spus Petre Roman. Atunci de ce a fost nevoie sa-i aminteasca? Poate ca Dijmarescu si Vatasescu sint doi dintre cei 35 de semnatari ai motiunii Roman. Conform statutului PD, orice candidat la sefia partidului trebuie sa pregateasca un program politic, care se numeste motiune, si care trebuie sustinut de 35 de personalitati politice ale partidului. Faptul ca Petre Roman i-a numit ieri pe Eugen Dijmarescu si Anton Vatasescu oameni de baza ai PD poate dezvalui debutul oficial al stringerii de semnaturi pentru motiunea actualului lider al PD. Petre Roman a spus ca apelul sau de marti catre cei patru demisionari din PD a venit "in prelungirea a ceea ce au convenit cu totii - unitatea partidului", iar raspunsurile de refuz ale celor aflati nu le apreciaza drept definitive. "Consider pozitiv faptul ca au raspuns, ceea ce inseamna ca ii preocupa unitatea partidului. Deja, in zilele urmatoare, ei vor arata cum se cristalizeaza lucrurile", a declarat, misterios, Petre Roman. Marti, liderul PD a lansat, prin intermediul presei, un apel "la cei plecati din partid in diferite imprejurari din trecut" sa se "gindeasca" la revenire. Daca Victor Babiuc si George Serban au refuzat voalat, Cazimir Ionescu a raspuns ridiculizindu-l grosolan pe fostul sau sef de partid. NARCISA IORGA Sfaturile Monei Musca Deputatul PNL Mona Musca ii recomanda presedintelui PD, Petre Roman, sa-si indrepte "cintecele de sirena catre doamnele din PNL", decit catre fosti membri PD, actuali PNL. "Oricum, au fost ignorate" solicitarile lui Petre Roman, a anuntat ieri Mona Musca. Victor Babiuc, actual deputat PNL, a tinut sa reafirme ca, desi a "luat act cu simpatie" de declaratiile lui Roman, nu va face "nici un gest sa vina in intimpinarea lor". CRISTINA SOFRONIE Pentru ca apropiatii sai aplica principiul "scapa cine poate", Disidenta lui Ursu se apropie de final Doru Viorel Ursu incepe sa piarda teren in ApR. Aceasta, deoarece Teodor Melescanu a reusit sa "tina sub control" majoritatea conferintelor judetene care s-au organizat in ultima perioada pentru a desemna delegatii la congresul ApR, nedind nici o sansa "fanilor" PDSR sa se impuna. In plus, vazind ca nu pot obtine garanti ferme din partea PDSR pentru obtinerea unor functii in cazul in care ar determina o basculare a ApR catre "social-democratie", partizanii lui Ursu au inceput sa isi negocieze viitorul politic in nume personal. Conform unor surse din PDSR, Doru Viorel Ursu incepe sa piarda pina si sustinerea celor care l-au incurajat initial sa manifeste o linie contrara celei impuse de Melescanu. Recent, chiar Nicolae Vacaroiu il sfatuia pe actualul lider ApR sa se lase de politica, sa se "apuce serios de avocatura". Toate acestea il determina pe Doru Viorel Ursu, spun surse din ApR, sa se gindeasca la incheierea bataliei declansate si sa isi pregateasca demisia din ApR.(D.V.) PNL a prins guvernul cu temele nefacute Fost ministru al apararii in timpul regimului Constantinescu, Victor Babiuc, actual membru PNL, a desfiintat ieri, cu numai citeva ore inainte de intilnirea de la Palatul Victoria, modul in care a fost conceput de catre cabinetul Nastase textul declaratiei de sustinere a eforturilor Romaniei de integrare in NATO. "De o mediocritate inadmisibila" ca si continut, cu "multe cuvinte pentru idei putine", putind duce la «compromiterea imaginii si sanselor de integrare in NATO», au fost citeva dintre calificativele adresate de Babiuc textului proiectului de declaratie. Victor Babiuc a precizat ca este partizanul aderarii Romaniei la NATO, un document in acest sens fiind elaborat inca din timpul fostei puteri (fiind inadmisibil pentru credibilitatea Romaniei sa se tot revina in fata Aliantei Nord-Atlantice cu divagatii pe aceeasi tema). "In forma actuala, documentul nu se poate semna, trebuie refacut integral cu ajutorul partidelor, si numai dupa aceea poate fi trimis", astfel ca «semnatarii sa nu se jeneze», intrucit «daca este semnat in forma actuala nu ne facem bine», arata fostul ministru al apararii. Babiuc a gasit totusi o explicatie pentru lipsa de profesionalim cu care a fost redactat textul declaratiei: Ioan Mircea Pascu, ministrul actual al apararii, nu a vazut "ce a trimis" si, probabil, "s-a increzut" in vreun consilier. Printr-o declaratie remisa din Franta, presedintele PNL, Valeriu Stoica, spune ca "PNL este partizanul modernizarii Romaniei, al integrarii sale in structurile economice si de securitate euroatlantica" si ca "PNL va folosi toate legaturile internationale pentru a obtine un raspuns favorabil din partea decidentilor NATO". CRISTINA SOFRONIE Nastase cere bis la aria aderarii la NATO Partidele parlamentare au fost invitate ieri, de catre premierul Adrian Nastase, sa semneze o Declaratie comuna de sustinere a eforturilor Romaniei de integrare in NATO. Proiectul documentului care a fost supus atentiei partidelor parlamentare stabileste ca, pentru autoritatile de la Bucuresti, integrarea tarii noastre in structurile Aliantei Nord-Atlantice reprezinta "obiectivul fundamental al politicii de externe si de securitate a Romaniei". Acest lucru arata ca reusitele politicii externe ale actualei puteri se vor masura in functie de finalizarea demersurilor privind aderarea Romaniei la NATO. Decizia de invitare a tarii noastre pentru a deveni membru al Aliantei va fi luata in cadrul summit-ului care va avea loc la sfirsitul anului 2002, la Praga. MADALINA SISU De miine, Ministrii lui Nastase invata sa "se dea" pe Internet Membrii cabinetului Nastase vor participa, incepind de joi, la o serie de cursuri de operare pe computer, organizate in cadrul strategiei de informatizare a comunicarii in guvern. Prima lectie va avea loc joi, dupa sedinta de guvern, intre orele 14.00 si 15.00, cind ministrii vor face cunostinta cu profesorii lor - specialistii IT ai unei firme de profil. In cadrul cursului, membrii cabinetului vor invata sa foloseasca utilitatile computerului pentru redactarea unui material, sa "se dea" pe Internet in cautarea unor informatii, sa intretina o corespondenta electronica etc., au anuntat ieri surse guvernamentale. OANA PATRAULESCU [27][pl.dll?rid=expresro] 