 Ciobanescul german al Procurorului a fost operat de cataracta in Ungaria Dinu: "Nero arata acum ca un infante de Spania" "La noi, ciinii nu se opereaza, se omoara!", sustine managerul general al "ros-albilor" Nero, ciinele ciobanesc german al lui Cornel Dinu, s-a intors joi noapte in tara, dupa ce miercuri a suferit, in Ungaria, o operatie de cataracta la ochiul drept. Interventia chirurgicala a fost efectuata intr-o clinica privata din Budapesta. Managerul general al "ciinilor rosii" e foarte multumit de felul in care decurge recuperarea celui pe care nu se sfieste sa-l considere "cel mai bun prieten al meu". "Daca nu ar fi "barbierit" in jurul ochiului drept, nici nu ai zice ca a fost operat", marturisea ieri Procuroru'. Patrupedul, in virsta de trei ani si jumatate, a fost supus unei operatii care a durat aproximativ doua ore. "La noi se omoara ciinii. Nu ai siguranta sa faci o astfel de operatie", a mai spus Dinu. Ciinele a vomitat in cel mai luxos restaurant din Budapesta Dinu a relatat un episod inedit dinaintea interventiei chirurgicale: "Ma aflam impreuna cu Nero in cel mai luxos restaurant din Budapesta si, deodata, ciinelui i s-a facut rau, tinind cont ca in zilele dinainte a fost bolnav si a luat multe medicamente. Nero a vomitat, dar au venit femeile de serviciu si au facut curat ca si cind nimic nu s-ar fi intimplat. Numai la noi se omoara ciinii. In Romania nu ai garantia ca o asemenea interventie chirurgicala reuseste. Ungurii fac de 20 de ani astfel de interventii. Doctorita care l-a operat este renumita in Ungaria. Opereaza pina si in Germania". 200 de dolari operatia Pe 25 septembrie, Nero se va intoarce la Budapesta, pentru un consult medical. Timp de cinci saptamini, superbul exemplar canin nu are voie sa faca efort si trebuie sa urmeze un tratament complex, "cu picaturi si pastile", dupa cum aprecia fostul tehnician principal al "ros-albilor". Tot atunci, patrupedului ii vor fi scoase si firele. "Are un abajur in jurul gitului, un fel de gluga protectoare", a explicat stapinul lui Nero, care a adaugat: "E asa de schimbat, incit ceilalti ciini din curte nu-l mai cunosc. Au inceput sa latre la el". Operatia l-a costat pe Cornel Dinu 200 de dolari, suma apreciata de oficialul din Sos. Stefan cel Mare drept nesemnificativa. "Se poate spune ca interventia chirurgicala s-a facut gratis", considera Dinu. DANIEL CONTESCU Vieri s-a impacat cu cea mai frumoasa italianca Christian Vieri, atacantul formatiei italiene Internazionale Milano, se afla in aceste zile in atentia presei din "Cizma". Motivul principal este reprezentat de impacarea cu Elisabetta Canalis, desemnata in primavara acestui an, de cititorii revistei "Chi", drept cea mai frumoasa femeie din Italia. Cei doi se despartisera in urma cu doua luni, dupa o criza de gelozie a fotbalistului milanez. "Bobo" si-a dat seama ca a gresit si, saptamina trecuta, a reluat legatura cu Elisabetta. In virsta de 23 de ani, Canalis a cunoscut o ascensiune fulminanta in ultimul an, formele sale perfecte (91-61-90) facindu-i pe numerosi realizatori si producatori de emisiuni tv sa-i bata la usa pentru a-si asigura serviciile sale. Finalmente, Elisabetta a ales oferta postului Italia 1 (care apartine companiei Mediaset, a premierului Silvio Berlusconi), ea prezentind emisiunea de mare audienta "Striscia la notizia". "Mi-am dat seama ca am gresit in momentul in care m-am despartit de ea. Mi-am dat seama de faptul ca am nevoie de Elisabetta si sper din tot sufletul ca ea sa dea uitarii momentele mai putin fericite care au aparut pe parcursul relatiei noastre", a declarat Vieri unui post de radio din Milano. Contrar supozitiilor, Vieri are sanse mari de a juca in partida-tur din Cupa UEFA, cu FC Brasov, meci care se va disputa joi, la Trieste. "Vieri are toate sansele sa se refaca pina la meciul cu romanii, insa sigur nu va putea evolua duminica, in campionat, contra Parmei", a anuntat medicul celor de la Inter, Franco Combi. "Bobo" a ratat, din cauza unei tendinite la piciorul drept, meciul amical pe care "squadra azzurra" l-a disputat miercuri, cu Maroc. In schimb, in meciul cu Parma va reintra celalalt star din atacul formatiei lombarde, brazilianul Ronaldo, aflat la primul meci oficial dupa o pauza de aproape un an. "Ronaldo poate evolua fara probleme, cel putin o repriza, la cel mai inalt nivel", a adaugat acelasi Combi. SILVIU TANASE "Pinalti TV" a inceput sa emita la Piatra-Neamt Locuitorii municipiului Piatra-Neamt receptioneaza, incepind de aseara, de la ora 19.00, un nou post de televiziune. Acesta se numeste "UNU TV" si emite pe canalul 45. Licenta apartine firmei Euromedia Piatra-Neamt, al carei patron, Florin Bogdan, mai detine si postul local "Radio UNU". Teoretic, in oras, mai functioneaza doua televiziuni locale, insa acestea au doar citeva ore de emisie pe zi, inserate in programul suratelor lor mai mari, Tele 7abc si PRO TV. "Vrem sa facem post de televiziune, nu un apendice la o televiziune centrala", ne-a declarat ieri, inaintea deschiderii oficiale, Florin Bogdan, precizind ca orele de emisie pentru "UNU TV" vor fi, zilnic, intre 6.00-12.00 si 18.00-24.00. Vor fi doua-trei talkshow-uri, filme, seriale, trei buletine de stiri principale, foarte mult sport, emisiuni distractive, desene animate. Investitia s-a ridicat la peste 100.000 de dolari. Intreaga aparatura - Canon - este digitala si a fost adusa din strainatate. Pentru ca grila de programe a noului post de televiziune pietrean sa fie cit mai completa, Florin Bogdan s-a asociat, pe o alta firma care a cumparat drepturi de difuzare pentru filme, cu presedintele de la FC Ceahlaul, Gheorghe Stefan. Chiar daca relatiile lui Stefan cu ziaristii nu sint dintre cele mai stralucite, este remarcabila lansarea aces-tuia in afaceri de televiziune. "Nu prea iubeam ziaristii pentru ca nu reflectau intotdeauna realitatea. Or, eu asta vreau sa fac: sa reflectez realitatea. Daca gresesc, e bine sa fiu criticat, asa ma pot indrepta", a declarat "Pinalti", care a scos o suma frumusica din buzunar pentru a acoperi investitia initiala. Gheorghe Stefan: "Am angajat fete destul de dragute la "Stiri"" Lumea vorbeste ca Florin Bogdan e doar de fatada, dumneavoastra fiind "creierul" operatiunii si, totodata, omul cu banii.. . Nu e in totalitate asa. Avind deja un post de radio, Florin Bogdan avea deja licenta de emisie, deci aveam nevoie de el. Se pricepe, e inginer. Intr-adevar, eu bag banii in postul de televiziune. E adevarat ca ati investit 100.000 de dolari? Da, cam asta e suma. Cum va veti imbraca diseara? Cu celebrul costum alb? Inca nu stiu. Intii trebuie sa ajung acasa, iar in timpul dusului o sa ma gindesc cum o sa ma imbrac. Sigur voi purta cravata, sacou si pantaloni. Veti cumpara drepturile de transmisie a partidelor pe care Ceahlaul le joaca in Divizia A? Le-am luat deja. Intentionez sa le transmit inregistrate, ca sa vina lumea la stadion. O sa-l invitati pe Ioanitoaia tot asade des cum va invita el? Eu vreau sa-l chem. Nu stiu insa daca va veni. Va bate gindul sa conduceti un talkshow? Nu, eu voi fi doar invitat. Spre exemplu, luni, de la ora 18.00, va avea loc prima editie a emisiunii de sport. Se vor diseca meciurile din Divizia A, dar si cele din "B" si din "C". Ati angajat fete frumoase la "Stiri"? Da, sint destul de dragute. Sint vreo patru-cinci, le-am vazut cum arata. Grupaj realizat de MIRCEA FURDU si DANIEL CONTESCU Codrea face scoala de soferi in Italia Paul Codrea, internationalul roman al echipei italiene de fotbal Genoa Calcio, a facut diligentele necesare pentru a primi permisul de conducere in Italia. Mijlocasul central merge la antrenamentele formatiei de Serie B cu masina condusa de sora lui. "O sa fac scoala de soferi in Italia. Acum mi-am bagat actele la politie", ne-a declarat ieri ex-pitesteanul, care urmeaza un intens program de recuperare la sala de forta. DANIEL CONTESCU Marius Niculae explica golul marcat in poarta lui Kiraly: "Am tras cu ura, ca ungurii mi-au lasat trei crampoane pe sold si mi-au spart buza" Reintors in Portugalia dupa meciul de la Budapesta, Marius Niculae a efectuat ieri dimineata primul antrenament impreuna cu Mario Jardel, atacantul brazilian transferat de Sporting Lisabona de la Galatasaray Istanbul. "Sageata", care marcase in "amicalul" cu Slovenia primul gol din "era Hagi", a venit joi, pentru citeva ore, la Bucuresti, pentru ca, in aceeasi zi, sa ajunga la Lisabona, via Paris. Despre golul marcat in poarta lui Kiraly, pe care l-a invins de trei ori in doua meciuri, ex-dinamovistul a recunoscut ieri, cu fair-play, ca era cit pe ce sa rateze. Nicu s-a mutat in fosta locuinta a lui Nuo Gomes. "Am devenit "nasul" lui Kiraly" Te resimti dupa "ciocnirea" cu ungurii? Am numai vinatai pe corp. Inca mi-au ramas semne dupa duelurile cu Matyus si ceilalti fundasi ai Ungariei. Mi-au lasat trei crampoane pe sold. De asemenea, am parasit terenul cu buza sparta. Este bine ca ei au ramas cu aceste rabufniri, iar noi - cu ceea ce scria pe tabela la sfirsitul meciului, victoria cu 2-0. Cum ti s-a parut meciul? I-am luat tare de la inceput, n-au avut timp sa respire. Ma bucur ca am devenit "nasul" lui Kiraly. Terenul a fost destul de greu, pentru ca a plouat cu galeata. In aceste conditii, pe final am obosit, asa ca am fost schimbat. In Romania s-a spus ca ai marcat un gol norocos... Am dat-o cu latul, desi multa lume m-a felicitat pentru cum l-am executat cu "siretul" pe Kiraly! E adevarat, era sa ratez. L-am driblat pe Kiraly si mingea mi-a sarit un pic, asa ca s-a dus sus, desi eu am vrut s-o dau jos! Am tras cu ura la poarta. N-ati vazut ce mi-au facut? Neputinta din jocul lor s-a exprimat printr-o duritate in duelurile pentru balon. Ce sanse avem cu Slovenia la baraj? E mai bine ca jucam cu Slovenia. In duelul cu ei pornim cel putin cu aceleasi sanse. Dupa parerea mea, sint mai modesti decit sirbii. Cum te-ai simtit singur in atac? Cind ai in spate un fotbalist ca Adi Ilie, totul pare mai usor. A jucat extraordinar. A fost simplu sa joc alaturi de el. Cu Viorel Moldovan cum o sa te intelegi? Cred ca foarte bine. Am jucat alaturi de el cu Ungaria si Italia, la Bucuresti, si in Slovenia. Nu e insa problema mea. Hagi va decide cine va juca. Marius e pasionat de Internet Care este acum situatia la Sporting? Nu prea buna. A fost adus Jardel, cu care m-am antrenat azi (n.r. - ieri) pentru prima oara. Inca nu am discutat cu nea Loti Bölöni, dar pe la club se zvoneste ca i s-a propus sa preia chiar nationala Ungariei. Am inteles ca totusi nu va accepta. Vrea sa faca treaba la Sporting. Ti-ai gasit casa in Lisabona? Inainte de a veni la Bucuresti pentru a raspunde convocarii pentru meciul cu Ungaria, m-am mutat intr-o locuinta aflata la 25 de kilometri de Lisabona. Acolo a stat Nuo Gomes (n.r. - atacantul nationalei lusitane, dorit de Manchester United). Mai ramine ca Sporting sa incheie contractul, ca sa-mi poata plati chiria si celelalte facilitati. Vreau sa ma conectez la Internet, ca sa pot tine legatura cu tara. Intentionez sa-mi schimb total site-ul personal. Interviu realizat de DANIEL CONTESCU Lobont se desparte cu raceala de Co Adriaanse Hazardul a facut iarasi ca Bogdan Lobont sa apere poarta echipei nationale a Romaniei intr-o partida istorica. In urma cu doi ani, la Bucuresti, "tricolorii" au repurtat primul succes din istoria confruntarilor directe cu Ungaria, avindu-l intre buturi pe Lobont. Acesta a fost titularizat in ultimul moment, dupa o accidentare stupida a titularului Bogdan Stelea, la ultimul antrenament de dinaintea jocului. Miercuri seara, pe "Nepstadion", Lobont a prins o alta premiera, intiiul succes al "tricolorilor" in Ungaria. Si de aceasta data, Bogdan a ajuns titular din cauza indisponibilitatii lui Stelea. "Numai Dumnezeu le-a aranjat asa", e de parere fostul giulestean. "Am sa le povestesc si nepotilor mei despre aceste doua jocuri impotriva Ungariei. Mama, ce emotii am avut! De obicei imi inving teama, dar acum a fost altfel. Am vrut sa nu gresesc, mai ales ca nu aparasem de mult timp intr-o partida oficiala. Am fost atit de fericit, incit, la final, ma gindeam ca pot sa ma las de fotbal si tot nu imi pare rau". Antrenorul de la Ajax Amsterdam, Co Adriaanse, l-a uitat pe banca de rezerve de mai bine de un an si jumatate, dar Lobont crede ca in viitorul apropiat va avea o soarta mai buna. "Saptamina viitoare voi pleca in Belgia, la Germinal Beerschot, si sper sa recuperez, in parte, timpul pierdut la Ajax". La revenirea la Amsterdam, Co Adriaanse a tinut sa-l felicite pe Lobont pentru rezultatul Romaniei la Budapesta, tinarul portar multumindu-se insa doar sa-l salute. ADI DOBRE Ungurul Miriuta catre romanul Munteanu: "Dorinele, ti-o dau inapoi" Vasile Miriuta, romanul devenit international maghiar, a fost unul dintre marii absenti ai partidei de miercuri seara de pe "Nepstadion". Avind dubla cetatenie, fotbalistul de la Energie Cottbus a fost chemat, in premiera, toamna trecuta, de selectionerul Bertalan Bicskei, pentru a evolua in tricoul ros-alb-verde. Cu toate acestea, Miriuta a ratat ambele intilniri din acest an cu Romania. Miercuri, Vasile nu a putut urmari partida de la Budapesta, el aflindu-se la locuinta sa din Germania. "Nici un post dintre cele pe care televizorul meu le prinde nu a transmis jocul", ne-a explicat Miriuta. "Am urmarit, in schimb, teletextul unui post german, ZDF, si asa am aflat amanunte despre desfasurarea partidei. Am inteles ca Romania a jucat bine si ca scorul putea fi mai mare". Miriuta n-a fost prea afectat de infringerea Ungariei, marturisind ca, "in actualele conditii, a fost mai bine ca nu am jucat. Acum voi tine pumnii Romaniei pentru partida de baraj". "Imi pare rau de Sebök asta" Ieri dimineata au sosit la Cottbus si internationalii maghiari Sebök Vilmos si Matyus Janos, coechipierii lui Miriuta. "Erau foarte suparati", povesteste Vasile. "Le-am spus sa uite cit mai repede pentru ca miine (n.r. - azi) avem meci in campionat cu Wolfsburg (n.r. - echipa lui Dorinel Munteanu), care, chiar daca se afla pe ultimul loc, este un adversar foarte dificil. I-am cerut lui Sebök caseta meciului de miercuri sa vad exact ce s-a intimplat. Ungaria are in acest moment jucatori buni, care nu se fac de ris la cluburile din strainatate la care evolueaza, dar cind vin la nationala se intimpla ceva, nu formeaza o echipa. Nu exista un atacant, asa cum e Adrian Ilie, care sa bage mingea in ate atunci cind trebuie. Imi pare rau de Sebök asta, ca e baiat bun. La Energie, unde tot pe post de libero joaca, n-are treaba. Are doi "ciini" la marcaj care maninca, vorba aia, copii cruzi, alti doi mijlocasi defensivi, si atunci altfel joaca si el". Joi dimineata, Vasile Miriuta l-a sunat pe Dorinel Munteanu, adversarul sau de azi, pe care a tinut sa-l felicite pentru victoria "tricolorilor" in Ungaria. "Vezi ca ne intilnim simbata, Dorinele, si ti-o dau inapoi", i-a reamintit Vasile internationalului roman. Urmarit de ghinioane in ultima vreme, Vasile doreste sa faca azi "o partida mare, mai ales ca jucam acasa si vrem sa aratam tuturor ca locul trei ocupat in acest moment in clasament nu este intimplator". ADI DOBRE "Nepszabadsag" pune sare pe rana "Fotbalul romanesc place, fotbalul maghiar provoaca scirba" "Imi place foarte mult fotbalul romanesc si mi-e scirba de cel unguresc", acestea sint primele rinduri ale comentatorului sportiv al cotidianului ungar "Nepszabadsag", dupa ce reprezentativa de fotbal maghiara a pierdut cu scorul de 2-0 in fata "tricolorilor". "Ar fi mai bine daca acest fotbal profesionist maghiar nici nu ar mai exista. Toti maghiarii trebuie sa se rusineze din cauza fotbalului din aceasta tara! Acest tip de fotbal este o pata neagra", mentioneaza cotidianul citat. De asemenea, "Nepszabadsag" considera ca este pacat sa se cheltuiasca banii contribuabililor unguri pe acest fotbal si ca "este trist si incomod sa urmaresti o partida a nationalei maghiare". "Fotbalul unguresc este de o proasta calitate. Imi place fotbalul romanesc pentru ca este de buna calitate. Fotbalistii romani joaca frumos si eficient. E o placere sa ii privesti". Redactorul cotidianului maghiar si-a cerut scuze pentru atitudinea pe care au avut-o suporterii unguri fata de cei romani, precizind ca atmosfera din tribune a fost demna de prestatia jalnica din teren. "Milioane de telespectatori - si nu doar maghiari - au putut auzi, miercuri seara, scandarile suporterilor unguri, in timp ce echipa Romaniei ii batea la scor: "Tiganii, tiganii!" si "Sa piara Trianonul!". DANIEL NAZARE [21][pl.dll?rid=expresro] 