 Parintele FNI suge de la SIF-uri 9.000.000 $ pentru Vantu Trei dintre SIF-uri (SIF Transilvania, SIF Moldova si SIF Muntenia) au pus la cale cumpararea bancii care va rezulta din fuziunea Bancii de Investitii si Dezvoltare (BID) - unde a fost presedinte Nicolae Vacaroiu, actualmente presedinte PSD al Senatului Romaniei - si Banca Romana de Scont (BRS). La ambele banci actionar majoritar este nimeni altul decit controversatul om de afaceri Sorin Ovidiu Vantu. Tranzactia care se pregateste nu este singura afacere unde SIF-urile si Vantu apar ca parteneri. Legatura dintre SIF-uri si cel poreclit SOV este una lunga si organica, datind de la aparitia Fondurilor Proprietatii Private si de la nasterea FNI. SIF-urile si Vantu sint asociati intr-o multime de firme, dar pentru a intelege cit de profund sint legate SIF-urile de Sorin Ovidiu Vantu este suficient sa spunem ca unul dintre actionarii initiali ai FNI era chiar FPP Moldova, actualul SIF Moldova. Primul cumparator cert de actiuni la BID este Societatea de Investitii Financiare (SIF) Muntenia. Saptamina aceasta, compania care administreaza SIF Muntenia a anuntat Consiliul de Administratie ca a cumparat 4,99a din actiunile BID. "Daca Banca Nationala a Romaniei aproba, vrem sa ajungem la un pachet de 20a din capitalul social al bancii", ne-a confirmat Teodor Mihaescu, presedintele Muntenia Invest. Costul total al tranzactiei, considerat confidential, ramine invaluit in mister. In piata a aparut insa informatia ca un pachet de 20a din actiunile BID ar costa trei milioane dolari. Daca tranzactia se face, Sorin Ovidiu Vantu ar putea incasa de la SIF-uri 270 de miliarde de lei, echivalentul a 9 milioane de dolari. Intregul capital al BID este de peste 180 miliarde lei, adica sase milioane de dolari. Daca pretul real al tranzactiei este cel despre care se vorbeste in piata, atunci SIF-urile cumpara actiunile BID de doua ori si jumatate mai scump decit valoarea nominala. Negocierile cu principalul actionar al BID, controversatul om de afaceri Sorin Ovidiu Vantu, pentru eventuala preluare a controlului BID dureaza de mai bine de un an. Se pare ca, initial, Mihai Fercala, presedintele SIF Transilvania, pusese ochii pe Banca Romana de Scont (BRS), fosta Banca Astra, unde SIF Transilvania era actionar fondator, din 1997, alaturi de alte companii brasovene. In timp, la o majorare de capital, Sorin Ovidiu Vantu a ajuns actionar majoritar la BRS. Contactat telefonic, Sorin Vantu a confirmat ca e gata sa vinda 68a din actiunile BID, pe care o considera una dintre cele mai profitabile banci private romanesti. De ce vinde pachetul majoritar daca banca merge bine? "Eu sint om de afaceri. Construiesc afaceri profitabile, pe care le vind apoi unor investitori de calibru", a spus fostul membru fondator al Fondului National de Investitii (FNI). Cind am cerut detalii despre tranzactie, domnul Vantu a spus: "Alo... alo.... se intrerupe... nu va mai aud...", si convorbirea s-a terminat. Am format din nou numarul, dar nu mai raspundea nimeni. Banca pentru SIF-uri, o idee mai veche Intentia SIF-urilor de a cumpara o banca nu e noua. "De mai bine de un an discutam posibilitatea de a fi partenere, toate SIF-urile, intr-o banca a pietei de capital", afirma Teodor Mihaescu. Presedintele Muntenia Invest spune ca cele mai mari profituri sosesc de la actiunile pe care SIF-urile le au la bancile comerciale. Datorita unei mai mari libertati de miscare, Muntenia Invest a actionat mai hotarit si a concretizat afacerea; celelalte SIF-uri interesate vor negocia separat conditiile de plata si de preluare. De aceasta afacere ar fi interesate trei dintre cele cinci companii de investitii financiare: SIF Muntenia, SIF Transilvania, si SIF Moldova. Se pare ca cei de la SIF Moldova sint avansati in discutii si negocieri. Sefii SIF Transilvania, stau cu ochii si pe Banca Romana de Scont, a carei fuziune cu BID a fost decisa in urma cu citeva zile de Adunarea Generala a Actionarilor (AGA). SIF Oltenia "analizeaza", iar Banat-Crisana habar n-are de afacere Presedintele SIF Oltenia "analizeaza inca posibilitatea de a cumpara actiuni la BID". Din ecuatie lipseste SIF Banat-Crisana. "Nu am fost contactat in acest sens si nu am discutat posibilitatea asocierii in BID cu celelalte SIF-uri, nu cunosc ce se urmareste cu aceasta banca", ne-a declarat Ioan Cuzman, presedintele SIF Banat-Crisana. Cine este Banca de Investitii si Dezvoltare? Banca de Investitii si Dezvoltare a inceput operatiunile financiare la sfirsitul anului trecut, este condusa de Corneliu Croitoru, fost viceguvernator al BNR, si s-a vorbit despre ea mai mult cind fostul premier Nicolae Vacaroiu devenise presedintele ei. BID nu are inca o retea bancara dezvoltata, dar presedintele Muntenia Invest se arata sedus tocmai de "inocenta bancii". "Este o banca virgina, activitatea a inceput anul trecut, creditele date sint standard, fara probleme si putine, iar fondurile atrase sint mici. Au pregatit reteaua, dar n-au dezvoltat-o inca", spune Mihaescu. Se pare ca activitatea bancii este mai mult decit discreta, nefiind o prezenta activa pe piata interbancara. Sediul BID se afla in apropiere de Piata Unirii, linga o pizzerie italiana, in afara perimetrului bancar istoric de la Universitate. "In general e liniste, clientii nu prea se inghesuie la banca", ne-au spus angajatii de la pizzeria de alaturi. Amenajata la parterul unui bloc, spatiul pentru functionarea bancii s-a format prin reunirea mai multor spatii comerciale. Inaintea bancii, acolo a functionat brutaria "Deutschland" si un magazin de obiecte sanitare. "Fata" bancii o da o structura din metal si sticla, cu oglinda, care da o aparenta de bunastare stabilimentului. Actionarul majoritar al Bancii de Investitii si Dezvoltare (BID) este Sorin Ovidiu Vantu, care detine 99,75a (echivalentul a 180 miliarde lei). Pe lista celorlalti asociati (toti, persoane fizice), ii regasim pe Florin Georgescu (fost ministru PDSR al finantelor si actual parlamentar PSD) si Nicolae Vacaroiu (fost prim-ministru), care a detinut si functia de presedinte al Consiliului de Administratie al BID, functie din care a fost nevoit sa demisioneze dupa ce a fost ales presedinte al Senatului. (S.C.) Din culise Vestea cumpararii actiunilor a dat fiori de gheata unor membri ai CA, ai SIF care au cerut explicatii despre afacere. - Dana Barb, sora premierului, membra in CA al SIF Muntenia, a avut indoieli cu privire la oportunitatea cumparaturii. N-ar fi exclus ca acesta sa fie resortul care l-a determinat pe premier sa ceara un raport despre activitatea SIF-urilor. - Nici Constantin Teculescu, actualul presedinte al CEC, si el membru in CA, "n-a fost foarte incintat de afacere", desi ne-a declarat ca "agreeaza ideea unei banci in care SIF-urile sa detina controlul". Exista riscul unei afaceri paguboase In mod normal, inaintea cumpararii actiunilor, banca ar fi trebuit verificata financiar si evaluata de catre o firma specializata de audit, independenta, pentru a se sti exact cit valoreaza o actiune. Potrivit presedintelui Muntenia Invest, Teodor Mihaescu, banca "a fost auditata de expertii companiei de administrare a SIF Muntenia". Fara evaluarea unei firme specializate exista riscul ca SIF-urile sa constate ca au facut o tranzactie paguboasa, cumparind actiuni mai scumpe. Caz in care milioanele de cetateni actionari vor pierde inca o data pe mina administratorilor SIF. Sorin Ovidiu Vantu - frate bun cu SIF-urile SIF-urile si personajul considerat in presa parintele marii pacaleli FNI sint legate prin citeva nume-cheie platite (uneori, simultan), si de SIF-uri, dar si de Sorin Ovidiu Vantu. La inceputul anilor 90, cind apareau FPP-urile, Vantu pornea la drum cu doi oameni de incredere: Nicolae Teodorescu si Ion Andrei. Ultimul, client mai vechi al ziarului nostru, apare de-a lungul timpului in mai multe afaceri ale imperiului Vantu, dar si pe statele de plata ale SIF-urilor sau altor institutii ale statului din care Sorin Ovidiu Vantu a scos bani frumosi. Pentru ca FNI-ul este si cea mai cunoscuta afacere a lui Vantu, este suficienta o radiografie a acestuia pentru a se intelege cit de adinc se intrepatrund plasamentele paguboase ale SIF-urilor cu afacerile profitabile ale lui Vantu. La infiintare, in 1995, membri fondatori si actionari ai FNI-ului erau: Arcasrom SA, Latina Plastics SA, FPP Moldova si Societatea Generala de Investitii (SGI, unul dintre SRL-urile lui Vantu). Arcasrom SA este una dintre fostele intreprinderi de comert exterior lasate mostenire de Ceausescu si intesate de ofiteri sub acoperire. Ele au fost privatizate la inceputul anilor 90 prin metoda MEBO (actiuni cumparate de angajatii societatii), astfel incit oamenii serviciilor secrete sa nu piarda controlul acestora ci, dimpotriva, sa devina patronii lor. Arcasrom a fost privatizata in 1993 de catre Agentia Nationala de Privatizare (ANP), unde sef era nimeni altul decit Ion Andrei, apropiatul lui Vantu. In mod dubios, Arcasrom este vinduta catre cei 34 de angajati ai sai cu opt milioane de dolari (in 93), desi in decembrie 1991 Stolojan aprobase prin hotarire de guvern acordarea unei garantii de stat de 37 milioane de dolari, pentru un credit luat de societate ca sa infiinteze Sanevitul, producatorul de seringi ce primea mai tirziu monopolul in domeniu. Arcasrom nu si-a returnat creditul, garantia a fost executata, iar statul a pierdut 37 de milioane de dolari. Dupa terminarea privatizarilor, in 1993, Ion Andrei a lucrat simultan la SIF Muntenia si SIF Moldova, iar in 1995 apare ca reprezentant al SIF Moldova in Consiliul de Administratie al FNI. Latina Plastics SA Bucuresti are ca principali actionari SIF Oltenia (16,77 procente de actiuni) si SIF Transilvania (cu 45,11 actiuni). In 1995, firma a devenit partener egal la FNI, detinind, ca toti ceilalti asociati, actiuni in valoare de 2,5 milioane lei. La ultima actualizare a actionarilor Latina Plastics, printre persoanele juridice apareau, in afara celor doua fonduri de investitii, si trei dintre firmele lui Sorin Ovidiu Vantu: Gelsor SA, FNI - SOV Invest si SGI. Printre asociatii persoane fizice il regasim pe insusi Sorin Ovidiu Vantu, dar si oamenii importanti in administrarea afacerile sale: Victor Veliscu (fost presedinte la FNI) si Mircea Ionescu Muscel (director general al Latina Plastics si membru in primul "Consiliu de incredere" al FNI), impreuna cu trei membri ai familiei sale. Conducerea SIF Transilvania a aprobat in repetate rinduri investitii pentru Latina Plastics. Ultima, in valoare de 1,8 miliarde de lei, s-a realizat in 1999. FPP Moldova, devenit SIF, a fondat FNI si a colaborat cu Vantu in mai multe afaceri. O ancheta parlamentara descoperea pe lista celor care s-au bucurat de avalizarea unor bilete la ordin citeva firme apartinindu-i aceluiasi Sorin Ovidiu Vantu. Raportul mentioneaza ca aceste avalizari au fost facute de fostul presedinte al SIF Moldova, Corneliu Iacobov, si directorul Grigore Grigore, pe criterii "absolut subiective". Fondul Roman de Garantare a Creditelor (FRGC) este o alta afacere unde Sorin Ovidiu Vantu apare alaturi de un nume important din lumea SIF-urilor. Fondul a fost infiintat in 1993, de mai multe banci autohtone, pentru acordarea de credite catre micii intreprinzatori. La un moment dat, Gelsorul lui Vantu a devenit la FRGC actionar semnificativ. Presedinte al Fondului este unul dintre cei mai vechi sefi de SIF, Sorin Coclitu, de la SIF Muntenia. PNL si ApR ar putea fuziona peste noua luni Negociatorii PNL si ApR - Valeriu Stoica, Paul Pacuraru, Radu F. Alexandru, Cristian Boureanu, Puiu Hasotti, Radu Stroe si Napoleon Pop, respectiv Teodor Melescanu, Mircea Cosea, Eugen Durbaca, Aron Popa, Anda Rasnoveanu si George Scutaru - au jalonat ieri pasii spre o fuziune, in scopul constituirii unei alternative de dreapta la actuala guvernare. Daca traseul stabilit va fi parcurs fara poticneli, ar urma ca fix peste noua luni, in iunie 2002, sa se vada si "produsul", pe care "parintii" il doresc "de orientare liberala europeana moderna". In acest rastimp, urmeaza sa fie incheiat un protocol pe baza caruia sa se desfasoare negocierile tehnice pentru fuziune - elaborarea statutului noii formatiuni si stabilirea noii embleme. Fiecare va trebui sa-si evalueze "zestrea", in functie de care se vor imparti si functii. Deocamdata, in teritoriu, organizatiile judetene vor incheia protocoale de colaborare la nivel local. In plan parlamentar, vor fi promovate initiative comune. S-a mai convenit ca, in cazul in care unul dintre cele doua partide este invitat la discutii cu PSD, acesta sa prezinte punctul de vedere comun stabilit cu partenerul. Reprezentantii din teritoriu vor fi "instruiti" la Delegatiile Permanente ale celor doua partie - 5 octombrie ApR, 6 octombrie PNL. CRISTINA SOFRONIE Nastase, ingrijorat ca vine iarna Premierul Adrian Nastase considera ca stadiul pregatirilor de iarna este "alarmant" si a solicitat ieri in teleconferinta cu prefectii luarea masurilor necesare pentru redresarea situatiei. Nastase a afirmat ca acestia au dovedit "lipsa de preocupare si raspundere" in privinta reparatiilor si reviziilor la centralele termice. El a precizat ca, din analiza efectuata la sfirsitul lunii august, a rezultat ca, din 283 de localitati cu sisteme centralizate de producere si distribuire a energiei termice, 104 au intrerupt furnizarea agentului termic, iar 32 de localitati au stoc zero de combustibil. Premierul a adaugat ca in 64 de localitati nu s-au efectuat nici un fel de lucrari de revizii si reparatii si ca doar in 31 s-au incheiat aceste lucrari. "Aceasta situatie pune in evidenta atitudinea si modul de tratare a unor obligatii deosebit de importante pe care le au prefectii, consiliile judetene si locale fata de cetateni", a declarat Nastase.(L.P.) Ministerul Finantelor trage iarasi ponoasele Activitatea Ministerului Finantelor a fost ieri criticata de premierul Adrian Nastase, care a declarat, in teleconferinta cu prefectii, ca in domeniul economico-financiar "se manifesta grave disfunctionalitati, generate de fenomenul evaziunii fiscale". El a afirmat ca in privinta productiei de alcool "s-au pierdut mii de miliarde de lei de la bugetul de stat din cauza unei lipse de decizie la nivelul Ministerului Finantelor". "Nu putem sa ne plingem de evaziune fiscala atit timp cit nu putem sa facem o politica fiscala in acest domeniu", a spus Nastase. Premierul a precizat ca a solicitat anumite masuri Ministerului Finantelor, dar nu a primit inca nici un raspuns. El a adaugat ca evaziunea fiscala exista si in domeniul producerii si comercializarii de tigari si cafea. LUCIAN PURCAREANU Bref Premierul si-a tras consilier britanic Premierul Adrian Nastase este sfatuit in probleme de administratie publica locala de catre un consilier britanic, Ken Sigrist. Venirea acestuia a fost anuntata ieri chiar de catre premierul Adrian Nastase la teleconferinta cu prefectii. Sigrist va realiza studii comparative pe baza carora vor fi elaborate programe de modernizare, descentralizare si debirocratizare la nivel local. Nastase le-a cerut prefectiolor sa declanseze o ampla actiune de evaluare si apreciere a functionarilor pe care ii au in subordine. Premierul considera ca aceste evaluari trebuie facute "dupa criterii profesionale de performanta, corectitudine si aplicarea legilor si atitudine pozitiva fata de cetatean". (T.G.) Eduard Sevardnadze a vizitat Castelul Peles Presedintele Georgiei, Eduard Sevardnadze, insotit de un oficial din Ministerul de Externe al Romaniei, a fost ieri intr-o vizita cu caracter particular la Sinaia. Sevardnadze a tinut sa viziteze, in scurtul sau periplu in Romania, Castelul Peles, revendicat de Regele Mihai.(V.S.) Retrocedarea, monitorizata de guvern Guvernul a decis infiintarea unui organism administrativ care va avea atributii de urmarire a modului de aplicare a Legii imobilelor nationalizate. Premierul Adrian Nastase a precizat ca organismul va functiona pe linga Secretariatul General al Guvernului si va face demersuri pentru aplicarea corecta si uniforma a Legii 10/2001. Nastase a explicat ca s-a decis si constituirea unui grup de specialisti care vor identifica problemele neclare in procesul de aplicare a legii si va formula propuneri de completare a Normelor metodologice emise pentru aplicarea legii.(L.P.) Lupu, scrisoare de contraatac Vasile Lupu si adeptii sai proveniti din PNTCD vor trimite in curind, pe adresa Internationalei Crestin-Democrate, o scrisoare prin care se va incerca o "informare sumara asupra evolutiei evenimentelor din partid". El a negat ieri ca ar colabora cu partidul de guvernamint, precizind ca nici el si nici alt membru din partid nu au avut vreo intilnire sau discutie cu PSD. El insa a justificat scrisorile adresate recent de premier forurilor europene internationale: "Adrian Nastase este prim-ministru si conduce activitatea guvernamentala de integrare in UE si NATO. Premierul nu si-a exprimat o opinie personala, ci a redat o sentinta data de Tribunalul Bucuresti". (C.O.) Prefectul de Buzau, socru mic de aproape doua miliarde Nunta Anei-Maria, fiica prefectului de Buzau, Ion Vasile, organizata la sfirsitul saptaminii trecute la Hanul "Dobrica" din comuna Cislau, a fost onorata de invitati alesi pe sprinceana. Cu doua rinduri de nasi, unul dintre cei patru nuni fiind secretarul PSD Constantin Toma, la petrecerea mondena s-a evidentiat printre nuntasi controversatul om de afaceri Constantin Lepadatu, magnatul alcoolului, arestat, condamnat, eliberat si cercetat pentru evaziune fiscala intr-un dosar penal de Parchetul de pe linga Curtea de Apel Ploiesti. Evenimentul a creat in jurul lui un adevarat ecou pe marginea incasarilor, suma reala, potrivit surselor noastre din anturajul familiei Ion, ca dar oferit la masa cifrindu-se la 1,7 miliarde de lei. (M.F.) [15][pl.dll?rid=expresro] 