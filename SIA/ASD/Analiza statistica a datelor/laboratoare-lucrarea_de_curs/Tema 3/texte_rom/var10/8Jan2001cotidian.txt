 Incepind de astazi, la Pro TV, Lara Flynn Boyle, intr-o noua serie din "Avocatii" Serialul de mare succes "Avocatii", a carui prima serie a fost difuzata de PRO TV, revine de astazi (ora 22.30), cu alte episoade si cu o distributie imbogatita cu un nume de rezonanta: Lara Flynn Boyle, pe care o stiti din "Twin Peaks". Incepind cu cel de-al doilea sezon, ea a fost cooptata de catre producatorul David E. Kelly in echipa devotatilor avocati pentru a aduce un aer de prospetime serialului. Lara a fost distribuita in rolul seducatoarei Helen Gamble, asistenta procurorului districtual, cea care, cu vocea si infatisarea sa mai mult decit sexy, destinde intr-un mod placut atmosfera din "prea serioasele" birouri de avocatura. Se pare ca ideea ca Lara sa faca parte din distributia serialului a adus numai beneficii acestuia, audienta depasind chiar si cele mai optimiste estimari. SIMONA ECOVOIU Carolina Ferraz are un copil cu fratele ei din telenovela "Iubire fara limite" Interpreta rebelei Milena, din telenovela "Iubire fara limite" (Acasa), mereu in conflict cu mama ei Branca si indragostita de pilotul Fernando - este actrita Carolina Ferraz, care va implini 33 de ani pe 25 ianuarie. La ora actuala, Carolina este una dintre cele mai indragite actrite, despre care brazilienii vor sa stie totul. Astfel, presa nu putea rata un eveniment cum a fost aniversarea fiicei sale, micuta Valentina, care a implinit cinci ani. Pe data de 8 decembrie, Clubul de golf Gavea, inchiriat in totalitate si decorat ca-n povesti cu trandafiri roz si papusi Barbie, a fost luat cu asalt de citeva sute de copii. Nu a lipsit nici tatal sarbatoritei, jurnalistul Mario Cohen, fostul sot al actritei pina in anul 1997. Carolina mai are un copil, de numai citeva luni, al carui tata este actorul Murilo Benicio, cel care in serialul "Iubire fara limite" il personifica pe Leo, unul dintre cei doi frati ai Milenei. (S.E.) "Ziua Elvis Presley" la Radio 3 Canalul Radio Romania Tineret a hotarit: astazi, la 65 de ani de la nastere, este "Ziua Elvis Presley", cu muzica, interviuri si comentarii cu si despre cel aniversat. Nascut in mica localitate Tupelo, statul Mississippi, Elvis Aron Presley este considerat cel mai popular interpret american al secolului XX, avind un mare merit, acela de a fi popularizat la nivel mondial muzica rock and roll. Cu o singura compozitie proprie la activ ("Love Me Tender"), cariera lui Elvis s-a sprijinit pe melodii scrise de Otis Blackwell, Jerry Leiber-Mike Stoller, printre multi altii. In 1977, in ziua de 16 august, Presley a fost gasit mort in baia resedintei sale, Graceland, din Memphis. Cauza decesului ramine un subiect de aprige speculatii, consumul excesiv de droguri fiind cel mai des vehiculat. Fosta lui sotie, Priscilla, a avut o cariera cinematografica de succes, iar fiica lor, Lisa-Marie, a fost, o vreme, sotia megastarului de culoare, Michael Jackson. ALEX REVENCO La Antena 1, Brenciu si Tuca reapar pe sticla Astazi, Antena 1 revine la grila de programe normala. Astfel, se reia difuzarea emisiunilor "'Neata", "Noaptea tirziu cu Mircea Badea" si "Marius Tuca Show", productii care timp de o saptamina au lipsit de pe micul ecran. In aceasta perioada, gazdele celor trei emisiuni cu mare priza la public s-au aflat intr-o mica vacanta. Cel mai departe de casa a fost, in acest interval, Horia Brenciu. Pe 2 ianuarie, Brenciu a plecat pe coasta de vest a Americii, impreuna cu niste prieteni. El s-a intors in weekend-ul recent incheiat. CLAUDIA VOICU De astazi, Gabi Dobroiu da DESTEPTAREA la Europa FM Ziua de luni, 8 ianuarie, marcheaza doua debuturi la Europa FM: un nou matinal - Desteptarea si o noua gazda a acestui program - Gabi Dobroiu. Desteptarea este un program radio pentru toti romanii, difuzat de luni pina vineri, de la ora 6.00 la 10.00, in care informatiile vor fi comentate fara teama, iar oamenii politici vor fi intrebati direct si "in direct" despre adevaratele probleme ale tarii. Gabi Dobroiu are 32 de ani si a lucrat timp de cinci ani la PRO FM, unde a fost director executiv al retelei PRO FM (in 1994 si 1995), dar si gazda unor programe de succes ca "Drive Time", "Muzica anilor '90" si "Weekly Top 40", clasament preluat de citeva zeci de orase ale tarii. 2001 il gaseste la Europa FM. "Am venit la Europa FM pentru ca in momentul de fata acesta este singurul loc unde se mai face radio serios. As mai putea spune ca Radio 21 este un post cu impact si personalitate, dar este pentru cei mai tineri. Din punct de vedere al continutului, celelalte posturi sint superficiale. La 21 m-as fi dus acum zece ani, iar Europa FM e pentru oamenii cu care am eu de-a face, e pentru virsta mea si este locul in care poti face un program cu adevarat bun", spune Gabi Dobroiu care astazi a rostit pentru prima data in direct "Ascultati Europa FM". Fara Jim Morrison Un nou album Doors, dupa 25 de ani Celebru la sfirsitul anilor '60, Doors este considerat cel mai important grup din istoria rock-ului american. Destramat dupa disparitia liderului Jim Morrison, cei trei supravietuitori, Ray Manzarek (clape), Robbie Krieger (chitara) si John Densmore (tobe), string din nou rindurile. La initiativa lui Manzarek, Doors urmeaza sa scoata pe piata un nou album, primul dupa 25 de ani. Si pentru ca regretatul Morrison nu poate fi inlocuit, partea vocala va fi asigurata de mai multi solisti din noul val al rock-ului american. Este vorba despre Scott Weiland (Stone Temple Pilots), Ian Astbury (Cult), Scott Stapp (Creed) si Travis Meeks (Days of the New). Textele, care la Doors erau scrise de Morrison, vor fi de aceasta data rodul colaborarii Manzarek-Weiland-Astbury. Veteranul Manzarek a spus despre ceilalti doi: "Am ajuns sa-i cunosc putin, sint amindoi baieti buni si deosebit de inteligenti". ALEX REVENCO Prezentatoare la "Vremea" PRO TV Geanina Monea il cauta pe Fat-Frumos la Disneyland "Leoaica" Geanina Monea (25 de ani) este deja un chip familiar telespectatorilor PRO TV interesati de rubrica "Vremea". Geanina nu este la prima experienta in televiziune, ea a fost asistenta in cadrul emisiunilor "Super Bingo PRO TV", "Pretul Corect" si "Te uiti si cistigi !". In perioada 1995-1997, Geanina a lucrat ca reporter si crainic la postul de televiziune TV Vilcea 1, din orasul natal. In urma cu trei ani, cariera ei a luat o cu totul alta intorsatura, caci a urmat un curs de modele la agentia de impresariat Showbiz. Dupa care ea a revenit in televiziune, de data aceasta la PRO TV. Ne-a marturisit ca isi mai doreste un singur lucru: sa viziteze parcul de distractii "Disneyland", unde spera sa-l intilneasca pe Fat-Frumos. SIMONA ECOVOIU De Boboteaza, sute de mii de romani s-au calcat in picioare ca sa ia apa sfintita Batalia pentru agheasma Sarbatoarea Bobotezei reprezinta ritualul religios al Botezului lui Iisus Hristos de catre Sfintul Ioan in apa Iordanului. La aceasta mare sarbatoare crestina, preotii sfintesc de doua ori apa, iar Duhul Sfint se pogoara asupra acesteia, semnificind purificarea spirituala, "spalarea de pacate" si indepartarea duhurilor rele, a viclesugurilor si a nedreptatilor. Prin Boboteaza incepe, de fapt, misiunea Mintuitorului Iisus Hristos, Fiul lui Dumnezeu. Conform traditiei, agheasma de la Boboteaza se pastreaza linga icoane, iar pina pe 14 ianuarie se bea cite o inghititura, in fiecare dimineata, pe nemincate si dupa rugaciune, iar apoi se stropeste intreaga casa, pentru sfintirea ei. Apa sfintita se pastreaza tot timpul anului si se stropeste casa in toate cele patru puncte cardinale, pentru indepartarea fortelor raului. In popor se crede ca cerul se deschide de Boboteaza si animalele pot vorbi intre ele. Sfintirea apei (agheasma), umblatul preotilor cu botezul, scufundarea sau aruncarea crucii in apa sint ritualuri crestine la care poporul a adaugat altele noi, multe dintre ele precrestine: stropirea, spalatul sau scufundarea rituala in apa riurilor sau lacurilor, strigaturi si aprinderea focurilor. O veche legenda romaneasca sustine ca de Boboteaza, lupii, singurele vietati care vad diavolii, ii alearga si ii sfisie cu dintii, sarind astfel in ajutorul oamenilor. Alimentele specifice zilei de Boboteaza sint piftia si griul fiert. (F.B.) Teoctist: "Vremurile sint nespus de grele" Circa 2.000 de credinciosi ortodocsi au asistat, simbata, la Sfinta Liturghie oficiata de Prea Sfintitii Teodosie Snagoveanul si Ambrozie Sinaitul, episcopi vicari patriarhali, cu ocazia sarbatorii Botezului Domnului (Boboteaza), la Catedrala Patriarhala din Bucuresti. Sfintirea apei a fost oficiata in aer liber, in fata Resedintei Patriarhale, de catre PF Teoctist, Patriarhul Bisericii Ortodoxe Romane. In predica sa, PF Teoctist a aratat ca, in acest moment, Iisus Hristos a pornit sa predice prin intreaga lume, cuvintele sale "zguduind din temelii nu doar constiintele omenesti, ci chiar imperiile lumii". Patriarhul BOR a mai spus ca "vremurile sint nespus de grele, dar omul, ca zidire unica a lui Dumnezeu, trebuie sa le depaseasca". Cei trei inalti ierarhi ortdodocsi au binecuvintat multimea cu manunchiuri de busuioc inmuiate in apa sfintita. Dupa oficierea slujbei de sfintire a apei, fortele de ordine aflate in zona au intimpinat dificultati in a face fata imbulzelii. Lumea s-a imbrincit pentru a prinde cite o floare, o crenguta de brad sau un fir de griu din aranjamentul care impodobea crucea de gheata inalta de patru metri. Crucea simbolizeaza sfintirea sufletelor, a trupurilor si a locurilor. Ca in fiecare an, comerciantii ambulanti au vindut buchete de busuioc, iconite, casete audio cu muzica religioasa si diferite obiecte de cult, precum si sticle din plastic goale pentru agheasma, al caror pret era cuprins intre 1.000 si 2.000 de lei, in functie de marimea recipientului. FLORIAN BICHIR "Avem agheasma pentru tot Bucurestiul" Simbata dimineata, pe la ora 10.00, la slujba de Boboteaza, citeva sute de credinciosi din zona Pajura erau adunati in curtea noii biserici construite la marginea cartierului. O cladire din lemn, micuta, dar cocheta, deschisa doar de citeva luni. Dupa mai bine de o ora, se formasera deja trei cozi pentru agheasma. Doua, de o parte si de alta a scarii bisericii unde erau asezate patru butoaie din plastic pline cu apa sfintita. Cea de-a treia, la putul din curtea bisericii pentru ca, dupa cum spunea o doamna trecuta de 50 de ani, "apa din fintina va fi si ea sfintita de parinte". Dupa inca o ora, lumea incepuse sa-si piarda rabdarea. "Parca partea asta a slujbei am mai auzit-o", comenta agitat un batrinel avind caciula trasa pe urechi, de frig. In fata lui, un tinar in jur de 18 ani, detasat de incarcatura ceremoniei religioase, isi saruta linistit prietena. Intre timp, toate cele trei cozi se ingrosasera. Vine momentul predicii. "Dupa asta, gata", exclama un pensionar. Trec cinci minute, trec zece, douazeci, degeaba. Intr-un tirziu, cind nervii celor de-afara stateau sa explodeze, asteptarea a luat sfirsit. Parintele paroh, iesit in pridvorul bisericii, a invitat lumea la agheasma cu o mare rugaminte: "Nu va imbulziti! Avem apa sfintita pentru tot Bucurestiul! Nu dureaza nici trei sferturi de ora si toata lumea pleaca acasa cu agheasma". Prea tirziu. Lumea a rupt rindurile si a dat navala spre butoaiele cu apa sfinta. Femeile care luau agheasma din recipiente si o turnau in sticlele oamenilor erau depasite de situatie. Tupeistii de profesie au ocolit coada si s-au plasat direct in spatele "distribuitoarelor", intaritindu-i si mai mult pe cei care asteptau disciplinat in rind. In plus, umplutul mergea greu din cauza ca multi luasera la ei cel putin doua sticle din plastic. Atmosfera incrincenata semana tot mai mult cu cozile la carne de pe vremea lui Ceausescu. In zadar, striga parintele paroh din tinda bisericii: "Hai sa nu dam apa la moara celor care ne spun «tiganii Europei»! Avem agheasma din belsug. Nu va-nghesuiti!". Lungimea parca interminabila a slujbei, dezorganizarea si frigul de afara macinasera rabdarea enoriasilor din Pajura. Pina la urma, imbulzeala a fost degeaba. Agheasma a ajuns tuturor, desi n-am aflat daca pentru tot Bucurestiul. Lumea parea descatusata ca dupa o mare incercare, dar oare citi mai stiau pentru ce venisera cu adevarat? In urma sticlelor de-acum pline, ce ramasese? O curte goala si parca trista. Pluteau in aer urmele nervilor, injuraturilor printre buze, privirile pline de rautate. Si unde toate astea? In preajma unei biserici. LAURENTIU CIOCAZEANU Moldovenii s-au calcat in picioare pentru o sticla cu agheasma Si la Iasi, fortele de ordine masate la Catedrala Mitropolitana au fost depasite de situatie. In tarcul pazit de jur-imprejur de jandarmi s-au introdus 12 butoaie cu apa. La ora 12.00, mitropolitul Daniel a iesit insotit de un sobor de preoti si a sfintit apa din butoaie. In momentul in care IPS Daniel a inceput sa stropeasca oamenii cu agheasma, multimea dezlantuita a reusit sa intre in tarc. Icoana care infatisa Botezul Domnului a cazut si mitropolitul Moldovei a fost bruscat de credinciosii disperati sa ia apa sfintita. Butoaiele au fost desfacute si multimea a luat agheasma, bagind miinile direct in recipiente. CATALIN DUMITRESCU In Calarasi a curs apa sfintita la robinet In judetul Calarasi, in timpul slujbelor religioase, preotii s-au rugat pentru ploaie si zapada. Dupa o slujba tinuta de Episcopul Sloboziei si Calarasilor, a urmat sfintirea riului Borcea. In fata a peste 5.000 de credinciosi, a fost aruncata in apa o cruce sfintita pentru recuperarea careia s-au luptat 22 de tineri. Norocosul care a prins crucea se numeste Adrian Ragalie, are 26 de ani si locuieste in municipiul Calarasi. Pe linga o diploma de onoare si cadouri de la sponsori, tinarul a mai primit si un pardesiu de la unul dintre preotii care oficiasera slujba. A urmat apoi sfintirea apei dintr-o cisterna de 15 tone, fiind apoi varsata in bazinele cu apa care alimenteaza Calarasiul. Ziua s-a incheiat cu un spectaculos foc de artificii. PETRONEL TUDOR Caldura i-a impiedicat pe suceveni sa respecte vechile obiceiuri Temperatura deosebit de ridicata pentru aceasta perioada a anului i-a impiedicat pe suceveni sa respecte vechile traditii ale Bobotezei. In aceasta zona a tarii se obisnuia ca, de Boboteaza, sa se realizeze cruci din gheata. Cum temperaturile au fost pozitive, pentru suceveni a fost imposibil sa faca aceste cruci. In schimb, in cele peste 20 de localitati din judet in care se sarbatoreste Craciunul pe stil vechi, ortodocsii din Bucovina s-au adunat simbata seara la biserica, pentru slujba din Ajun. Apoi, toti enoriasii l-au colindat pe preot si pe celelalte persoane care ingrijesc de locasul de cult. Grupuri de enoriasi, insotite de preot, de cantor sau de alti "slujbasi" ai bisericii, au mers apoi cu colindul din casa in casa, pina tirziu, in noapte, batind la usile tuturor gospodariilor asezarii. TIBERIU AVRAM Caii din Pietroasele si Bailesti, botezati la biserica Un obicei care dateaza de mai bine de trei secole a facut ca, simbata, de Boboteaza, sa fie mare agitatie pe ulitele localitatilor Pietroasele - Prahova si Bailesi - Dolj. Localnicii isi boteaza caii in fiecare an, cu ocazia acestei sarbatori. Satenii pleaca deseori calare la biserica din sat, pentru ca preotul sa le boteze animalele, binecuvintare care le aduce acestora, conform traditiei, mai multa sanatate si mai multa putere la tractiune pentru muncile cimpului. Preotul Leontin Vasile, din Bailesti, spune ca nu este pacat sa botezi animalele, atit timp cit nu se spun rugaciuni. Dupa botez, caii strabat orasul, iar stapinii lor incep pregatirile pentru a doua etapa a sarbatorii Bobotezei, pazitul fintinilor. VIOLETA STOICA ION SPANU La Galati, crucea a fost aruncata in Dunare de pe o nava militara Si in acest an, de Boboteaza, pe malul Dunarii s-au adunat mii de credinciosi care au tinut sa participe la slujba religioasa si sa ia apa sfintita care sa-i apere de duhurile rele. Slujba a fost oficiata de Prea Sfintitul Casian, Episcopul Dunarii de Jos, care a participat si la manifestatia de la Braila. Inceputa in jurul orei 13.00, pe Faleza Dunarii, sarbatoarea Bobotezei a culminat cu aruncarea crucii sfinte in apele Dunarii, de pe o nava militara. Din cei 17 barbati care au sarit in apele Dunarii, primul care a reusit sa ajunga la cruce a fost Viorel Preda, un somer de 34 de ani. De cinci ani, Viorel Preda este nelipsit de la astfel de manifestatii. In timpul slujbei religioase, preotul Casian Craciun s-a rugat pentru sanatatea galatenilor, pentru alungarea secetei si chemarea ploilor. Dupa care a sfintit o cisterna cu 15 tone de apa. Credinciosii au luat in sticle apa sfintita, rugindu-se sa aiba parte de un an bun. ALINA COMSA-DURBACA Nici gerul Bobotezei nu mai e ce-a fost "Gerul Bobotezei", despre care vorbesc batrinii, a fost "anulat" in acest an: vremea de afara te duce cu gindul la primavara. Florina Popa, meteorolog de serviciu la INMH, ne-a comunicat ca simbata, chiar si in zona depresiunilor estice din Transilvania (considerata "polul frigului"), s-au inregistrat valori ridicate de temperatura pentru prima parte a lunii ianuarie. Temperaturile maxime consemnate simbata au fost cuprinse intre 0 grade Celsius - la Joseni, Tirgu Secuiesc si Miercurea Ciuc, si 15 grade Celsius - la Resita. In Bucuresti au fost 2 grade Celsius. Cea mai scazuta temperatura nocturna s-a inregistrat la Tirgu Secuiesc (minus 5 grade Celsius), iar cea mai mare - la Oravita si Sacuieni-Bihor (11 grade Celsius). Ieri, insa, vremea a fost si mai calda. In jurul orei 15.00, la Resita si Oravita se inregistrau 21 de grade Celsius. EUGENIA MIRCESCU La Tirgu-Mures, Primarii de cartier Primarul Dorin Florea are proiecte mari pentru Tirgu-Mures. El intentioneaza sa deschida sedii ale primariei in toate cartierele din oras. Dupa trecerea politiei in subordinea primariei, Florea spune ca va infiinta si circumscriptii ale institutiei in toate cartierele. Pentru scoli si gradinite, edilul-sef va infiinta o echipa de interventie rapida cu program nonstop. CORA MUNTEAN O mie de ucraineni, moldoveni si rusi la Poiana Brasov In Poiana Brasov, s-au cazat ieri peste 1000 de turisti ucraineni, rusi si moldoveni, care sint ortodocsi de stil vechi si care vor sarbatori Craciunul. Restaurantele din statiunea brasoveana au pregatit pentru acesti turisti mese festive, traditionale si programe de sarbatoare cu colinde. La Sura Dacilor si la Coliba, s-au facut multe rezervari si pentru noaptea de 13 spre 14 ianuarie, cind acesti turisti vor sarbatori Revelionul. Turistii cazati ieri in Poiana isi doresc ca Mos Craciun sa le aduca zapada sa poata schia si sa se bucure de celelalte sporturi de iarna. Ei spun ca sint multumiti de discotecile si restaurantele din Poiana, unde vor sarbatori Nasterea Domnului. CAMELIA CSIKI Craciunul, pe stil vechi Astazi, credinciosii de stil vechi din Romania, Grecia, Bulgaria si toti ortodocsii din Rusia, Iugoslavia, Ierusalim si Sfintul Munte Athos sarbatoresc Nasterea Mintuitorului Iisus Hristos, Craciunul. Din 1924, de la introducerea calendarului gregorian in Biserica Ortodoxa, lumea ortodoxa praznuieste separat cele mai mari sarbatori crestine. In Iugoslavia, Rusia, Ierusalim si Sfintul Munte Athos este utilizat calendarul iulian, iar in celelalte tari ortodoxe - cel gregorian, introdus in Biserica Catolica inca din 1582. Considerind modificarea calendarului drept o modificare a Pascaliei stabilita la primul Sobor ecumenic de la Niceea (anul 325) si a dogmelor ortodoxe, mai multi credinciosi din Grecia, Bulgaria si Romania au organizat biserici separate fata de cele oficiale. Cu toate ca au aceeasi marturisire de credinta ortodoxa, aceste biserici sint considerate disidente, deoarece si-au organizat o ierarhie proprie. In Romania, o data cu modificarea calendarului, a luat nastere Biserica Ortodoxa Romana de Stil Vechi sau "stilista", cum este ea demunita popular, la initiativa mai multor ieromonahi condusi Glicherie Tanasa. Viitor mitropolit stilist si devenit o legenda vie a Moldovei, I.P.S. Glicherie a fost canonizat in 1998, trupul fiindu-i descoperit neputrezit si frumos mirositor. Stilistii au fost persecutati in perioada interbelica, considerati fiind drept "rusofili", dar mai ales de catre regimul comunist, care periodic i-a arestat pe clerici, a distrus bisericile si minastirile. Din necunoastere, stilistii sint confundati frecvent cu ortodocsii de rit vechi (lipovenii), o miscare schismatica a Bisericii Ruse. Numarul stilistilor, care traiesc mai ales in Moldova, este estimat, conform recensamintelor, la circa 200.000 de oameni. Cifre neoficiale vorbesc de circa un milion si jumatate. In Romania, acestia sint organizati in doua biserici: Biserica Ortodoxa de Rasarit, condusa de I.P.S. Vlasie Mogirzan, si Biserica Traditionala Ortodoxa din Romania, condusa de I.P.S. Cosma Lastun, ucenic al Sfintului Glicherie Marturisitorul. Credinciosii de stil vechi urmeaza sa serbeze Anul Nou in data de 13 ianuarie. FLORIAN BICHIR Contrabanda cu calendare bisericesti In paralel cu calendarele care se vind prin biserici sau cu preotii care umbla cu botezul, in Tirgu-Mures se vind calendare false. In acestea, posturile sint mai scurte cu o zi, iar perioadele in care se pot face nunti sint trecute gresit. Calendarele false se vind cu acelasi pret ca si cele bune, 11.000 de lei. Protopopul Gheorghe Sincan a anuntat Garda Financiara si indeamna credinciosii sa nu-si cumpere calendare de la vinzatorii de pe strada sau de la cei care le bat la usi. CORA MUNTEAN Doua fetite au murit intoxicate cu monoxid de carbon Doua surori, Casandra (trei ani) si Bianca Mihai (patru ani), din Ploiesti, au murit intoxicate cu monoxid de carbon simbata, dupa ce au fost lasate nesupravegheate de parinti in locuinta lor din strada Marasesti nr. 101. Pompierii militari au reusit sa localizeze incendiul ce cuprinsese aproximativ 80 de metri patrati din locuinta, care este in proprietatea Primariei Ploiesti. In casa, pompierii i-au gasit morti, pe patul din dormitor, pe doi dintre copiii familiei Mihai. Din cauza faptului ca familia Mihai, ai carei cinci membri - cinci la numar - locuiau in casa alaturi de calul lor, fusese debransata de la alimentarea cu gaze naturale, incalzirea se facea cu ajutorul unei sobe cu plita, drept combustibil fiind folosite deseuri din materiale textile, foarte usor inflamabile. Pompierii presupun ca incendiul a izbucnit din cauza nesupravegherii focului din soba, iar decesul celor doi copii a survenit din cauza inhalarii de monoxid de carbon. VIOLETA STOICA Daca nu-si primesc drepturile, Politistii hunedoreni vor sa intre in greva Redactia "Evenimentului zilei" a fost contactata de mai multe cadre din IPJ Hunedoara, in special subofiteri, care, sub pastrarea anonimatului, ne-au facut publice nemultumirile pe care le au. Acestea sint: neplata integrala a suplimentului pentru hrana, neplata banilor pentru tinuta militara si neplata celui de al 13-lea salariu. Din spusele nucleului de potentiali grevisti am retinut ca banii le-au fost promisi chiar pe finalul anului. Inainte de Revelion, politistilor din Hunedoara si Deva li s-a explicat ca nu functioneaza trezoreria, motiv pentru care banii nu pot fi platiti. Situatia a ramas neschimbata insa, la inceputul noului an. Politistii care ne-au contactat ne-au declarat ca sint pe punctul de a intra in greva, fiind dispusi sa isi asume toate riscurile. Ei ne-au declarat ca in timp ce sefii lor se lafaiau pe la cabanele private pe care le au, ei n-au avut banii necesari pentru mincare. Despre aceasta amenintare cu greva, inspectorul sef al IPJ Hunedoara ne-a declarat: "Au fost achitate integral salariile pe anul trecut. La fel, au fost achitate si diferentele pentru hrana. In plus, peste 400 de cadre au primit prime banesti in valori care pina acum nu s-au mai acordat. S-a ramas restant la plata celui de-al 13-lea salariu si la banii pentru tinuta. Nu vreau sa cred ca in politia hunedoreana pot exista politisti care vor greva. In primul rind sint militari, deci nu pot face sindicate sau greve. Banii pentru diferentele ramase de achitat vor exista in curind, fiind vorba doar de chestiuni contabilicesti." LUCIAN STANCIU Romeo Beja, exclus din Liga Sindicatelor Miniere Valea Jiului Consiliul de Coordonare al Ligii Sindicatelor Miniere Valea Jiului (LSMVJ), intrunit in sedinta extraordinara, simbata 6 ianuarie, a hotarit sa nu mai reprezinte sindicatul liber al Exploatarii Miniere Paroseni, in urma acuzatiilor pe care Romeo Beja, presedintele acestui sindicat, le-a adus liderilor de sindicat din Valea Jiului. Romeo Beja a afirmat ca toti liderii de sindicat din Valea Jiului au fost mituiti cu cite 3 milioane de lei de catre reprezentantii Companiei Nationale a Huilei pentru a nu solicita prime mai mari de Craciun pentru ortaci. Pina la excluderea lui Beja sau pina la formarea unui nou sindicat care va dori sa se afilieze Ligii Sindicatelor Miniere se inceteaza orice relatie cu sindicatul liber de la Paroseni. Liderii minerilor sustin ca Romeo Beja, prin actiunile de pina acum, a dorit sa dezbine Liga Sindicatelor Miniere si a adus grave prejudicii activitatii si imaginii acestei organizatii sindicale. LUCIAN STANCIU Pentru ca Ordonanta 99/2000 a intrat in vigoare de la 1 ianuarie, se prefigureaza Asediul comerciantilor asupra primariilor Nici pina azi nu se stie cu exactitate cine anume va pune in aplicare actul normativ ce stabileste conditiile care trebuie indeplinite pentru desfasurarea actului de comert Luna aceasta, primariile vor fi mai aglomerate ca niciodata, functionarii din cadrul administratiei publice locale avind de lucru pina peste cap. Dupa imbulzeala provocata de colectarea taxelor si impozitelor, o noua coada se prefigureaza - cea a agentilor economici care trebuie sa-si reinnoiasca autorizatiile de functionare. Comerciantul poate fi amendat, desi este convins ca functioneaza in deplina legalitate Incepind cu 1 ianuarie, a intrat in vigoare Ordonanta 99/2000, privind comercializarea produselor si serviciilor de piata, care confera primariilor statutul unui miniguvern. In conformitate cu noua reglementare, primariile sint cele care autorizeaza "orice exercitiu comercial", in baza unei documentatii depuse de comerciant. Dosarul trebuie sa contina o cerere de autorizare, in care vor fi inscrise sub forma de cod produsele si serviciile asociate activitatii, o caracterizare a spatiului de vinzare, autorizatiile prevazute in cererea tip, precum si acordul eventualilor administratori ai spatiilor unde urmeaza sa se desfasoare activitatea de comert (de bloc, de metrou, de piata, de aerogari sau gari etc). Primaria autorizeaza comerciantul intr-un mod mai putin obisnuit, care, cel putin acum, la inceput, ar putea da nastere unor confuzii. Durata de autorizare difera in functie de marimea spatiului de comert - suprafata mica, medie si mare. Un intreprinzator privat care are o suprafata de vinzare medie se poate considera autorizat daca, dupa maximum 30 de zile de la primirea confirmarii ca cererea a ajuns la primarie, nu primeste in scris un raspuns prin care este anuntat ca i s-a respins cererea. Pentru intreprinzatorii cu suprafata mica de vinzare, timpul de asteptare este de numai 15 zile, iar pentru cei care au un spatiu mare, de 45 de zile. Daca nu primeste raspuns scris in termenul stabilit, comerciantul isi poate incepe activitatea in ziua imediat urmatoare. Exista totusi riscul ca un comerciant sa functioneze ilegal si sa riste sa fie amendat, desi el este convins ca respecta legea, din cauza unei simple intirzieri a postei sau a functionarilor primariei. Pentru a elimina acest risc, primariile trebuie sa-si cumpere calculatoare si sa organizeze o baza de date cu comerciantii de pe raza lor de competenta. Nu intra sub incidenta actului normativ si nu trebuie autorizate de primarii comertul cu peste si vinat, cu miere de albine, produsele agricole vindute in piete pe baza certificatului de producator, medicamentele, bunurile din productia proprie a mestesugarilor, brevetele si inventiile. Dupa cum era de asteptat, raspunderile se paseaza Desi, partial, ordonanta a intrat in vigoare din octombrie anul trecut, primariile nu au aratat prea mult interes fata de noile reglementari la vremea respectiva. Acum, interesul s-a transformat intr-o adevarata teama: ca vor fi asediate de comercianti. Pentru a evita acest lucru, fiecare edil-sef s-a gindit la o solutie. In Capitala, unde numarul comerciantilor care au nevoie de autorizatie s-ar putea ridica la citeva sute de mii, municipalitatea a gasit solutia: autorizatiile se dau de catre sectoare. Dar numai dupa ce Consiliul General al Capitalei va vota, la sedinta de saptamina viitoare, o hotarire in acest sens. In plus, edilii Bucurestiului s-au gindit ca nu ar strica si un cod comercial, un soi de carte de capatii pentru fiecare vinzator in parte. Pina in momentul in care hotarirea va deveni operationala, agentii economici din Bucuresti nu trebuie sa-si faca probleme - nici o institutie autorizata sa controleze nu-i va deranja, fie ca functioneaza in deplina legalitate, fie ca nu. MIHAELA BALEA, IULIANA ANGHEL Uda, polul secetei Dupa Pitesti, cu putin inainte de-a lua in piept Dealul Negru, de-a dreapta si de-a stinga drumului se intind satele ce compun una dintre singurele doua zone fara pinza de apa freatica din toata tara. Cealalta se afla in Mehedinti. Intrebam primul om iesit in cale cu bidoane: "Sint probleme cu seceta, prin partile astea?". "Cit cuprinde, pe-aici. Eu vin din Cotmeanca si, pentru cinci persoane, car zilnic un portbagaj. Rau e de aia care aduc numai cu spatele apa. Da' daca vreti sa vedeti ce n-ati mai vazut, mergeti la Uda de Sus, ca acolo-i mama secetei". "De sapte ani, parca s-a abatut Apocalipsa" Ca sa ajungi in Uda musai s-o iei prin Moraresti, comuna bogata si oameni primitori, cum aveam sa descoperim. In fata unei porti, doi vecini stau la taclale. Unul dintre ei, mai sugubat si cu scoala, cum se prezinta singur ("Eu sint inginer, va vorbesc din carti, din «Geografia» lui Simion Mehedintu, nu ca altii, lucruri auzite din gura-n gura"), ne familiarizeaza pe-ndelete cu locurile si obiceiurile. Prin partile astea mereu au fost probleme, dar de sapte ani parca s-a abatut apocalipsa. De la exploatarea forestiera. "Si an de an este mai rau. Eu, ce astept acum, de exemplu? Sa dea Dumnezeu o ploaie, sa se adune apa pe drum, s-o ia pe santurile astea sapate de mine si s-o aduc in lac". Toti localnicii au un "lac" unde string apa de baut pentru vite. Apa potabila si pentru spalat este adusa de la izvoarele din vai. "Sa nu credeti ca sintem noi ai dracu' si am descoperit de destepti chestia asta. Nu, am fost obligati". Dupa ce au ars citeva case, Carol I a dat dispozitie ca fiecare gospodarie sa-si faca rezerve de apa pentru caz de incendiu. Din '90 incoace, lacurile s-au dovedit a avea functionalitati nebanuite. "Acum e un pic mai bine. Asta-vara sa fi vazut, cind nu mai era strop in lacuri. Cumparam cu cisterna, la 15.000 de lei tona, si descarcam aici". Inginerul Ionascu vine din Teleorman, ca multi alti sateni de aici. "Noi sintem nesupusii Imperiului Otoman, daca ati citit. Eu si altii am fugit prin partile astea din cauza comunismului, ca aici a ramas proprietate, nu s-a colectivizat. De ce credeti ca am plecat din Birla, unde este apa la patru metri si jumatate, si m-am insurat cu nevasta-mea? Ca am vrut proprietate". Asa a ajuns inginerul Ionascu intr-o zona unde apa a fugit la 150 de metri sub pamint. Urmeaza un catun de citeva casute, cu aceleasi probleme: apa doar departe, prin ripi abrupte. Cei de aici spun ca au fost "aruncati" pe coasta asta si uitati de toata lumea. Curent electric s-a bagat abia in 1994, iarna lupii dau atacul la oi. Cu toate astea, cind vorbim despre greutatile cu apa, tot la Uda ne trimit: "Acolo sa vedeti ce este"! Asa ne repeta pina la disperare toti nefericitii carora le-au secat fintinile si izvoarele, de ajungi sa te intrebi ce poti gasi la Uda mai rau decit ai in fata ochilor? "Ala are forta, da apa multa" In citeva ore, la Uda (cita ironie in numele asta mustind de apa ca tropicele), aveam sa descoperim nimic altceva decit polul secetei din Romania. In cele mai multe cazuri, ghizdurile puturilor au disparut de mult, la fel si ciuturile, doar cumpenele au ramas cis, ca un om beat care se chinuie sa tina drumul drept. Incet-incet, pe masura ce inaintezi si ai impresia ca toti oamenii plimba galetile dintr-o parte in alta, intelegi cosmarul pe care-l traiesc udenii. La Uda pierdem imaginea clasica a secetei, cu vipie si pamint crapat de uscaciune. Prima fiinta vie de care dam la Uda este un copilandru. Cu o caciulita de Mos Craciun pe cap, Iuli (14 ani) se intoarce de la izvor. Pe coarnele bicicletei, doua bidoane il incurca amarnic, desi sint goale. A incercat la locul mai aproape de casa, da' n-a mai gasit apa curata, buna de baut - "E tirziu, toti s-au dus azi dimineata", ne explica deloc trist. O luam dupa el, spre celalalt izvor, undeva in capatul de sus al satului. "Ala are forta, da apa multa", ne asigura un batrinel care arata, ca toti cei de-aici, mult mai multi ani decit are. Daca oamenii de stiinta ar decreta ca deshidratarea prelungita ii imbatrineste prematur si le face pielea ca pergamentul, ni s-ar parea cea mai fireasca explicatie. La Uda, apa este atit de putina ca nici lacurile lui Carol nu exista. Le faci degeaba, ca n-ai spor cu ele. Trei kilometri pentru fiecare transport Cu Iuli in fata ii depasim si pe mos Ionel si pe Niculina, o tinara nevasta ce balangane tantos o singura galeata, si ne indreptam spre "izvorul lu' mos Florache". Vizavi de casa mosneagului se intinde livada cu ciresi din soiul "inima de porumbel". Undeva, pe la mijloc, ulucile sint taiate, ait cit sa incapa un om cu sacaua. Printre ciresi se intinde potecuta batucita de citiva ani, de cind s-a descoperit izvorul. Nu trecem bine peste uluca si mos Florache ne striga din spate: "Nu mergeti asa ca va umpleti de noroi. S-a topit zapada si s-a facut mil sub frunze. Veniti sa va dau eu niste cizme ca e pacat". Nu stie cine sintem, nu-l intereseaza, a vazut ca sintem straini, si asta ii este suficient. Dupa ce trecem de livada o luam prin padure si, ca sa nu alunecam, ne tinem de crengute si ce mai gasim, ne proptim dintr-un pom in altul, incercam poteci mai usoare si nu putem pricepe nici in ruptul capului cum urca oamenii cu galetile si bidoanele. Dupa tot chinul il gasim din nou pe Iuli, care intre timp umpluse bidonasele, si ne intoarcem la mos Florache. Are gospodarie in toata legea, asa ca ne povesteste cite drumuri face: "Aduc 10 galeti numai pentru ale trei capete de vita pe care le am. Plus porci, gaini si niste oi". Degeaba toate astea, se plinge batrinul care ne tot invita in casa, la caldura si un pahar cu vin. Anul trecut i-a murit baiatul, de 37 de ani. A avut accident de masina si s-a prapadit pe loc, cu tot cu nevasta. Nu i-a lasat nepoti. Mai mult, acum trei luni, sotia lui mos Florache s-a otravit "de inima grea ce avea". Poate si de asta trage de noi, sa ne dea ba mere, ba un vin, orice, numai sa-i cinstim putin casa si sa discute cu o fiinta omeneasca. "Da, sint necazuri mari. Se mai si cearta oamenii pentru apa, cum sa nu. Ba, asta-vara s-au si batut. Aici vin cam 40 de case sa se alimenteze cu apa. Asta-vara si toamna secase de nu mai ajungea pentru toti, ca veneau si de pe linie (soseaua principala - n.r.). Si atunci, astia m-au pus sa inchid trecatoarea, ca-i pe mosia mea. Cum puteam eu sa fac asta? Da' stateam si nu-i lasam sa ia mai mult de doua galeti de fiecare gospodarie". Ne aduce un lighean acoperit cu ziar, in care se afla mere rosii. Din cauza secetei sint micute de parca ar fi padurete, dar foarte gustoase. Nu stie prea bine ce-i ala "Evenimentul zilei", dar a priceput ca sintem de la ziar. Stam la o discutie si, intre timp, oamenii se perinda cu galetile, dispar dupa uluci imediat si apara tirziu, aplecati de spate, cu atitea kilograme. Circa trei kilometri de drum pentru fiecare transport. Asteptam zadarnic sa apara Ninel si Niculaie, doi copii sarmani care aduc oricui doreste apa la un pret de 500 de lei doua vedre. Unul n-are mama, altul n-are tata si cistiga si ei un ban cu seceta din Uda. Azi, de Boboteaza, se pare ca s-au prins cu joaca pe undeva, ca sint de negasit. Ne despartim de mos Florache si de secetoasa Uda, avind in urechi rugamintile batrinului: "Sa nu uitati, spuneti acolo ca eu dau din mosia mea 60 de metri patrati sa faca o sonda si sa ne scoata si noua apa aici. Sa nu mai mergem atit, ca dau eu de la mine cit o fi nevoie! Numai ei sa foreze aici, in livada. O dau si pe toata, da' sa nu se mai chinuie oamenii". Plecam "acolo", la Bucuresti, unde apa curge inca din belsug, purtind cu noi rugamintea lui mos Florache, pe care sa o spunem celor care beau doar apa plata, poate vreun program oarecare ii va cuprinde, la inceput de mileniu III, si pe taranii din Uda. MARIANA BECHIR 