 In pofida unei opozitii conservatoare acerbe, Clonarea merge mai departe Unul dintre colaboratorii ginecologului italian Severino Antinori a declarat ca pregatirile pentru realizarea in premiera mondiala a primei clone umane se afla in curs de desfasurare in doua laboratoare care sint tinute secrete. Profesorul Antinori afirma ca va clona prima fiinta umana in "scopuri terapeutice", procedura fiind destinata numai "ajutarii cuplurilor sterile". El a prezentat marti, la Washington, detaliile procedurii stiintifice pregatite de el. Acestea ar fi, in principiu, cele utilizate pentru oita Dolly - transferarea unui nucleu al unei celule din corpul tatalui sau al mamei in ovulul unei femei. Copilul care se va naste va fi, practic, o copie genetica identica a unuia dintre parinti. Doctorul Antinori s-a declarat increzator ca va putea obtine astfel un nou-nascut sanatos, o metoda de diagnosticare inaintea implantarii permitind sa se constate ca fetusul nu prezinta anomalii. Mai mult, in caz de constatare a unei "erori", embrionul "defect" poate fi inlocuit cu un altul realizat prin aceeasi metoda. Colaboratorul lui Antinori, doctorul Panayiotis Zavos, a declarat ca se lucreaza intens in cele doua laboratoare secrete, iar presa italiana sustine ca experienta se va derula intr-o tara mediteraneana, prima clona umana urmind a se naste in cursul anului viitor. CAMELIA MUNTEAN Papa Ioan-Paul al II-lea si George W. Bush "sint criminali" In timpul alocutiunii sale de ieri, controversatul profesor italian Severino Antinori, cel care intentioneaza sa implanteze 200 de femei cu embrioni clonati, i-a acuzat pe Papa Ioan Paul al II-lea si pe presedintele american George W. Bush ca sint niste criminali, provocind un adevarat haos in sala de conferinta. Vorbind in fata oamenilor de stiinta adunati la sesiunea stiintifica organizata de Academia Nationala de Stiinte din Washington, profesorul Severino Antinori a declarat ca a venit vremea ca medicii sa dea cuplurilor infertile posibilitatea de a avea copii proveniti din embrioni clonati. Intr-o engleza aproximativa, doctorul Antinori a aratat ca medicii care se opun proiectului sau nu stiu despre ce vorbesc. "Acesti oameni, acesti veterinari, acesti biologi nu au nici un fel de experienta in medicina reproductiva. La oameni este diferit. Este imposibil sa extrapolezi la oameni datele obtinute in urma clonarii animalelor", a explicat Antinori. Acuzindu-si colegii de breasla de "manipulare stiintifica" prin exagerarea ratei anomaliilor in cazul clonarii animalelor, profesorul italian a explicat ca are dreptul de a efectua cercetari in domeniul clonarii umane, condamnind votul negativ al Camerei Reprezentantilor din Statele Unite in aceasta privinta. "Este necesar sa va aduc aminte ca oamenii de stiinta sint liberi. Daca Legea impotriva clonarii este aprobata, ne vom intoarce la epoca intunericului, ca Afganistanul, ca talibanii. Este o teama inexplicabila fata de noile tehnologii", a mai spus acesta. Antinori a argumentat ca fanaticii religiosi au orchestrat valul de opozitie impotriva sa. "Papa tipa la mine. El vrea sa renuntam la prezervative si la mijloacele de fertilizare in vitro. Vaticanul se afla in spatele lui Bush, Vaticanul este o institutie criminala", a incheiat apoteotic controversatul personaj. LIVIA CIMPOERU Mama lui Adrian Bestea, tinarul ucis in Irlanda, a primit tragica veste chiar de ziua ei "Poti sa ma tai cu cutitul, nu as simti nimic" Cotidianul irlandez "Irish Independent" a publicat in editia de ieri un material despre tragedia care a lovit familia tinarului imigrant roman Adrian Bestea, al carui cadavru a fost descoperit intr-un canal din Dublin, indesat intr-o valiza. Mariana Moraru, mama tinarului, care tocmai a implinit 43 de ani, este disperata de disparitia singurului ei copil, declarind ca si-a pierdut orice ratiune de a mai trai. "Am luat medicamente si sedative. Poti sa ma tai cu cutitul, nu as simti nimic. Inca nu ma pot impaca cu ideea ca este vorba despre copilul meu", a spus femeia. La aflarea socantei vesti, Mariana Moraru nu a vrut sa creada ca fiul ei a murit. Tatal lui Adrian, Marin Bestea, era mult prea socat pentru a vorbi cu reporterul cotidianului irlandez. Sotia lui spune ca Adrian traia fericit in Irlanda din 1999 si telefona acasa de doua ori pe saptamina. Ultimul telefon pe care l-a dat a fost cu citeva zile inainte ca politia din Dublin sa-i pescuiasca cadavrul dintr-un canal din nordul orasului. Potrivit femeii, fiul ei intentiona sa se casatoreasca cu o tinara originara din Rusia pe care o cunoscuse la Dublin. Anchetatorii irlandezi intentioneaza sa o interogheze pe Mariana Moraru in aceasta privinta, in speranta ca vor descoperi indicii pretioase pentru prinderea criminalului. Mama indurerata spune ca nu are nici un sentiment fata de ucigasul sau ucigasii fiului ei. "Nu-i urasc, nu sint cea care trebuie sa-i judec. Dumnezeu ii va pedepsi", spune ea. LIVIA CIMPOERU Se prefigureaza o "sabie a lui Damocles" pentru jurnalisti si dramaturgi Programul care scrie stiri si scenarii In numai citiva ani, un program de calculator relativ mic si ieftin ar putea lua locul ziaristilor, nuvelistilor si scenaristilor, anunta "New Scientist". Initial conceput pentru asistarea copiilor care au probleme cu cititul, sistemul inteligent botezat "Author" ("Autor"), poate fi adaptat astfel incit sa rescrie in diverse stiluri un text oarecare. Deja programul a elaborat o versiune "malitioasa" a celebrului basm "Scufita Rosie". Singurul impediment in introducerea sa pe scara larga este absenta unei interfete "cap - coada", astfel incit alimentarea programului cu informatii ramine inca un proces laborios. "Necesita de citeva ori mai mult efort decit scrisul de mina", declara creatorii lui "Author", Charles Callaway si James Lester, de la Universitatea de Stat a Carolinei de Nord. Dar o interfata "capabila" este deja in curs de dezvoltare, la fel ca si o serie de "extensii" cu aplicabilitate specializata - capacitatea de a naviga pe Internet in cautare de stiri, pentru mass-media, sau un dictionar beletristic mai bogat - pentru scenarii, nuvele, basme etc. CONSTANTIN VLAD Neozeelandezele au primit Vibratoare gratuite de "Ziua Internationala a Orgasmului" Organizatorii unei expozitii erotice din Noua Zeelanda au oferit ieri gratuit 1.000 de vibratoare pe strazile din orasul Auckland, pentru a celebra Ziua Internationala a Orgasmului, relateaza Reuters. "Orice persoana trebuie sa sarbatoreasca astazi Ziua Internationala a Orgasmului, chiar daca singura, alaturi de partener sau in grup", a declarat Fiona Gibb, purtatorul de cuvint al Expozitiei Erotica Adult Lifestyle, adaugind ca sarbatoarea este o dovada in plus ca oamenii devin din ce in ce mai deschisi in privinta sexului. Anterior acestui eveniment, un lant de sex-shop-uri din Marea Britanie a declarat 31 iulie drept Ziua Nationala a Orgasmului, ca urmare a unui studiu potrivit caruia 80 la suta din femei se prefac in momentul culminant al actului sexual. ( L.C. ) Cercetatorii americani au facut o descoperire de senzatie Ciinii rid in hohote O banuiala mai veche a iubitorilor de animale a fost confirmata ieri de o echipa de cercetatori ai colegiului american Sierra Nevada: ciinii pot ride. Cel mai bun prieten al omului poate chicoti, ride pe infundate sau izbucni in hohote, bineinteles fara "sa se dea de gol". Desi oamenii nu pot auzi cum rid animalele lor favorite cind se zbenguie prin gradina, zgomotele pe care le fac ciinii atunci cind amusina prin razoare pot fi considerate un fel de ris. Cu toate acestea, cei care isi imagineaza ca patrupezii se prapadesc de ris la auzul glumelor lor se insala. Cercetatorii au stabilit ca aceste animale reactioneaza doar la sunetul facut de o persoana care ride, nu si la motivul veseliei. "Pentru o ureche neavizata, risul ciinelui suna ceva de genul "huh, huh"", explica Particia Simonet, realizatoarea studiului, citata de "The Daily Telegraph". Profesorul american a condus experimentul in parcurile publice, folosind un microfon puternic pentru a inregistra sunetele emise de ciini in diverse ipostaze. Ea a descoperit ca patrupezii folosesc cel putin patru tipuri de manifestari sonore: latratul, miriitul, gemetele de placere si risul. Majoritatea cateilor le folosesc pe toate patru, insa risul este rezervat doar momentelor de joaca. Umorul ciinilor este o problema sofisticata. Nu va asteptati ca un ciine sa va raspunda la o glumita picanta. El considera amuzante alte lucruri decit omul, si in alt mod. Simonet a analizat frecventa inregistrarilor sale si a descoperit un larg registru de nuante si tonuri. Din nefericire, aceste subtilitati sint in majoritate imperceptibile pentru urechea umana. LIVIA CIMPOERU Flash Bush prefera canicula politicii Presedintele George W. Bush a afirmat marti ca prefera caldura inabusitoare a Texasului bataliei politice, aparindu-si astfel decizia de a-si lua o luna de vacanta, perioada pe care multi americani o considera mult prea mare. "Washingtonul este un oras frumos si consider drept o mare onoare sa lucrez in Biroul Oval. Imi place sa stau in aer liber. Acest lucru ma ajuta sa gindesc mai bine si sa am un moral mai ridicat", a afirmat presedintele american. ( C.M. ) CIA, in flacari Cladirea cartierului general al CIA din Washington, in care se aflau birourile celor mai importanti oficiali ai agentiei, a fost evacuata de urgenta marti, in jurul orei locale 17.45, ca urmare a izbucnirii unui incendiu. Cladirea a fost inconjurata de importante efective ale pompierilor, iar aproape toti angajatii si oficialii aflati inauntru au fost evacuati. Cauzele incendiului nu au fost stabilite inca. ( L.C. ) ASEAN - 34 de ani Asociatia Natiunilor din Asia de Sud-Est (ASEAN) va sarbatori miine cea de-a 34-a aniversare de la infiintare printr-o seara culturala care se va desfasura in sala Auditorium din Cadrul Muzeului National de Arta din Bucuresti. Cele 11 tari membre - Indonezia, Malaezia, Filipine, Thailanda, Singapore, Vietnam, Brunei, Darrusalam, Cambodgia, Laos si Myanmar - au creat ASEAN pentru a promova pacea, stabilitatea si dezvoltarea in Sud-Estul Asiei. La marcarea festiva a evenimentului au contribuit Ministerul Culturii si Cultelor din Romania si Muzeul National de Arta. ( L.C. ) [19][pl.dll?rid=expresro] 