 Vorbe in desert Iordanescu: "Banii cei mai multi din fotbalul romanesc se duc la blaturi" Anghel Iordanescu, cel mai bun antrenor roman al secolului trecut, a ajuns sa inghita in sec, departe de tara, auzind ce se intimpla in fotbalul romanesc. "Vreau sa ramin in tara, aproape de familie. Se poate face performanta aici, daca este asigurata infrastructura", declara Puiu, vara trecuta, in timpul lui EURO 2000. La o saptamina dupa ce Franta a fost incununata cu laurii de campioana europeana, generalul accepta propunerea lui George Copos si se instala ca antrenor al formatiei Rapid Bucuresti. "Aici exista premise pentru obtinerea unui nou titlu de campioana si un parcurs cit mai lung in cupele europene", spunea Iordanescu in finalul ceremoniei de instalare, sarutind steagul "alb-visiniu". Dupa zece etape, timp in care Rapidul "strinsese" un neverosimil "minus 5" in "clasamentul adevarului", Puiu a fost debarcat si a plecat in Emiratele Arabe, la Al-Ain. "Viata merge inainte, cu bune si rele. Acum mi-am regasit echilibrul", spune Anghel, care in aceste zile este angrenat, cu echipa sa, in sferturile de finala ale Cupei Presedintelui, competitie foarte importanta in fotbalul arab. In ciuda faptului ca petrodolarii i-au umplut conturile, Iordanescu nu este multumit cu ideea ca se afla departe de casa si familie, sperind intr-o revenire in fotbalul romanesc. La Al-Ain, generalul i-a strins linga el pe Grigore Sichitiu, Vasile Iordache si Ilie Stan, cei patru alcatuind cel mai consistent nucleu romanesc din fotbalul arab. "Il asteptam si pe Ilie Balaci, dar ca adversar", spunea unul dintre apropiatii generalului. Fiecare dintre colaboratorii lui Puiu are bine conturate sarcinile. Bun cunoscator al limbii arabe, Grigore Sichitiu, fostul presedinte de la UFC Rapid, este interpretul oficial. Vasile Iordache, fosta glorie a Stelei din anii 80, este responsabil cu pregatirea portarilor, iar Ilie Stan, alt fost jucator al formatiei din Ghencea, gireaza pregatirea fizica a jucatorilor. O alta sarcina a celor trei colaboratori ai generalului este informarea. Iordanescu stie, ca si cum s-ar fi aflat in tara, mai toate problemele fotbalului romanesc. Ieri, Anghel Iordanescu a turnat gaz pe foc, sustinind ca esecurile inregistrate de echipele de top din Romania sint rodul "unei proaste politici aplicate la cel mai inalt nivel". "De vina sint conducatorii fotbalului" Domnule Iordanescu, cum va simtiti la sarbatorirea a 15 ani de la cistigarea Cupei Campionilor Europeni? Mai poate fi ea egalata de vreun club romanesc? Nu cred. Poate ca niciodata. Politica dupa care se conduc echipele noastre este neadecvata. Sint putine cluburi care investesc in infrastructura. Banii cei mai multi se duc la blaturi, nu la juniori. Ati vazut ceea ce s-a intimplat cu reprezentativa de juniori care a fost la Campionatul European din Anglia (n.r. - echipa Under 16 a pierdut la scor toate cele trei partide disputate). Este o mare problema la nivelul federatiei. Cineva va trebui sa raspunda de aceste Cine credeti ca este de vina? Cei care conduc in fotbalul nostru. Nu vreau sa spun mai multe, pentru ca nu sint acolo. Va veni si timpul sa spunem lucrurilor pe nume. "Eu am aer conditionat" Revenind la finala de acum 15 ani. Mai aveti tricoul purtat la acea partida? Sigur ca da! Doar nu era sa-l dau, chiar daca avea numarul 13. Este pe undeva, prin casa de la Bucuresti. Nu ati fost solicitat sa-l vindeti? Deunazi, Duckadam si-a scos la licitatie manusile cu care a aparat cele patru lovituri de departajare. A spus ca doreste sa-si cumpere o masina cu aer conditionat. Edi, baiatul meu cel mare, a vrut sa ia el tricoul cu care am jucat la Sevilla. Nu i l-am dat. Nu-l voi da la nimeni. Eu am aer Cind reveniti in fotbalul romanesc? Nu stiu. Voi veni insa in vacanta daca Al-Ain va fi eliminata din Cupa Presedintelui. Vreau sa jucam totusi finala, care este programata pe 6 Am inteles ca sinteti la curent cu rezultatele inregistrate in campionatul nostru. Cum comentati contraperformantele inregistrate de Steaua, Dinamo si Rapid? V-am mai spus. A disparut valoarea. Interesul pentru performanta a fost luat de goana dupa bani. LAURENTIU CIORNEI Urs in calea "Cobrei" Valencia si Leeds United se intilnesc in aceasta seara in mansa decisiva a semifinalelor Ligii Campionilor, intilnire care va incepe la ora 21.30 si va fi transmisa in direct la PRO TV. Confruntarea, care se va desfasura pe stadionul "Mestalla", se anunta extrem de interesanta. In partida-tur scorul a fost 0-0, dupa ce ambele formatii au ratat o multime de ocazii. Hector Cuper, antrenorul argentinian al celor de la Valencia, nu poate conta pe serviciile lui Ruben Baraja si Amedeo Carboni, suspendati, insa a revenit Adrian Ilie. "Cobra" a jucat 32 de minute in partida de campionat cu Real Sociedad si este de asteptat ca in aceasta seara sa fie trimis pe gazon la inceputul reprizei a doua. De partea cealalta, "gasca nebuna" a lui O' Leary este completa, fara a avea suspendati sau indisponibili. "Trebuie sa fim constienti ca ne asteapta o partida dificila. Totusi, un gol inscris de noi ne-ar putea califica in ultimul act", a afirmat australianul Mark Viduka, vedeta de la United. Meciul va fi arbitrat de elvetianul Urs Meier, in virsta de 42 de ani, unul dintre cei mai bine cotati cavaleri ai fluierului din Europa, acesta mai conducind alte doua partide ale "liliecilor" in cariera sa. Prima, chiar pe stadionul "Ghencea", la 14 septembrie 1998, atunci cind Valencia s-a impus in fata Stelei cu 4-3, doua dintre golurile spaniolilor fiind marcate de Adrian Ilie. Cea de-a doua partida s-a disputat anul trecut si "liliecii" s-au impus cu 4-1 in fata Barcelonei, tot in semifinalele Ligii Campionilor, una dintre partidele memorabile ale formatiei pregatite de Hector Cuper. DANIEL NAZARE Raducioiu ii tine partea lui Lupescu "Ar trebui sa i se pupe si picioarele!" Florin Raducioiu asteapta in aceste zile un raspuns din partea conducerii echipei de fotbal AS Monaco in ceea ce priveste prelungirea contractului de joc al blondului atacant roman cu gruparea din Principat. "La Monaco e suparare mare. Am avut un campionat dezastruos. Simbata am pierdut finala Cupei Ligii si, totodata, ultima sansa de a juca in Cupa UEFA. In partida cu Olympique Lyon, meci la care au asistat 78.000 de spectatori, n-am luat loc nici macar pe banca de rezerve. Nu m-am antrenat de 10 zile, iar antrenorul Claude Puel n-a dorit sa riste. Mai sint de jucat doua etape de campionat. In aceste zile voi afla daca mai ramin sau nu la Monaco. Vreau sa continuu aici, insa nu voi accepta sa joc sezonul viitor in liga a doua franceza", a spus ieri fostul international. Raducioiu incearca sa stea cit mai departe de situatia exploziva de la Dinamo. "Vorbesc la telefon cu Ionut Lupescu. Mi-a zis ca a dat doua goluri, dar in proprie poarta! Trecind peste toate acestea, care nu pot fi evitate intr-o cariera, Ionut a facut imens pentru Dinamo. Ar trebui sa i se pupe si picioarele!", a declarat "Marele Blond". DANIEL CONTESCU Tudorel Stoica dezvaluie ca a fost "secund" la Sevilla La exact 15 ani de la cel mai mare succes al fotbalului romanesc la nivel de club, cistigarea Cupei Campionilor de Steaua Bucuresti, s-a lansat ieri cartea "SuperSteaua", volum scris de colegul nostru de la "ProSport", Andrei Vochin. Lucrarea a fost prezentata componentilor de atunci ai formatiei si presei in Sala de conferinte a clubului din Ghencea. Au fost prezenti Helmuth Duckadam, eroul noptii de la Sevilla, Nicolae Gavrila, fostul comandant al clubului Steaua, Tudorel Stoica, marele absent al finalei, Mihail Majearu, Lucian Balan, Stefan Iovan, Ilie Barbulescu, preparatorul fizic Florentin Marinescu si antrenorul Emeric Ienei. "Aveam 18 ani, eram in clasa a XII-a si am urmarit partida impreuna cu un dinamovist si un rapidist. Dupa victorie, ne-am tras hainele pe noi si am plecat la aeroport sa-i asteptam. Cind am ajuns acolo, la sase si jumatate dimineata, am aflat ca intregul lot va veni cu o zi mai tirziu", a afirmat autorul cartii. Surprinzatoare a fost si aparitia lui Mihai Stoica, presedintele celor de la Otelul Galati. "Tin cu Otelul, insa in 1986 eram suporter al Stelei", a marturisit "MM". Tudorel Stoica a tinut sa remarce un detaliu inedit: "Am sa va fac o confidenta. Putina lume stie ca eu am fost antrenor secund la acel meci. Nea Imi a dorit sa-l introduca pe Iordanescu si eu, fiind suspendat, am fost trecut pe foaia de joc ca "secund"". (D.N.) Aurel Simion il da in judecata pe Grigorescu Fostul arbitru de centru Aurel Simion intentioneaza sa-l actioneze in judecata pe Nicolae Grigorescu, seful CCA, pe motiv ca i-a luat dreptul la munca. "La consfatuirea din februarie 2001, domnul Grigorescu a spus ca sterge totul cu buretele si o ia de la zero. Numai ca, saptamina trecuta, m-a dat afara pe mine, ca si pe alti arbitri, acuzindu-ma de prestatiile mele mediocre si indisciplina. Care prestatii mediocre si indisciplina, ca nu am arbitrat la centru nici un meci in acest retur?! Am fost delegat la partida FC Brasov-Gaz Metan Medias, insa mi-a fost luat acest meci pentru ca Grigorescu nu avea incredere in mine. El mi-a lezat imaginea si mi-a luat dreptul la munca si este posibil sa-l chem in instanta", ne-a declarat ieri Simion. Fratele fostului "central", Sorin Simion, medic chirurg de profesie, apreciaza: "Grigorescu o fi avut vreo norma de indeplinit, altfel nu se explica aceste decizii, mai ales ca nu sint acoperite de nici un regulament". (D.C.) Pus pe liber de Nicolae Grigorescu, Farcas a fost la un pas de sinucidere! Gheorghe Farcas, unul dintre arbitrii "rasi" de presedintele CCA, Nicolae Grigorescu, saptamina trecuta, a fost, joi seara, dupa aflarea vestii, la un pas de un gest necugetat. Considerindu-se sacrificat fara nici un motiv, ardeleanul a avut un soc, putin lipsind ca el sa-si puna capat zilelor. Dupa ce a suferit doua fracturi la picioare ca jucator activ, cu o operatie dificila la tendonul lui Achile, in toamna trecuta, Farcas se considera unul dintre arbitrii care au imbratisat aceasta meserie din pasiune, fara a lua in considerare avantajele conferite de folosirea fluierului sau a fanionului. Astazi, Gheorghe Farcas doreste sa depuna la FRF un memoriu prin care solicita sa i se faca dreptate. "Nu am fost suspendat niciodata, nu am luat note mici si nici nu am fost protagonistul vreunui scandal", sint doar citeva din argumentele lui Farcas. La cinci zile dupa ce a fost incriminat, Gheorghe Farcas pare ca nu si-a revenit. Recunoaste ca arbitrajul romanesc si-a pierdut din credibilitate, iar scandalurile din ultima vreme au acoperire. "Nu vreau sa reprosez nimanui nimic", spune el. "Ma doare enorm ca nimeni nu m-a sunat sa-mi spuna ce s-a intimplat. Imi recunosc unele greseli, dar parca altii persista in ele, sint mingiiati pe crestet si delegati mai departe. Este incredibil ce s-a intimplat. Cind am aflat de verdictul dat de CCA, am fost la un pas de un gest necugetat", ne-a marturisit Gheorghe Farcas. ADI DOBRE Flick - flack Dumitriu ii ironizeaza pe "ciinii rosii" Dumitru Dumitriu, antrenorul Rocarului, asteapta cu incredere partida de simbata, in care echipa sa va intilni, in deplasare, pe campioana. "Partida cu Dinamo, in fond o avanpremiera a finalei Cupei, este benefica. Va fi cel mai bun prilej sa ne verificam fortele, sa vedem cum am putea contracara jocul lor. Dar, inainte de asta, vom merge la Dinamo cu gindul de a recupera ceva din punctele pierdute in tur. E un moment bun, la ei sint ceva cutremure, poate ne lipim si noi de un egal. Singurul lucru care ma supara este ca si-au epuizat norma de autogoluri in meciul cu Ceahlaul. As fi vrut sa tina macar unul si pentru noi", a glumit Dumitriu. Tehnicianul spera ca la meciul cu "ciinii rosii" sa poata conta si pe Prodan. "Va dati seama, va fi un duel Prodan-Niculae, o lupta care poate da solutii pentru meciul Romania-Ungaria". (H.H.) Fotbalul ucide in Iran O persoana a murit si alte 287 au fost ranite duminica, in Iran, in timpul unei partide de fotbal, dupa prabusirea unei tribune a unui stadion din localitatea Sari. Dintre raniti, cinci sint intr-o stare foarte grava, iar peste o suta sint sub supraveghere medicala. Tragedia s-a produs in repriza a doua a meciului dintre Chamuchak si Piruzi Teheran, doua echipe din prima divizie iraniana. (L.C.) Leu, recordman pe janta Etapa a doua a Campionatului National de Raliuri a programat in weekend, la Baia Mare, o cursa cu o derulare spectaculoasa si plina de incidente si abandonuri. La finalul celor 12 probe speciale, victoria a revenit echipajului format din Heinz Goellner si Sorin Itu, pe un Mitsubishi Lancer Evo 6. "Am facut o cursa foarte buna, desi am inceput cu ceva emotii. Pe masura ce trecea timpul, m-am acomodat mai bine cu masina si rezultatele au inceput sa apara," a declarat Goellner. Demna de apreciat a fost evolutia lui Mihai Leu. Acesta a facut pana in "speciala 3", mergind pe janta pina la finalul probei, pierzind 1 minut si 30 de secunde. El a recuperat spectaculos, stabilind recordul uneia dintre cele mai selective probe din campionat, "speciala Gutii", terminind pe locul 3 "la general" si pe doi la grupa A, la doar 30 secunde de invingator. In conditii normale, Leu ar fi cistigat fara probleme si ar fi preluat conducerea si in clasamentul general. Clasament final: 1. Goellner/Itu (Mitsubishi Lancer), 2. Ungur/Berghea (Mitsubishi Lancer), 3. Leu/Solomon (Ford Escort). In clasamentul general, conduce Heinz Goellner, cu 16 puncte, urmat de Titi Aur, cu 10 puncte si de Mihai Leu, cu 8 puncte. (I.I.) Alt Paunescu presedinte Universitatea Craiova va avea, incepind de astazi, un al doilea vicepresedinte, in persoana fostului jucator si antrenor al echipei din Banie, Emil Sandoi. Tot de azi se va oficializa o noua functie in conducerea clubului, cea de presedinte de onoare. Acesta este poetul Adrian Paunescu, senator PDSR de Dolj. Aceste numiri au fost facute la propunerea unuia dintre actionarii principali ai Universitatii, Gigi Netoiu, "pentru a aduce linga echipa cit mai multa lume cu dragoste pentru "campioana unei mari iubiri". Cele doua personalitati si-au dovedit, in repetate rinduri, atasamentul fata de club. Au fost alaturi in orice moment si nu puteau ramine deoparte". (M.M.) Ecouri ale farsei de la poalele Timpei "Cooperativa", singura care inghite brasoave Partida FC Brasov - FCM Bacau, scor 2-0, disputata simbata la poalele Timpei, a iscat un scandal urias in fotbalul romanesc. Dupa ce, timp de 85 de minute, gazdele s-au dat la o parte pentru a facilita o victorie a moldovenilor, necesara acestora in lupta pentru evitarea retrogradarii, brasovenii au fortat pe final, adjudecindu-si cele trei puncte. Impresia tuturor persoanelor prezente la meci, mai putin oficialii si jucatorii celor doua echipe, a fost ca au asistat la un veritabil circ, salvat de nestiutorul Andrasi si de portarul ghanez Dossey. Culmea tupeului a venit din partea lui Mitica Dragomir, boss-ul Ligii, si ai celor doi presedinti ai gruparilor angrenate in asa-zisa partida de fotbal, Ioan Nicolae si Gheorghe Chivorchian. Tustrei au amenintat duminica seara, in emisiunea "Procesul etapei" de la Pro TV, ca vor actiona in judecata postul public de televiziune si pe cei trei comentatori - Sorin Hobana, Bogdan Tomulica si Marian Olaianos -, lasind sa inteleaga ca marea "Cooperativa" n-a disparut, ci, dimpotriva, este mult mai puternica. Presa aparuta ieri a consemnat "in corpore" faptele de la Brasov, dupa ce suporterii au sanctionat primii evolutia fotbalistilor. Dincolo de penibilul situatiei, incurajarea murdariei din fotbalul romanesc a ajuns din nou litera de lege. TVR nu da inapoi Conducatorii Televiziunii Romane nu s-au lasat impresionati de amenintarile facute duminica seara de Dumitru Dragomir, Gheorghe Chivorchian si Ioan Nicolae. Redactorul-sef al Departamentului "Sport" de la TVR, Gabi Stanescu, a ripostat ieri intr-un mod elegant, dar ferm, fara a ceda in fata presiunilor: "Redactia Sport a Televiziunii Romane nu are de ce sa-si ceara scuze, pentru ca atit comentariile din timpul meciului FC Brasov-FCM Bacau, cit si cele facute ulterior nu au marcat decit fapte petrecute pe teren. Oamenii nostri si-au facut treaba cu mijloacele proprii acestei profesii, folosind, poate, uneori, si ironii justificate de calitatea foarte slaba a jocului si de modul ciudat in care echipa-gazda a tratat fazele de atac. Pe de alta parte, toata presa de astazi (n.r. - ieri) a semnalat aceleasi lucruri observate si de noi. Fiecare jurnalist a vazut ca partida a avut conotatii uneori chiar ridicole". Stanescu a tinut sa adauge: "Sint profesor de deontologie la Universitatea din Bucuresti si, in plan teoretic, cunosc foarte bine ce inseamna delictul de presa. Pot sa afirm cu tarie ca echipele nu au fost calomniate in nici un fel". In incheiere, redactorul-sef de la TVR Sport le-a atras atentia lui Dragomir si acolitilor sai ca Liga si cluburile primesc de la televiziuni bani care nu sint justificati de calitatea submediocra a meciurilor: "Ar mai fi de adaugat ca, pentru astfel de partide, televiziunea noastra plateste sume exorbitante, cu mult mai mari decit licentele achitate in cazul intilnirilor dintre cele mai bune echipe ale Europei. Nemaipunind la socoteala un lucru evident pentru toata lumea: "spectacole" de genul celui de la Brasov ne fac un mare deserviciu, deoarece scad audienta postului nostru". Revista presei calomnioase Presa aparuta ieri condamna la unison circul de proasta factura desfasurat simbata, la Brasov. Victoria cu 2-0 obtinuta de ardeleni in fata codasilor de la FCM Bacau n-a pacalit pe nimeni, iar trimisii tuturor publicatiilor au consemnat tentativa de blat. "Evenimentul zilei" consemneaza, sub titlul "Intorsura Brasovului", ca "Bacaul a vrut sa cistige, dar n-a putut, desi cei mai multi componenti ai echipei brasovene n-aveau nimic impotriva". "ProSport", principalul cotidian de specialitate, nu iarta, de asemenea: "Tribuna a invins blatul". In comentariu, reporterul subliniaza: "Un meci intreg, localnicii, fara Gabi Stan pe banca, au mimat fotbalul, invitindu-i pe oaspeti sa atace. Pe final, brasovenii, la un pas sa fie linsati de galerie, s-au impus prin golurile lui Sandu Andrasi". "Fotbal cu miros de fundul curtii", asa caracterizeaza "National" fugareala de pe stadionul "Tineretului", pe cind "Cotidianul" deplinge conditia la care au fost redusi jucatorii: "Trist spectacol, jalnici actori!". "Curierul national" lauda spectatorii, "Nota maxima pentru public", si adauga ca "ambele echipe au mimat jocul". "Bataie de joc", aceasta este caracterizarea facuta de "Libertatea", al carei cronicar considera ca "FC Brasov a cistigat in fata Bacaului, desi a evoluat in doar doi oameni: portarul Dossey si atacantul Sandu Andrasi. Restul stia de o intelegere". Nici "Ziua" nu a facut nota discordanta de la opinia generala: "Dossey si Al. Andrasi s-au opus blatului". Autorul comentariului gaseste chiar si o explicatie pentru cele intimplate: "Ghanezul din poarta "stegarilor" a scos tot, pentru ca, necunoscind limba romana, n-a priceput ca echipa sa trebuia sa piarda". Acestea fiind evidentele, consemnate practic de intreaga presa si remarcate de milioanele de telespectatori, nu mai ramine decit ca Mitica Dragomir sa-si puna in aplicare amenintarile si sa cheme in fata instantei, pentru calomnie, toata populatia Romaniei. Bineinteles, cu exceptia membrilor cooperatisti. Hobana: "Am facut un comentariu adaptat la realitate" Sorin Hobana, comentatorul intilnirii de la Brasov, a replicat ieri, cind a aflat de intentiile lui Dragomir: "N-are decit sa ne dea in judecata! Nu ma simt vinovat cu nimic. Am facut un comentariu adaptat la realitatea din teren. Ca am mai facut cite o ironie, asta nu-i o noutate. Toti comentatorii recurg la astfel de procedee, atunci cind este cazul. Nu cred ca am pentru ce sa-mi cer scuze. Daca voi fi citat in instanta, nici o problema! Ma voi prezenta cu cugetul impacat". Ilie Luca l-a injurat si amenintat pe Olaianos, reporterul TVR Cel de-al doilea angajat al TVR somat sa-si ceara scuze in mod public, reporterul Marian Olaianos, a urmarit ieri inca o data caseta video cu inregistrarea intilnirii si a ajuns la concluzia ca "noi am fost prea blinzi fata de ceea ce s-a petrecut pe teren. N-am de ce sa-mi cer iertare. In primul rind, eu n-am pronuntat cuvintul "blat". Daca ma simt vinovat de ceva este ca n-am relatat mai fidel realitatea". Olaianos a dezvaluit si lucruri care nu s-au vazut pe micul ecran, cum ar fi presiunile facute de gazde asupra sa: "Dupa deschiderea scorului, Ilie Luca, organizatorul de competitii al gazdelor, s-a repezit la mine si a inceput sa ma injure de mama. M-a avertizat sa nu mai calc prin Brasov si mi-a strigat ca fac numai rau echipei. Probabil ca, daca ar fi avut posibilitatea, ar fi incercat sa ma si loveasca". "Stegarii", amenintati ca nu mai calca in discoteci Culisele afacerii de la Brasov au "transpirat" imediat, mai ales ca in tabara gazdelor nu toata lumea a fost de acord ca bacauanii sa plece cu cele trei puncte. Surse din anturajul echipei brasovene sustin ca, la final, unii dintre coechipierii lui Alexandru Andrasi l-au certat pentru indrazneala de "a strica ploile". "Ba, daca esti fotbalist, da doua goluri cu Dinamo, nu cu astia, acum!". Martori oculari povestesc ca deznodamintul meciului a fost fortat de unii dintre prietenii influenti ai jucatorilor de la FC Brasov, patroni de baruri sau oameni de afaceri, care in repriza a doua au coborit linga gard si i-au avertizat pe fotbalisti: "Jucati, ba, pe bune, ca daca luati bataie, n-o sa mai calcati prin discotecile din oras!". Circul a fost desavirsit de reactia arbitrului de centru Alexandru Tudor. Acesta, enervat la culme de parodia la care era silit sa asiste, le-ar fi strigat combatantilor, dupa ce fundasii gazdelor au facut un fault intentionat in careu: "Jucati, ca eu va spun de pe-acum: n-o sa va dau 11 metri!". Iritat de lentoarea cu care fotbalistii sai se miscau pe teren, negasind drumul spre gol desi ardelenii se dadeau la o parte, Gheorghe Poenaru, antrenorul moldovenilor, a avut o iesire nervoasa la pauza meciului. "Ma bagati in spital! Ba, nu stiu ce sa mai fac cu voi!", le-a spus Ghita elevilor sai, acestia din urma marturisind ca nu l-au vazut in viata lor atit de nervos pe tehnicianul bacauan. In anturajul clubului se vorbeste ca la mijloc au fost si presiuni facute pe linie de partid si ca ineficacitatea jucatorilor l-a miniat la culme pe pedeseristul Dumitru Sechelariu, cel care sustine echipa din banii primariei. Sergiu, fratele primarului, este membru PDSR si secretar de stat in MLPAT. Grupaj realizat de MATEI UDREA si DANIEL NAZARE Tehnicianul, asteptat ca Mesia de Rapid si Dinamo Lucescu: "Nu vreau sa mai antrenez in tara!" Mircea Lucescu, antrenorul echipei de fotbal Galatasaray, a sosit ieri dimineata in Romania impreuna cu Gica Hagi, superstarul gruparii din Istanbul, si cu bunul sau prieten, profesorul universitar Constantin Anghelache. "A venit doar pentru a-si rezolva citeva probleme personale", a spus ieri Razvan, fiul reputatului tehnician. Din clipa in care a pus piciorul pe Aeroportul International Otopeni, Lucescu a fost marcat om la om de conducerea "ciinilor rosii", care intentioneaza sa obtina semnatura lui "Il Luce" pe un contract de antrenor principal. Tehnicianul a plecat la Brasov cu scopul de a-si rezolva probleme de afaceri, in drum poposind la Breaza, unde detine o casa de vacanta. In tot acest timp, diriguitorii dinamovisti s-au straduit sa-l convinga pe Lucescu sa accepte postul, sunindu-l pe telefonul mobil al sotiei sale, Nely. In ciuda presiunilor, el i-a marturisit baiatului sau, Razvan: "Sint opt la suta sanse sa revin la Rapid si unu la suta sa ma intorc la Dinamo. Nu vreau sa mai antrenez in Romania! E de bun simt sa stau de vorba cu oamenii, dupa ce au "tras de mine" atita vreme, insa nu se pune problema sa revin la Dinamo". Ieri, portarului Rapidului a confirmat varianta, mentionind: "Aceasta este o dispozitie de moment a tatalui meu. Nu se stie ce se va intimpla, sa zicem, peste o saptamina". Razvan: "Unu la suta sanse ca tata sa mearga la Dinamo" Neintelegerile dintre Mircea Lucescu si Dinamo sint legate, se pare, de partea financiara, dar si de viitoarea componenta a Consiliului de Administratie. "Il Luce" nu ar accepta decit postul de manager general al clubului, ceea ce ar face inutila munca directorului sportiv Tica Danilescu si a directorului executiv Cristi Borcea. Locul acestora ar urma sa fie luat de Dinu Gheorghe - "Vama", respectiv Constantin Anghelache. "Cind se va plati si in Romania asa cum se plateste in Occident, atunci o sa ma intorc" este un alt mare of al lui Lucescu. La Galata, fostul selectioner are un contract de 1.200.000 de dolari pe an. Pe 29 aprilie, tehnicianul si-a prelungit automat intelegerea cu Galatasaray pe inca un an, cu o clauza care ii permite sa plece in orice moment. Nici macar satisfactia de a-l da afara de la Dinamo pe Cornel Dinu, care are insa de partea sa suporterii, nu l-ar putea determina pe Lucescu sa revina la prima dragoste. Pe de alta parte, George Copos, patronul Rapidului, pretinde ca are contract cu Lucescu pina in 2002, in timp ce fostul antrenor de la Inter Milano sustine ca are cu patronul giulestenilor doar un acord verbal. Badea vede manifeste cu "Partida Romilor" Nicolae Badea, presedintele Consiliului de Administratie de la FC Dinamo, a declarat ieri dupa-amiaza: "Sint in Bucuresti, linga magazinul "Cocor", unde, pe ziduri, sint manifeste cu "Votati Partida Romilor". Nu am discutat cu domnul Lucescu! Ce sa vorbesc cu dinsul? Doar sa-i spun ca-mi pare rau pentru infringerea cu Fenerbahce". Astazi dupa-amiaza, la Dinamo se va intruni Biroul Executiv pentru a lua in discutie viitorul antrenorului Cornel Dinu. Contactat telefonic, Lucescu ne-a declarat: "Niste zvonuri fara acoperire, simple timpenii. Nu incape discutie sa vin la Dinamo. Eu am fost la Brasov pentru a-mi rezolva niste probleme personale, iar miine (n.r. - azi) urmeaza sa ma intorc in Turcia". DANIEL CONTESCU LAURENTIU CIORNEI Anghelache: "Nici dracu' nu mai stie ce se intimpla in Giulesti" Cauzele ultimelor convulsii ale echipei de fotbal Rapid Bucuresti au fost cautate ieri de Consiliul Director al feroviarilor, citiva oameni bogati care au incercat sa stopeze degringolada "alb-visinie". "Am mina libera de la George Copos", spunea inainte de sedinta Mircea Rednic, antrenorul gruparii de sub Podul Grant. Chiar rostit cu o jumatate de gura, anuntul "Puriului" a facut valuri, mai ales ca tinarul tehnician urma sa taie in carne vie. Antrenorul a hotarit sa puna pe lista de transferari citiva jucatori cu nume, printre care se regasesc - potrivit unor surse din interiorul clubului - Nae Stanciu, Iftodi, Maldarasanu. Andone, dorit sub Grant Profesorul universitar Constantin Anghelache, fost vicepresedinte la UFC Rapid, dar care si-a pastrat postul in Consiliul Director, a analizat, "la rece", actuala situatie a giulestenilor, infierind "proastele apucaturi ale unor membri ai conducerii". "Nici dracu' nu mai stie ce se petrece in Giulesti! Nici dracu' nu mai stie cine greseste! Sint multi care fac erori, nu numai Copos. George a gresit in vara, cind l-a adus pe Iordanescu si apoi nu l-a lasat sa-si faca treaba. Acum, de cind a "luat-o" in moalele capului cu revenirea lui Rednic, tinjeste dupa razbunare. Dar ce poate sa faca el? Consiliul Director este impartit acum in doua tabere. Cind pierde Rapidul, jumatate plinge, iar cealalta parte ride cu lacrimi. Echipa nu a mai fost de mult atit de dezechilibrata. Si ea este impartita. Dupa plecarea lui Mircea (n.r. - Lucescu), Copos trebuia sa-l lase pe Manea antrenor principal si pe Rednic "secund". Asa se stabilise. O varianta buna era si cu Ioan Andone (n.r. - aceasta varianta a fost ieri rediscutata, majoritatea conducatorilor giulesteni fiind de acord cu aducerea sub Grant a actualului tehnician de la FC Bihor). Acum, obiectivul (n.r. - clasarea pe un loc care sa asigure participarea feroviarilor intr-o cupa europeana) este aproape compromis. Sansele sint mai mult teoretice. E greu de presupus ca Rapid va cistiga etapa viitoare la Piatra Neamt, atita vreme cit Ceahlaul se afla la retrogradare. Apoi, in Giulesti, vine Steaua, nici ea cu situatia rezolvata, iar un egal nu va folosi nimanui. Nu mai spun ca Rapid merge la Galati, apoi la Pitesti", calculeaza profesorul. "Hagi nu mai vrea la Galatasaray" Fostul diplomat a apreciat ca sansele de revenire la Rapid ale lui Mircea Lucescu s-au marit de cind Galatasaray a pierdut, duminica, derby-ul campionatului turc, in fata rivalei Fenerbahce (scor 2-1). "Am fost la meci, la Istanbul, si am vorbit cu Mircea despre viitorul sau. Nu cred ca mai ramine acolo, chiar daca i s-a prelungit contractul cu inca un an, de la sine. Ar dori sa revina la Rapid, dar este suparat de faptul ca multi dintre jucatorii tineri pe care i-a adus in Giulesti inainte sa plece au fost risipiti. Dimineata (n.r. - ieri) am venit in avion cu Gica Hagi. Era mihnit de faptul ca a pierdut meciul cu Fener. A spus ca nu mai vrea sa ramina la Galatasaray. Cel putin ca jucator", a mai spus Anghelache. Printre norii negri care s-au strins deasupra Giulestiului, ieri si-a facut loc o raza de soare dinspre sediul Ligii Profesioniste de Fotbal. Sanctiunea de sapte etape aplicata lui Jean Barbu, in urma atacului asupra "astralului" Mircea Ciorea, a fost redusa la trei etape, asa cum au anticipat conducatorii giulesteni. LAURENTIU CIORNEI [23][pl.dll?rid=expresro] 