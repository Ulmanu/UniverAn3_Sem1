 Relatie trepidanta Pamela Anderson si suedezul ei zguduie rulota Actrita a carei personalitate a stat odata-n sini, Pamela Anderson, a recunoscut, cu mina pe inima, ca nu se poate opri din sex, asa-i de sfiriitoare relatia cu noul ei prieten. Aflata pe teren, pentru filmarile la noua serie TV "VIP", Pamela (33 de ani) e nedezlipita - zi si noapte - de-un suedez, Marcus Schenkenberg, model fatal care cistiga 10.000 de dolari pe zi. Pam este sincera: "Ne iubim atit de salbatic de se zguduie rulota, iar colegii striga «Marcus, mai las-o sa se odihneasca!»". Cei doi s-au cunoscut in Monte Carlo, anul trecut, cind legatura Pamelei cu Tommy Lee nu se racise inca. Dupa numai citeva ore, Pam si Marcus si-au stins focul intr-un hotel in care, se spune, au intepenit doua zile. In prezent, perechea locuieste in casa ei din Malibu, impreuna cu cei doi copii ai Pamelei. RADU MEIROSU Afectata de seceta si de pierderile masive din reteaua de aprovizionare, Bulgaria a trecut la rationalizarea apei Seceta fara precedent din aceasta iarna a afectat fragilul sistem de alimentare cu apa din Bulgaria, o cincime din localitatile acestei tari fiind deja supuse rationalizarii apei, relateaza AFP. In cursul celui de-al doilea semestru al anului trecut, precipitatiile au fost cu 25-57 la suta sub nivelul normal, a declarat Ghinka Zdravkova, de la Institutul de hidrologie din Sofia, care a precizat ca in aceasta iarna nu s-a inregistrat pina acum nici o cadere de zapada si este putin probabil ca se va produce in urmatorul interval, fapt neobisnuit pentru Bulgaria, unde de obicei prima ninsoare se inregistreaza in luna noiembrie. Meteorologii bulgari pun acest lucru pe seama incalzirii globale si prevad inca sase ani de seceta. Jumatate din apa curenta se pierde pe drumul spre consumatori Pretul apei a crescut cu 15 la suta de la inceputul acestui an in nord-vestul Bulgariei, iar in alte zone este rationalizata, cetatenii putind beneficia de apa curenta doua ore in timpul zilei si de trei seara. "Situatia este grava peste tot unde alimentarea cu apa nu se bazeaza pe baraje. Astfel, regiunea Vrata, unde de regula se inregistreaza multe precipitatii, sufera de citiva ani de penurie de apa pentru ca aceasta nu a fost acumulata", a declarat Assen Litcev, expert la Ministerul Mediului si Apelor din Bulgaria. Se estimeaza ca sint necesare intre 281 si 511 milioane de euro pentru construirea a zece baraje pina in 2010, pentru a se evita pe viitor rationalizarea apei. Potrivit ministrului amenajarii teritoriale, Evgheni Hatcev, este nevoie ca 61.162 de km de canalizare sa fie inlocuiti. Daca pierderile de apa cauzate de deficientele retelei de conducte vor fi reduse cu 20 la suta, apa in Bulgaria nu va mai fi rationalizata. Expertii estimeaza ca peste 50 la suta din apa se pierde inainte de a ajunge la consumatori, astfel ca la Sofia apa distribuita pentru fiecare locuitor este de 600 de litri, in timp ce in statele Europei occidentale cantitatea este de 130 de litri. CAMELIA MUNTEAN Al Gore si-a desavirsit infringerea Congresul SUA a ratificat rezultatul alegerilor prezidentiale intr-o sedinta cu peripetii Congresul Statelor Unite a ratificat simbata victoria in alegerile prezidentiale din 7 noiembrie 2000 a candidatului republican George W. Bush, consfintind astfel votul electorilor din statele americane si indeplinind ultimul act din acest scrutin cu un rezultat extrem de disputat, transmite AFP. Ca o ironie a sortii, sesiunea speciala a Camerelor reunite a fost prezidata, potrivit uzantelor, de vicepresedintele Al Gore, contracandidatul lui George Bush in alegeri. El a fost pus in situatia paradoxala de a respinge obiectiile venite din partea unui grup de membri ai grupului parlamentar al negrilor din Camera Reprezentantilor, care au incercat sa perturbe ceremonia, exprimindu-si pe rind protestul in momentul in care lui Bush i-au fost atribuiti oficial cei 25 de mari electori ai Floridei. Cei aproximativ 20 de reprezentanti democrati au parasit ulterior sala, in semn de protest fata de respingerea obiectiilor lor din motive procedurale. In virtutea procedurii in vigoare, contestatia a ramas fara urmari, deoarece nici un senator nu le-a sprijinit obiectiile. Reprezentantul democrat Alcee Hastings, liderul grupului de nemultumiti, s-a adresat lui Al Gore spunindu-i: "Am facut tot ce-am putut!". Atragind aplauzele reprezentantilor democrati, Al Gore a replicat cu un zimbet resemnat: "Presedintele sesiunii va multumeste". Anuntind in Congres rezultatul final al votului marilor electori, Al Gore a declarat in fata tuturor reprezentantilor si senatorilor americani: "George W. Bush, din statul Texas, a primit 271 de voturi (cu unul mai mult decit majoritatea necesara de 270), iar Al Gore, din statul Tennessee, a primit 266 de voturi''. Oficializarea votului marilor electori ii va permite lui George W. Bush sa depuna juramintul pe 20 ianuarie, in calitate de cel de-al 43-lea presedinte al Statelor Unite. LIVIA CIMPOERU Femeile preiau conducerea extremei drepte germane Gruparile neonaziste din Germania atrag un numar din ce in ce mai mare de femei, care au ajuns in prezent sa reprezinte o treime din membrii acestora si se pregatesc sa preia conducerea, scrie "The Sunday Telegraph". Pentru ca femeile sint rareori active in atacurile violente asupra strainilor, guvernul german a refuzat pina de curind sa recunoasca problema sau rolul jucat de reprezentantele "sexului slab" in organizatiile fasciste. Un studiu realizat de Ministerul de Interne al statului Thuerigen a relevat ca femeile fac campanii entuziaste cauzelor neonaziste, ba chiar isi formeaza grupari proprii pentru a "promova puritatea rasiala si national-socialismul". Cercetatorii germani au descoperit ca femeile au tendinta de a fi mai dedicate cauzei lor, si dau dovada de mai mult angajament decit barbatii. Ele se intilnesc saptaminal si discuta probleme legate de ideologia neonazista, isi organizeaza activitatea politica si distribuie brosuri potentialilor viitori membri. "Multa lume crede ca femeile din spatele extremei drepte sint gospodine care cresc copii. Aparitia unor grupuri neonaziste conduse de femei cu capetele rase, Reenes, a fost un prim semn ca situatia nu sta asa. Tot mai numeroasele femei care imbratiseaza aceasta ideologie malformata nu o fac pentru ca asa doresc sotii sau prietenii lor, ci din proprie initiativa", a explicat Ulli Jentsch, de la Centrul de Educatie si Arhiva Antifascista, din Berlin. Kammeradschaft, cum se numesc grupurile de femei neonaziste, s-au inmultit in intreaga Germanie. "Aceste femei gindesc despre ele ca astfel isi pot controla viata pe care o traiesc", a adaugat Jentsch, mentionind ca Internetul a jucat un rol important in dezvoltarea extremei drepte in rindul femeilor. Pe una din paginile "electronice" a unei asemenea grupari se poate citi: "O sotie si mama prost informata nu este de folos nici miscarii noastre politice si nici poporului. La fel cum inaintasii ei au procedat odinioara, ea trebuie acum sa-si faca datoria si sa-si ofere serviciile propriului popor". CONSTANTIN VLAD Cel mai mare concurs de jocuri pe computer In celebrul cartier parizian Saint-Denis s-a desfasurat simbata cel mai mare concurs de jocuri pe computer organizat vreodata, care a reunit mai bine de 600 de impatimiti ai jocurilor electronice din intreaga lume. Potrivit Reuters, evenimentul, botezat "LAN arena 5", a constat in rularea simultana a unor concursuri, timp de 50 de ore, nonstop, cu jocuri gen "Quake Arena", "Half-life", "Counter-strike" si "Starcraft Broodwar". Cel mai inalt hotel din lume Alpinistii dornici a escalada cel mai inalt pisc din lume - Everest - vor avea curind posibilitatea a face popasuri indelungate la poalele muntelui, intr-un hotel care se vrea a fi cel mai inalt din lume, amplasat in valea Rongbuk, la peste 2.200 de metri altitudine. Initiativa apartine alpinistului de origine neozeelandeza Russell Brice, 49 de ani, care s-a luptat din greu cu birocratia chineza (a obtinut 88 de aprobari de la diverse autoritati guvernamentale) si a primit binecuvintarea calugarilor budisti tibetani pentru a construi hotelul, care se vrea a fi si cel mai ecologic din lume, al carui cost final este estimat la aproape 3 milioane de dolari. VLADIMIR BALABAN Telescaunul prezidential Presedintele kazah Nursultan Nazarbaev si omologul sau uzbek, Islam Karimov, au decis sa-si petreaca impreuna acest sfirsit de saptamina, optind pentru statiunea montana Himbulak, din Kazahstan, unde, in afara de aerul curat si peisajul pitoresc, au avut ocazia sa-si incerce abilitatile pe pirtie, demonstrindu-si calitatile de schiori, dupa convorbirile oficiale la care au participat vineri, in capitala kazaha. Cursa tapinarilor bavarezi Zeci de gospodari bavarezi au participat ieri la celebra cursa regionala de saniute, manifestatie traditionala anuala gazduita de statiunea montana Garmish Partenkirchen. Potrivit Reuters, acest concurs aduna anual zeci de iubitori ai sporturilor de iarna, care se prind in joc cu mult entuziasm, dorind sa cistige mult-rivnitul trofeu si gloria de a fi declarat specialist local in saniute. Aceasta manifestare are un caracter traditional, amintind, potrivit sursei citate, de vremurile in care tapinarii bavarezi aduceau lemnul cu saniute pina in satele de la poalele muntilor. Schi in sala O uriasa "hala de schi" a fost construita in centrul localitatii Ruhr, din Germania, fiind vorba despre o imensa sala in interiorul careia a fost amenajata una dintre cele mai mari pirtii artificiale din lume. Potrivit AP, gratie insolitei "sali de schi", iubitorii acestui sport vor putea efectua coboriri spectaculoase si chiar trasee dintre cele mai complicate, iar asta nu numai in sezonul hibernal, ci pe intreaga perioada a anului. Sala a fost construita pe un schelet metalic cu o lungime totala de 518 metri si o latime de 30 de metri. BIANCA BACARDI Flash Ex-presedintele Argentinei mai vrea o data Carlos Menem se antreneaza cu o fosta Miss Univers pentru un nou mandat Fostul presedinte al Argentinei, Carlos Menem, a predat friiele puterii anul trecut, insa nu are vreo intentie de a se retrage, releva BBC. Menem planuieste sa candideze la alegerile prezidentiale care vor avea loc peste trei ani. In virsta de 70 de ani, fostul presedinte a declansat recent o ampla campanie de imagine, afisindu-se in public cu o frumoasa prezentatoare de televiziune din Chile, fosta Miss Univers. Anul trecut, Carlos Menem parea un om fara viitor politic. Locul lui in fruntea statului a fost luat de Fernando de la Rua. In ultima vreme insa, Menem a revenit in forta in atentia opiniei publice, prezentindu-se in compania unei femei foarte frumoase. Fosta Miss Univers, Cecilia Bolocco este mult mai inalta decit Menem si are jumatate din virsta acestuia. Multi sint de parere ca relatia serveste doar mentinerii fostului presedinte in atentia alegatorilor. (L.C) Respiratie "gura la gura" cu aspiratorul Un aspirator a salvat viata unui batrin in virsta de 70 de ani din Japonia, fiind folosit cu succes la extragerea unei prajituri de orez cu care acesta se inecase, relateaza Reuters. Fiica batrinului, vazind ca tatal sau se sufoca si se congestioneaza la fata, a ales aspiratorul ca ultima solutie pentru a-l salva de la o moarte sigura. Prajitura "mochi", facuta din orez pasat, este o specialitate traditionala japoneza consumata de Anul Nou, insa reprezinta un adevarat pericol pentru persoanele mai in virsta. In fiecare an, presa japoneza relateaza zeci de cazuri in care persoane in etate isi pierd viata dupa ce maninca mochi de Sarbatori. Autoritatile japoneze au lansat chiar un anunt special in care avertizeaza asupra pericolelor la care sint expusi batrinii si bebelusii atunci cind maninca mochi. (L.C) Cazatura printului Charles Printul Charles a trecut prin niste dureri atroce la sfirsitul saptaminii trecute, din cauza ca a fost azvirlit din sa pe cind se afla la vinatoare de vulpi, in Derbyshire, si si-a fracturat umarul, indica publicatia britanica "News of the World". Indurind insa cu stoicism durerile, el s-a urcat din nou in sa si s-a alaturat grupului de vinatori, desi chinul era din ce in ce mai mare. Cind si-a dat seama ca este ceva mai grav decit o simpla contuzie sau entorsa, printul a fost transportat la Centrul Medical Regal din Nottingham, unde, in urma cu zece ani, fusese tratat de fractura la brat, dobindita in urma unui accident la polo pe iarba. Unul dintre primii oameni pe care printul Charles i-a sunat dupa accident a fost Regina Mama, care recent si-a fracturat clavicula. (I.A.) Basaev ameninta Rusia cu razboiul de 100 de ani Comandantul cecen Samil Basaev a avertizat ca razboiul din Cecenia ar putea continua timp de o suta de ani daca Rusia nu isi retrage trupele din aceasta republica, transmite AFP. Desi s-a zvonit de mai multe ori ca a murit, el a aparut atit in cadrul unui reportaj al unei televiziuni georgiene, cit si intr-un material al televiziunii ruse particulare NTV. Basaev a declarat: "Tactica noastra este sa nu avem tactica. Nu sintem vizibili nicaieri. Am ales o metoda de lupta pe care rusii nu o pot prevedea. Controlam situatia. Daca acest razboi dureaza 10, 20, sau 100 de ani, vom lupta". (I.A.) Idila la virf peste Atlantic Printul William si nepoata presedintelui Bush isi trimit scrisorele de amor Printul William si Lauren Bush, frumoasa nepoata a presedintelui american George W. Bush, sint protagonistii unei frumoase prietenii, in care isi trimit unul altuia gramezi de scrisori si e-mail-uri, si care se poate transforma in orice moment intr-o poveste de dragoste. Lauren Bush, fiica lui Neil, fratele mai tinar al lui George W. Bush, a lasat o fotografie a ei pe iahtul de lux al armatorului grec John Latsis, unde se afla in vacanta, si unde stia ca vor sosi la un moment dat printul Charles si fiul lui. Cind a vazut fotografia blondei Lauren, model pentru revista "Vogue", printul William a fost atit de incintat incit a facut rost de adresa ei si, in schimb, i-a trimis, in Statele Unite, o poza cu el. Din acel moment, s-a infiripat o frumoasa prietenie intre nepoata presedintelui american si cel mai dorit tinar din lume, dupa care ofteaza milioane de adolescente. O prietena a fetei a destainuit: "Au devenit prieteni foarte apropiati si este clar ca s-au indragostit unul de celalalt... Familia Bush este una dintre favoritele Casei de Windsor, asa ca William nu isi face nici un fel de probleme. El si Lauren, care are 16 ani, pot fi foarte deschisi unul cu celalalt", iar "George Bush senior are o afectiune speciala pentru membrii familiei regale britanice si s-a simtit intotdeauna bine cu ei". De fiecare data cind Lauren a calatorit la Londra, cei doi au incercat sa se intilneasca, dar nu au putut, pentru ca William se afla la colegiu, la Eton. Pina se vor intilni, ei continua sa isi scrie lungi scrisori si e-mail-uri in care flirteaza unul cu celalalt. "E-mail-urile erau foarte sexy, iar scrisorile intime. As putea spune ca s-au lasat dusi de val", a spus o prietena a nepoatei lui Bush. "Ea este cea mai frumoasa din cea mai puternica familie din viata politica a Statelor Unite, iar el este din cea mai veche familie regala aflata la putere din lume, viitorul rege", a spus plin de incintare un prieten al familiei Bush. Lauren Bush tintea sus din copilarie La 14 ani, Lauren Bush avea deja 1,76 inaltime si visa sa defileze in timpul paradelor de moda alaturi de modele celebre ca Cindy Crawford si Claudia Schiffer, sau sa joace in comedii alaturi de idolii Hollywoodului, ca Brad Pitt. La acea vreme, mama ei spunea: "Nu este timida, este doar un pic rezervata, nu este inca decit un copil. A crescut in ritmul campaniilor electorale. Cind era mica, statea ore intregi sa ii asculte pe membrii familiei pronuntind discursuri interminabile". ISABELLA ALEXANDRESCU Organizatia Femeilor Supuse face prozelite in intreaga lume O gospodina din California, Statele Unite, care face bani buni din incurajarea altor femei sa fie supuse barbatilor lor, a inceput sa creeze celule ale organizatiei sale, botezata "Femei Supuse", in mai multe tari, inclusiv in Marea Britanie. Laura Doyle, controversata activista antifeminista din America, dupa dr, Laura Schlessinger, are o serie de programe televizate la nivel national, care sint boicotate, indeosebi de lesbiene. In virsta de numai 33 de ani, Doyle a facut furori cu filozofia sa, rezumata simplu in ideea ca femeile sint mai fericite daca-si asculta barbatii, intotdeauna si neconditionat. Cea mai controversata sugestie pe care o face Laura Doyle este ca femeia trebuie sa faca sex oricind i-ar cere-o barbatul, si asta fara sa pretinda obtinerea satisfactiei fizice proprii. De asemenea, femeile trebuie sa ierte barbatilor eventualele infidelitati, acesta fiind, in opinia lui Doyle, marele secret al unei casnicii fericite. In pofida unei opozitii acerbe si galagioase, miscarea pornita de Doyle le-a cucerit pe americance si are toate sansele sa devina o tendinta globala. "Este clar, cum o arata dinamica divorturilor, ca femeile au facut ceva gresit in ultimii 30 de ani", declara Laura Doyle, facind aluzie directa la miscarea feminista. "O femeie supusa spune intotdeauna da si este mereu dispusa sa faca sex cu barbatul ei", conchide Doyle. CONSTANTIN VLAD Bomba cu uraniu ticaie inca in Balcani Expertii ONU au identificat in Kosovo opt zone infestate cu uraniu saracit O misiune a Natiunilor Unite a gasit resturi de bombe cu uraniu saracit in opt zone din Kosovo unde au existat obiective bombardate de NATO si a avertizat impotriva riscurilor operatiunilor de deminare, a anuntat postul de radio BBC, citat de AFP. Concluziile analizelor realizate de misiunea ONU, publicate vineri de ziarul german "Tageszeitung", au fost reconfirmate de oficialii ONU implicati in efectuarea studiului. "Daca veti detona minele din sectoarele unde exista resturi de munitie cu uraniu saracit, atunci veti face probabil sa explodeze, de asemenea, munitia cu uraniu saracit si veti inhala pulberea nociva rezultata", a declarat Pekka Haavisto, seful echipei de evaluare a Programului Natiunilor Unite pentru Mediu (PNUE) insarcinate sa ancheteze eventuala radioactivitate produsa de bombardamentele NATO in Kosovo cu obuze cu uraniu saracit. "Nu puteti exclude posibilitatea ca sanatatea unor persoane sa fi fost afectata de acest tip de munitie", a mai adaugat Haavisto, declarindu-se totodata surprins de gasirea resturilor de bombe cu uraniu saracit in apropierea satelor. "Este posibil sa se joace copii in aceste zone afectate. De asemenea, adultii aduna amintiri de razboi pe care le tin in casa, supunindu-se astfel, fara stiinta, radiatiilor", a subliniat el. "In trei dintre cele 11 zone vizate, echipa nu a gasit nici un semn de radioactivitate si nici resturi de munitie cu uraniu imbogatit", a declarat expertul ONU, precizind ca in celelalte opt, s-a constatat o usoara crestere a radiatiilor beta. Acest bilant, care semnaleaza totodata prezenta in Kosovo a munitiei neexplodate, este reprezentativ pentru toate cele 112 tinte, considera PNUE, care a lansat un avertisment cerind izolarea acestora. Acces liber in zonele contaminate Zonele din Kosovo bombardate cu obuze cu uraniu saracit nu au fost marcate corespunzator, chiar daca ONU a recomandat interzicerea accesului in aceste locuri, a declarat simbata purtatorul de cuvint al Fortei multinationale de pace a NATO (KFOR). PNUE a recomandat in luna noiembrie ca cele 112 tinte ale bombardamentelor NATO cu munitie cu uraniu saracit sa fie marcate. Potrivit PNUE, radioactivitatea rezultata din aceste bombardamente in Kosovo este "usor ridicata". Trupele americane stationate in Kosovo au in dotare munitie cu uraniu saracit Trupele americane stationate in Kosovo sint dotate in continuare cu arme ce contin uraniu saracit, chiar daca exista temeri ca acesta ar reprezenta un pericol pentru sanatate. "Fortele americane din Kosovo folosesc uraniu saracit in blindajul tancurilor M1A1Abrams si in proiectilele antitanc", se arata intr-un comunicat al cartierului general al contingentului american care face parte din KFOR. "Nu este un secret ca folosim uraniu saracit de ani intregi. Din ratiuni de securitate operationala nu discutam niciodata despre tipul sau cantitatea de munitie din diverse baze sau instalatii", se precizeaza in document. Militarii americani insista asupra faptului ca uraniul folosit pentru a creste densitatea obuzelor si a intari capacitatea de penetrare a blindajelor nu reprezinta un pericol pentru sanatate. Ingrijorarea provocata de "sindromul Balcanilor" a cuprins Europa Noi cazuri de imbolnaviri si decese suspecte au fost descoperite, acestea putind fi legate de operatiunile NATO in fosta Iugoslavie, unde americanii au folosit munitie cu uraniu saracit. In tarile europene care au avut militari in Kosovo au fost inregistrate 17 decese si 27 de persoane bolnave, dar nu s-a putut stabili o legatura certa intre aceste cazuri si utilizarea munitiei cu uraniu saracit. Statele in cauza sint Italia, cu 18 cazuri suspecte, dintre care opt decese, Belgia, cu cinci morti si alti patru militari care s-au imbolnavit dupa ce au revenit din misiuni in Balcani, Germania - un bolnav, Danemarca - un soldat bolnav de leucemie, Portugalia, cu patru cazuri suspecte, intre care unul mortal, Spania - doua decese si sapte bolnavi de cancer, Elvetia - un deces si Grecia, un caz de leucemie. Nu se mai poate avea incredere in NATO In mai multe tari europene au fost lansate apeluri pentru ca NATO sa renunte la munitia cu uraniu. Premierul portughez Antonio Guterres a declarat ca "nu trebuie sa ai incredere in ceilalti, ca pina acum", el referindu-se la increderea care ar trebui acordata informatiilor furnizate de NATO. Presedintele Comisiei Europene, Romano Prodi, s-a pronuntat pentru scoaterea din uz a respectivului tip de munitie, urmat in acest demers de mai multi responsabili politici europeni. NATO, care a promis ca va spune adevarul referitor la acest subiect, a prevazut desfasurarea unei reuniuni formale pe 9 ianuarie pentru a se discuta chestiunea in cauza. Presedintia suedeza a Uniunii Europene a inscris acest subiect pe ordinea de zi a reuniunii de miine. CAMELIA MUNTEAN Ortodocsi - la apa Preotimea ortodoxa din Grecia a participat in bloc la Boboteaza, in mai multe localitati preotii aruncind in apa crucifixuri ce au fost readuse la mal de catre credinciosi. Apa rece nu a reprezentat un obstacol in calea sutelor de temerari care s-au aruncat dupa cruce, care, potrivit credintei populare, va aduce gasitorului sanatate si fericire Si in Bulgaria, zeci de tineri si-au croit drum prin apa cu sloiuri de gheata a Lacului Sofia, pentru a "pescui" crucifixul aruncat de un preot Todorri Guluci a fost primul dintre cei patru turci crestini care s-au aruncat in apele Strimtorii Bosfor dupa crucea ortodoxa, celebrind astfel Botezul Mintuitorului Credinciosii albanezi si-au disputat aprig cinstea de a pune mina pe crucifixul care fusese aruncat in apele riului Shkumbin, care traverseaza localitatea Elbassan, situata la 60 de kilometri sud de Tirana. Si in capitala albaneza, pe riul Osum, s-au organizat procesiuni similare, menite a marca Botezul lui Iisus Hristos in apele Iordanului. ITI STRECHEANU La Chisinau, 900 de dolari pentru patru brazi Cu ocazia sarbatoririi Craciunului pe stil vechi. Primaria din Chisinau a alocat suma de 900 de dolari pentru impodobirea a patru brazi in Piata Marii Adunari Nationale, iar copiii s-au putut bucura de spectacolele organizate in mai multe puncte ale capitalei moldovene. Presedintele rus Vladimir Putin a sarbatorit Craciunul avindu-l ca invitat pe cancelarul german Gerhard Schroeder, alaturi de care a asistat la o slujba oficiata de patriarhul Aleksei al II-lea in Catedrala Iisus Mintuitorul, din centrul Moscovei. Desi, in mod traditional, Craciunul pe stil vechi atragea in fiecare an mii de pelerini ortodocsi in Bethleem, cele trei luni marcate de violentele izbucnite intre palestinieni si israelieni au descurajat in acest an vizita la Locurile Sfinte. Fotoreporterul Reuters a reusit totusi sa suprinda ieri in imagine o calugarita romanca, rugindu-se in Biserica Nasterii Domnului, din Bethleem, cladita pe locul in care se presupune ca s-a nascut Iisus Christos. LIVIA CIMPOERU 