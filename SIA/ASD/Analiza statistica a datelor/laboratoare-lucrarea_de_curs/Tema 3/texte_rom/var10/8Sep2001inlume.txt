 Aguilera cu laurii, Britney cu balaurii Videoclipul "Lady Marmelade" in care apare Christina Aguilera, realizat pentru filmul "Moulin Rouge", a fost desemnat, joi seara, la cea de-a 18-a gala MTV Video Music Awards, cel mai bun clip muzical. Aguilera a invins productiile celor de la U2, Eminem si Janet Jackson, depasind-o si pe Britney Spears, chiar daca aceasta a avut o evolutie spectaculoasa, cu un sarpe atirnat de git. Noaptea de joi a recompensat si eforturile baietilor de la N Sync, care au plecat acasa cu patru premii. CORNELIA POPESCU Dictatorul de la Minsk tinteste inca un mandat Aleksandr Lukasenko, 47 de ani, presedintele Republicii Belarus, al carui regim autoritar este deseori criticat de occidentali, are toate sansele sa obtina, la scrutinul care va avea loc duminica, un al doilea mandat in fruntea statului, mai ales ca el s-a folosit de toate pirghiile puterii pentru a inabusi vocea opozitiei. Principalul opozant al lui Lukasenko este Vladimir Goncearik, 61 de ani, liderul celei mai importante confederatii sindicale din Belarus. Un al treilea candidat, Serghei Gaidukevici, 46 de ani, un ultranationalist care il ataca pe Goncearik, este considerat omul de paie al puterii. Ultimul sondaj de opinie il da drept cistigator pe Lukasenko cu 46 la suta din voturi. Moscova merge pe mina lui Lukasenko Actualul presedinte nu si-a facut campanie electorala in adevaratul sens al cuvintului, lasind aceasta sarcina in seama unicului canal de televiziune publica. Acesta i-a adus in fiecare seara elogii, in timpul programelor informative, denuntind opozitia si acuzind-o ca ar fi vinduta strainatatii. Candidatii opozitiei nu prea au avut acces la postul national de televiziune, iar in rarele aparitii, glasul lor era acoperit de comentariile reporterului. Rusia apare in scenariul alegerilor prezidentiale din Belarus drept unul dintre "factorii-cheie", chiar daca presedintele rus Vladimir Putin s-a distantat intrucitva de omologul sau de la Minsk. Belarusul depinde suta la suta de Rusia pentru ca Moscova ii furnizeaza gaze si energie la pret preferential, iar jumatate din exportul acestei tari este absorbit de piata rusa. Lukasenko este un aliat incomod pentru Moscova, dar, potrivit analistilor, Putin il va sprijini pentru ca o schimbare a liderului de la Minsk ar putea crea multe probleme. Lukasenko, un tip lipsit de principii si ahtiat dupa putere Presedintele Aleksandr Lukasenko este un populist autoritar, cu o personalitate puternica, dar, dupa cum il caracterizeaza opozantii sai, are rigiditatea unui robot incapabil sa-si schimbe atitudinea sau sa asculte sfatul cuiva. "Este un personaj iesit din comun. Are carisma, dar este absolut amoral si lipsit de principii. El traieste prin si pentru putere", a declarat presedintele Comitetului Helsinki in Belarus, Tatsiana Prasko, adaugind ca "nu este un intelectual, dar place poporului", sustinatorii sai fiind in principal pensionarii si taranii. El a venit la putere in 1994, si a reusit sa ramina in functie gratie unui controversat referendum care a avut loc in 1996, care i-a permis sa-si prelungeasca mandatul si sa-si extinda prerogativele. La vremea respectiva au avut loc numeroase manifestatii ale opozitiei, dar presedintele a reusit "sa le inchida gura" adversarilor politicii sale. Mare amator de sport (joaca fotbal, hochei si se plimba pe role), este un singuratic, el traind separat de sotia sa cu care are doi baieti. Contracandidatul sau, Vladimir Goncearik, este si el un fost apparatcik convertit la democratie, desi in continuare prefera apelativul "tovaras" celui de "domn". El este unul dintre marii protestatari fata de regimul lui Lukasenko dupa referendumul din 1996. CAMELIA MUNTEAN Cutremur provocat de topaiala copiilor! Aproape un milion de copii din Marea Britanie au reusit sa creeze un mic cutremur ieri, topaind simultan timp de un minut in cadrul celui mai mare experiment din lume. Conducerile a mii de institutii de invatamint de pe cuprinsul Marii Britanii au fost rugate sa scoata copiii in curtea scolilor la ora locala 11.00 (10.00 GMT) pentru a topai un minut, in incercarea de a provoca un seism. Organizatorii evenimentului "Saritura Gigantica", menita sa marcheze lansarea Anului Stiintei de catre guvern, au declarat ca experimentul a fost un succes. Topaiala generala a copiilor a provocat miscari telurice inregistrate de toate seismografele britanice. Pentru ca uriasa cantitate de energie a fost produsa pe o larga arie, nu s-au inregistrat pagube, insa cercetatorii sint de parere ca aceeasi presiune exercitata asupra unui singur punct ar fi produs un crater. Oamenii de stiinta spun ca un milion de copii, cu greutatea medie de 50 de kilograme, care sar de 20 de ori in decurs de un minut produc o energie de 2 miliarde de jouli, echivalenta cu cea degajata de un cutremur cu magnitudinea 3 pe scara Richter. LIVIA CIMPOERU Balamucul statuilor - "Mintuitorul cosmoplanetar" s-a facut praf. Impresionanta statuie a unui asa-zis "mintuitor cosmoplanetar" a fost demolata joi, la capatul a doua zile de lucru asiduu al artificierilor insarcinati cu aceasta operatiune. O explozie controlata a darimat statuia omagiala, inalta de 33 de metri, a lui Gilbert Bourdin, fondatorul cultului Lotusul de Aur, ridicata in orasul Castellane, din sudul Frantei. (C.V.) - Jivkov, in bronz. Primaria din Pravet, oraselul natal al fostului lider comunist Todor Jivkov, a inaugurat ieri un monument al dictatorului cu ocazia a 93 de ani de la nasterea acestuia. Concitadinii lui Jivkov au motive sa-l regrete pe fostul lider comunist, deoarece acesta si-a transformat satul natal intr-un orasel de vacanta si centru al industriei electronice, legindu-l de capitala printr-o autostrada. (Petio Petkov, Sofia) - Monumentul contabililor. In capitala chineza, Beijing, a fost dezvelit recent un complex statuar dedicat nu unor eroi sau mari artisti, ci contabililor, relateaza Agentia Reuters. Monumentul este alcatuit din doua statui de bronz, una infatisind un contabil traditional al dinastiei Quing (1644 - 1911), iar cealalta - "echivalentul" sau modern, o femeie folosind un computer portabil.(C.V.) Flash Cersetoare romanca, amendata la Londra pentru nerusinare Un judecator londonez s-a infuriat la culme in momentul in care i-a fost prezentat cazul unei imigrante romance care cersea pe strazi cu copilul sau sugar in brate, desi ea era cazata pe banii contribuabililor britanici intr-o casa a carei chirie costa 150 de lire sterline pe saptamina. "I-au dat o casa, gratuit, pentru care autoritatile platesc 300 de lire sterline la doua saptamini, bani luati din buzunarul contribuabililor... e scandalos", a declarat cotidianului "The Times" judecatorul districtual Roger Davies. Dorina Paun, in virsta de 29 de ani, mama a trei copii, a fost amendata doar cu 50 de lire sterline pentru "cersit simplu", dar a fost avertizata ca risca pina la sase luni inchisoare daca se mai foloseste de vreunul din copii. (C.V.) Penis crescut din brat Un tinar care si-a pierdut penisul in urma unui accident a primit o nesperata mina de ajutor din partea unor medici care i-au "crescut" unul nou direct pe brat, scrie cotidianul britanic "The Sun". Identificat doar cu prenumele Malik, tinarul rus, in virsta de 16 ani, isi carbonizase penisul in timp ce se urina pe un cablu prin care trecea curent electric de inalta tensiune. Delicata procedura microchirurgicala de "crestere" a unui penis nou a constat in "plantarea" pe mina tinarului a unui tub de cauciuc, in jurul caruia specialistii au fortat pielea sa se dezvolte vreme de zece luni. Medicii i-au refacut nefericitului tinar si "tubulatura" peniana, astfel incit sa se poata duce la toaleta barbatilor si, eventual, sa aiba o viata sexuala normala in viitor. (T.S.) Traficanti ghinionisti Cei mai ghinionisti traficanti de droguri din Balcani par a fi macedoneanul Sasko Mitev si albanezul Ismail Bechiri din orasul macedonean Strumita. Cei doi se deplasau spre Istanbul cu camionul pe autostrada Trakia din Bulgaria, dar, la un moment dat, unul dintre cauciucuri a explodat scotind la iveala cele zece kilograme de marijuana pe care le ascunsesera pentru a le vinde in Turcia. Marele lor ghinion a fost ca in spatele camionului se afla o masina de politie, care a fost acoperita cu praful cafeniu care a curs din pneu. Mitrev a declarat ca nu stia nimic despre drogurile ascunse si ca nu il cunostea dinainte pe celalalt sofer, pe care l-a vazut pentru prima data la plecarea de la Strumita. (PETIO PETKOV, Sofia) Nemtoaicele, cele mai paroase europence Un studiu realizat in toate tarile membre ale Uniunii Europene arata ca femeile din Germania acorda cea mai mica importanta felului in care arata corpul lor, cel putin in ceea ce priveste depilarea. Doar o treime din nemtoaice isi inlatura podoaba capilara de sub brat, comparativ cu 80 la suta din britanice. De asemenea, numarul nemtoaicelor care se depileaza pe picioare este de doua ori mai mic decit al femeilor din Marea Britanie, Spania sau Franta. In Spania, indepartarea parului facial este deosebit de populara, mai bine de jumatate dintre femeile chestionate afirmind ca fac acest lucru cu regularitate, in timp ce in Germania numai 12 la suta obisnuiesc sa "curete" mustata sau parul de sub barbie. Acelasi ultim loc este ocupat de nemtoaice si la capitolul "inlaturarea excesului de par pubian".(M.S.) O analiza publicata de "New Scientist" releva ca Scutul american antiracheta poate redirectiona bombele catre Europa! Viitorul scut american antiracheta - sustinut cu inversunare de presedintele George W. Bush, in ciuda protestelor Rusiei - ar apara cu succes marile orase americane in cazul unui atac, insa ar redirectiona proiectilele catre Europa, Canada si America centrala, relateaza reputata revista "The New Scientist". Proiectul scutului anti-racheta prevede instalarea unui sistem de interceptare a rachetelor balistice intercontinentale (ICBM) la numai citeva minute de la lansare, cind sint mai usor de localizat datorita propulsoarelor aflate inca in functiune. "Interceptia in faza propulsiei" ar fi mai usor de realizat decit in timp ce racheta se afla la jumatatea drumului catre tinta, deoarece localizarea unei rachete in timp ce se produce arderea combustibilului din propulsoare este mai usoara decit atunci cind racheta nu emana caldura si zboara deasupra norilor. Insa distrugerea exclusiv a propulsoarelor va lasa racheta fara directie, undeva pe cer. Locul exact in care va ateriza racheta depinde de momentul in care propulsoarele vor fi distruse, in cele maximum sase minute de la lansare. Acest lucru va fi foarte greu de controlat, astfel ca racheta ar putea lovi orice regiune aflata pe traiectorie. O eventuala racheta lansata din Coreea de Nord ar putea exploda in Alaska sau Canada, iar una lansata din Irak ar lovi Marea Britanie sau centrul Europei. Ogivele nucleare sint mai greu de distrus decit propulsoarele Americanii au luat in considerare citeva optiuni in legatura cu interceptarea rachetelor in faza de propulsie. Una dintre acestea se refera la folosirea unui laser de mare putere, instalat la bordul unui avion Boeing 747 modificat, pe care fortele aeriene americane il dezvolta in prezent pentru interceptarea rachetelor cu raza scurta de actiune. Raza laserului poate "sapa" o gaura in invelisul subtire al propulsorului unei rachete intercontinentale, insa nu are forta de a distruge ogivele nucleare, care sint proiectate astfel incit sa reziste la temperaturi extrem de ridicate in momentul in care intra in atmosfera, explica Geoff Forden, un fizician de la Institului de Tehnologie din Massachusetts (MIT). Pentru distrugerea rachetei ar fi nevoie de un interceptor mult mai puternic si mai usor de manevrat, care sa fie lansat de la sol sau de pe mare, insa un astfel de dispozitiv nu intra deocamdata in cercetarile militare americane. Decit sa moara americanii, mai bine sa moara europenii Intre specialisti exista dispute cu privire la succesul sau esecul unui asemenea sistem. Unii sint de parere ca racheta ar lovi oricum o zona nelocuita si ar face mai putine victime decit se intentiona, acest lucru descurajindu-i din start pe agresori. Pe de alta parte, apreciaza alti specialisti, este foarte probabil ca agresorilor sa nu le pese de faptul ca racheta nu a lovit, de exemplu, orasul New York, ci alta zona. Sistemul ar putea, in orice caz, creste tensiunile dintre Statele Unite si aliati. "Daca te intrebi cite persoane ar muri in cazul in care o racheta isi atinge tinta, desigur ca vei alege varianta interceptarii in faza de propulsie. Insa persoanele asupra carora va cadea racheta ar putea fi de alta parere", spune un alt fizician al MIT. LIVIA CIMPOERU Legenda teribilului "Whisky Man", ajuns haiduc din hocheist ciucan Ambrus Attila, un Robin Hood modern Legenda lui "Whisky Man", celebrul jefuitor de banci Attila Ambrus, originar din Romania, a facut dintr-un personaj blamat de autoritati un adevarat erou al Ungariei. Attila Ambrus a condus de unul singur nu mai putin de 29 de jafuri de banci, distingindu-se prin metodele sale absolut originale si, o data evadat din inchisoare, o intreaga natiune s-a bucurat. "Financial Times" a incercat sa explice acest fenomen social intr-un amplu material publicat recent, care ofera citeva clarificari, dar in acelasi timp ridica o serie de intrebari incitante. Un whisky inainte de jaf si un buchet de flori pentru casiera Pare o poveste nascuta in creierele infierbintate ale scenaristilor de la Holywood, insa nu este decit povestea reala a unui fost jucator de hochei nascut in Transilvania, transformat in cel mai feroce jefuitor de banci din istoria Ungariei. Un bandit-gentleman, care obisnuia sa-si faca curaj cu un pahar de whisky inainte de fiecare jaf si care, dupa ce a fost prins, a evadat din inchisoare innodind cearsafurile unul de altul. Aflat acum intr-o inchisoare de maxima securitate, Attila Ambrus, supranumit "Whisky Man", isi ispaseste pedeapsa de 15 ani de inchisoare pentru jaf armat, insa statutul sau de erou popular al Ungariei este asigurat. Avind un stil iesit din comun, Attila Ambrus obisnuia sa ofere flori casierelor pe care le jefuia, voind parca sa-si ceara scuze pentru neplacerile provocate descendentelor Evei. Cu politia pe urmele sale, Attila nu a pregetat sa se intoarca acasa pentru a-si lua ciinele, cel mai bun prieten al sau, si nu a sovait cind s-a aruncat in Dunare pentru a scapa de urmaritori. Haiduc modern sau aventurier? Pentru multi dintre conationalii sai, Ambrus reprezinta un personaj postmodernist, asa cum aprecia si cotidianul "Magyar Hirlap": "Attila Ambrus nu jefuieste banci. El realizeaza mai degraba o forma speciala de redistribuire a avutiei nationale, care difera de practica elitelor doar prin metodele folosite". Iar Ambrus avea metode absolut originale: el a risipit o mare parte din totalul de 196 de milioane de forinti (440.000 de lire sterline) pe vacante in strainatate, de fiecare data in compania altei femei, pierzind la jocurile de noroc restul de bani sau cumparind bauturi si cadouri scumpe coechipierilor sai. Dupa evadarea sa din inchisoare, in iunie 1999, dobinzile bancilor au crescut cu 80 la suta. Aceasta adulatie in masa fata de un om care, la urma-urmei, nu era decit un hot a infuriat autoritatile. Unul dintre politistii aflati pe urmele lui Attila Ambrus a declarat: "Nu pot sa cred ca in tara asta exista citeva milioane de fani ai unui infractor". "Whisky Man", hocheist din Miercurea Ciuc Nascut in 1967, la Miercurea Ciuc, Ambrus a fost unul dintre miile de etnici maghiari care au venit in Ungaria pentru a-si face o viata mai buna. Cu o condamnare pentru furt si una pentru dezertare din armata, pe care le ispasise in Romania, Ambrus a ajuns la Budapesta in 1988, cu un an inainte de prabusirea regimului comunist. Ambrus a vrut sa joace pentru UTE, cea mai puternica echipa de hochei de la acea vreme, insa acolo nu i s-a oferit decit slujba de curatator al patinoarului, cu posibilitatea de a sta in poarta. UTE i-a oferit un salariu foarte mic si o camaruta cit un dulap. Coechipierii sai isi amintesc ca era un jucator dedicat, care nu a lipsit niciodata de la meciuri sau antrenamente in cei opt ani. Insa penuria si lipsurile au inceput sa-l deranjeze tot mai tare pe Ambrus, inclusiv atitudinea superioara a maghiarilor nativi, care-i dispretuiau originea. Tilhar la 26 de ani "Mi-am dat seama ca nu poti realiza nimic fara bani si ca oricine are bani detine si putere", a declarat Ambrus intr-un interviu. Asa ca si-a cumparat o peruca, si-a tuns barba si si-a lasat doar mustata, dupa care a plecat in recunoastere, in cautare de potentiale "obiective". Primul sau jaf, comis pe data de 22 ianuarie 1993, l-au imbogatit cu 460.000 de forinti (3.200 de lire sterline). "Nu mai vazusem niciodata atitia bani. Atunci am realizat cit de usor era sa faci bani fara sa ai o slujba la program", a mai spus Ambrus. Imbarbatat de succes, doua luni mai tirziu fura alti 660.000 de forinti, iar cind prietenii l-au intrebat de unde a avut bani sa-si cumpere masina, el le-a raspuns ca este gigolo si ca face animale impaiate. "Whisky Man" a devenit dependent de adrenalina din timpul jafurilor. "A devenit ca un joc. Cind intru in rol, ma simt ca bagat in priza. Am reusit de-atitea ori sa pun politia sa alerge pe urmele mele, incit treaba asta a devenit un sport", a mai marturisit Ambrus. Mitul invincibilitatii, creat de... politie! Paradoxal, Ambrus a devenit erou national gratie politiei. Incompetenta si lipsa de profesionalism in stringerea dovezilor au pus intr-o situatie jenanta autoritatile. Cea mai penibila situatie s-a petrecut in august 1996, la al 13-lea jaf. Dupa ce si-a consumat obisnuitul pahar de whisky intr-un bar, Ambrus a intrat intr-o banca de peste drum deghizat astfel incit sa semene cu Lajos Varju, seful echipei de politie mobilizate pe urmele sale. In timpul jafului, un angajat a bancii a sunat la politie, replica primita fiind: "Sinteti sigur ca e vorba de un jaf?" Citeva minute mai tirziu, Lajos Varju a ajuns la locul faptei, insa mult prea tirziu pentru a-l mai prinde pe Ambrus. In ianuarie 1999, la al 27-lea jaf, politia era pe punctul sa-i prinda pe Ambrus si pe complicele sau. "Whisky Man" a scapat aruncindu-se in Dunare, insa complicele sau, Gabor Orban, a fost prins. Ambrus s-a intors acasa sa-si ia masina, pasaportul si ciinele, indreptindu-se apoi spre granita cu Romania. Insa Orban dezvaluise deja numele partenerului sau in timpul unui interogatoriu terorizant, iar granicerii il asteptau pe Ambrus pregatiti si l-au arestat. Omul care risca totul a intrat in legenda Ambrus a evadat din inchisoare in 1999. El a confectionat o fringhie din cearsafuri, prosoape, sireturi si cabluri de computer si a coborit de la etajul patru, fiind nevoit sa sara in gol citiva metri, scrintindu-si gleznele. Intreaga natiune a frematat. Ambrus era elogiat in piesele de muzica rap, se intentiona sa fie introdus ca personaj intr-un joc pe computer si sa se faca o bautura energizanta cu numele sau. Din nou umilite, autoritatile au pus 300 de politisti pe urmele lui. Desi stia ca trebuie sa fuga, "Whisky Man" a avut o ultima tentativa de jaf, sperind ca va fura destul pentru a incepe o noua viata. In octombrie 1999, dupa ce a baut aproape o sticla de whisky, el a navalit intr-o banca din Budapesta, strigind: "Stiti cine sint. N-am nimic de pierdut!" Dupa ce si-a umplut geanta cu milioane de forinti, in starea de euforie cauzata de bautura, a pierdut cheia de la intrarea in banca, raminind blocat inauntru. Reusind totusi sa fuga, s-a ascuns, dar politia a identificat casa in care se adapostea, iar pentru arestarea lui au fost mobilizati 400 de politisti. Potrivit unui sociolog maghiar, Gyorgy Csepeli, "Whisky Man" a devenit un erou in ochii natiunii fiindca a riscat totul pentru a avea ce-si dorea, spre deosebire de reprezentantii administratiei, care furau pe ascuns sau inselau. In acelasi timp, Attila Ambrus a reprezentat un simptom vizibil al unei plagi sociale mai profunde, concretizata in ample operatiuni de spalare de bani si alte activitati specifice crimei organizate. LIVIA CIMPOERU In Romania, lumea ii punea piedica pe strada Marian Selea, nevazatorul inteles doar de belgieni Marian Selea este singurul angajat orb al companiei Cisco Systems din Belgia. Selea este roman, locuieste si munceste in Belgia si duce o viata normala, in ciuda handicapului sau. A plecat din Romania in 1988, in timpul regimului comunist. Avea 30 de ani si probleme foarte serioase de vedere. "Mai vedeam cu un singur ochi, la citiva metri distanta", ne-a spus Marian Selea. A plecat pentru o operatie, impreuna cu un cunoscut care avea relatii in Belgia. S-au ajutat reciproc: Marian Selea avea nevoie de un insotitor si ceva cunostinte in Belgia, iar "cunostinta" voia sa paraseasca tara. Impreuna, au reusit. Ajunsi in Belgia au cerut azil politic: "Era suficient sa fii roman ca sa primesti azil. Stiau cu totii foarte bine care era situatia in Romania", ne-a mai spus Selea. Dupa citiva ani in care a trait din ajutorul social oferit de stat, Marian Selea, de formatie inginer electronist, a invatat ce trebuia sa stie despre calculatoare pentru a obtine un post bun intr-o companie mare. Acum este inginer de consultanta si are un salariu pe care il caracterizeaza ca fiind "foarte mare spre excelent". "Eu n-am vazut niciodata un ecran de computer" Cind a ajuns in Belgia, primul lucru pe care l-a aflat Marian Selea a fost ca o consultatie la ochi costa in jur de 700 de dolari. El avea doar 444, cit apucase sa stringa in tara. Dar Crucea Rosie de la Bruxelles l-a ajutat, completind suma. Operatia nu i-a fost de mare folos pentru ca, pina la urma, tot a orbit. I-au trebuit doi ani ca sa invete sa traiasca fara sa vada: "Aveti idee cit de greu este sa inveti sa stai in picioare atunci cind nu vezi nimic? Eu a trebuit sa invat absolut totul de la inceput. Nici acum nu folosesc alfabetul Braille. Am refuzat sa-l invat. Dar m-am adaptat. Situatia nevazatorilor de aici, din Belgia, nu suporta nici un fel de comparatie cu cea din Romania. Mi-a fost de mare ajutor faptul ca am fost aici si nu in tara". Timp de doi ani a fost nevoit sa traiasca numai din ajutorul social primit de la stat: 850 de marci pe vremea aceea. Dintre care 220 de marci reprezentau chiria unei camere, cu baie separata, intr-o casa. "Conditiile erau decente. In plus, aici exista magazine pentru toate buzunarele. Unele sint foarte ieftine, astfel ca toata lumea poate trai", povesteste Marian Selea. Insa nu s-a multumit doar cu atit. In 1990, la scurt timp dupa revolutie, a venit in Belgia si sotia sa, Adriana, impreuna cu Horia, baietelul lor care atunci avea sapte ani. Adriana si-a gasit serviciu foarte repede. Era artist plastic in tara si un iranian a angajat-o in Bruxelles ca restaurator de covoare vechi, unicat. A profitat de faptul ca muncea la negru si i-a dat un salariu de 1.700 de marci. Desi, in mod normal, un restaurator cistiga mult mai mult. Dar cei doi soti au fost multumiti. Asa s-au si mutat intr-o alta casa, unde aveau mai mult spatiu. Cu ocazia unei lucrari pe care Marian a facut-o timp de patru luni pentru seful sotiei sale, a cistigat 10.000 de marci. Cu banii si-a cumparat un calculator performant si un dispozitiv care-i citea ce apare pe ecran: "Eu n-am vazut niciodata un ecran de computer", spune Marian. Dar a memorat tastatura si a avut prieteni care l-au invatat restul. Atunci a devenit independent si a invatat cam tot ce ii trebuia ca sa poata lucra pe calculator intr-o firma serioasa. "Timp de un an, m-am pregatit ca sa ma pot prezenta la interviu pentru o slujba in cadrul companiei Cisco. Si bine am facut, pentru ca interviul a durat o zi intreaga. Nu le-a pasat de faptul ca sint orb. Doar daca sint competent. Aici, oricum, statul se ocupa de adaptarile care trebuie facute pentru un angajat cu o problema ca a mea. De patru ani lucrez la Cisco si sint foarte multumit. Acum, viata mea a intrat pe un fagas normal", spune Marian. "M-au frapat mirosurile, totul mirosea bine" Marian Selea nu iesise niciodata din Romania pina la experienta din '88. Cind a ajuns in Belgia, a fost surprins inca de la iesirea din aeroport: "M-au frapat mirosurile, totul mirosea bine. Femeile miroseau minunat. Foloseau parfumuri pe care nu le mai mirosisem niciodata in tara. Si apoi am observat culorile! Totul era colorat... Oamenii se imbracau in culori deschise, vii. Romania este o tara gri, unde oamenii se imbraca la fel. In Belgia, desi ploua 260 de zile pe an si nici restul zilelor nu sint neaparat insorite, totul este colorat", este de parere Selea. Cind s-a intors in Romania pentru prima oara, in 1993, a avut parte de alte surprize neplacute. Daca in Belgia Marian Selea este tratat ca un om obisnuit, in propria sa tara a avut de suferit de pe urma faptului ca este nevazator: "Pe Bulevardul 6 Martie, o gasca de tineri imi puneau piedica si rideau. Am o senzatie bizara de fiecare data cind vin in tara. Ca si cind lumea e usor inraita pentru ca e trasa intr-o directie in care nu vrea sa mearga". Selea a incercat sa incropeasca si o afacere in Romania, dar a renuntat dupa ce s-a ingropat in datorii fara sa reuseasca nimic din cauza partenerilor romani care s-au razgindit in ultima clipa. Marian Selea a ales sa traiasca in continuare la Bruxelles. Are o slujba foarte buna, sotia sa lucreaza cu jumatate de norma la un atelier de creatie pentru persoane in virsta, iar fiul, acum in virsta de 18 ani, termina anul acesta colegiul si va urma, probabil, o facultate tot in domeniul informaticii. In Belgia nu conteaza ca Marian Selea este orb. Conteaza, in schimb, ca este un profesionist. LAURA LICA [21][pl.dll?rid=expresro] 