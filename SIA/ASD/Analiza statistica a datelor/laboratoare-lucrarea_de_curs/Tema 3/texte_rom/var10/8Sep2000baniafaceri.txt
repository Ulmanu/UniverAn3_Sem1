 In iulie, Populatia avea in banci 43.624 miliarde lei BNR a anuntat ca, la sfirsitul lunii iulie, numerarul in circulatie a atins 21.860 mld. lei (+1,9% fata de iunie) datorita factorilor sezonieri (plata concediilor de odihna) si a platilor restante pentru salariatii din diferite sectoare bugetare. Totodata, disponibilitatile in conturi la vedere s-au majorat cu 10,2%, pina la 11.905 mld. lei. Si economiile populatiei au crescut fata de iunie cu 0,9%, pina la 43.624 mld. lei, desi titlurile de stat au concurat depozitele bancare. Volumul titlurilor de stat in lei pentru populatie s-a majorat cu 4,1%, pina la 6.846 mld. lei. Interesant este ca depozitele in lei ale agentilor economici s-au redus cu 0,6% fata de iunie, ajungind la 15.233 mld. lei, in vreme ce depozitele in valuta (exprimate in lei) ale rezidentilor au crescut cu 4,5%, atingind 60.267 mld. lei. Majorarea volumului depozitelor rezidentilor s-a facut pe seama deprecierii leului fata de dolar (+2,5%) si a cresterii depozitelor in valuta (+2%). O. ZARA Din 3 octombrie, TruckShow & Accesorii la Romaero Baneasa Asociatia Producatorilor si Importatorilor de Automobile (APIA), Expoline International si Ralcom Exibitions au anuntat, ieri, ca in perioada 3-8 octombrie vor organiza la Romaero Baneasa, in premiera in Romania, prima editie a expozitiei TruckShow & Accesorii. Expozitia, care se doreste o altenativa a Salonului Auto Bucuresti (n.r. - organizat o data la doi ani), va reuni la start peste 90 de producatori de autovehicule comerciale (usoare, medii, grele, speciale) si firme din industria auto orizontala. TruckShow va dispune de doua standuri pentru autovehiculele comerciale si doua pentru accesorii auto. ( O.Z.) Producatorii de alcool vor demisia lui Remes Asociatia Producatorilor de Alcool si Bauturi Spirtoase din Romania - "Garant" - a solicitat ieri demisia ministrului finantelor, Traian Remes, si a conducerii Garzii Financiare, pe motiv ca "au dovedit o grava incompetenta in stoparea coruptiei si evaziunii fiscale din domeniul alcoolului." "Garant" a anuntat ca, de astazi, 50 de mari societati care fac parte din structura sa vor intra in greva fiscala. Statisticile arata ca greva ar putea provoca blocarea virarii zilnice catre buget a 30 de miliarde de lei, reprezentind accizele platite de producatorii de alcool. Greva va fi declansata pe termen nelimitat, si va inceta doar cind va fi prezentat raportul Garzii Financiare privind cele peste 100 de fabrici de alcool ilegale. Oficialii "Garant" au reafirmat, ieri, ca nivelul accizelor ar trebui redus, si nu ridicat. "S-a dat spaga in tot Ministerul Finantelor pentru ca accizele sa creasca, tocmai pentru a se facilita existenta pietei negre a alcoolului", a declarat Romulus Dascalu, presedinte "Garant". Conform acestuia, de la o acciza de 50 euro/hl. de alcool in 1997 s-a ajuns in acest an la 180 euro/hl. G. TINTEANU Pina la sfirsitul lunii, Deponentii de la BIR isi iau banii de la BRD Lichidatorul Bancii Internationale a Religiilor (BIR), SC Reconversie si Valorificare Active Bancare, va depune astazi la Fondul de Garantare a Depozitelor in sistemul bancar listele cu persoanele fizice care au avut bani la BIR. Astfel, deponentii de la BIR ar putea sa-si primeasca inapoi banii pina la 30 septembrie. Platile catre fiecare deponent, in limita a 65,169 mil. lei, se va face prin BRD - Groupe Societe Generale. (O.Z.) Printr-un proiect de lege, Ministerul Muncii reintroduce conceptul de "mama eroina" Pentru primii patru copii nascuti vii intr-o familie, statul va premia pe unul dintre soti cu doua salarii minime pe economie Pentru ca primariile nu au bani de ajutoare sociale, Ministerul Muncii si Protectiei Sociale lucreaza la un proiect de lege privind introducerea venitului minim garantat de stat. Ajutorul va fi acordat persoanelor care nu realizeaza nici un venit sau cistiga mult prea putin in comparatie cu necesarul pentru "respectarea demnitatii umane, prevenirea si combaterea tendintelor de discriminare si marginalizare sociala", prin transferuri integrale de bani de la bugetul de stat catre autoritatile locale. Potrivit legii, suma acordata de stat pentru subzistenta difera in functie de numarul de persoane din care este compusa o familie. Pentru o persoana singura, venitul minim garantat de stat propus de MMPS este de 65% din salariul minim pe economie, adica aproape 500.000 de lei. La determinarea venitului nu se vor lua in calcul alte ajutoare, indemnizatii cu caracter reparatoriu si alocatii familiale, precum si burse de ajutor social sau de merit acordate elevilor si studentilor. Primaria are obligatia ca, in baza unei cereri si a unei anchete sociale, sa acorde sau nu unei familii venitul minim. Nu vor fi luate in calcul si nu vor putea primi ajutor acele persoane apte de lucru care nu fac dovada ca se afla in evidenta agentilor de formare si ocupare profesionala si nu au refuzat niciodata un post oferit. Proiectul MMPS prevede, de asemenea, ca pentru primii patru copii nascuti vii intr-o familie sa se acorde unuia dintre soti echivalentul a doua salarii minime pe economie. Vor primi un venit minim la nivelul salariului minim pe economie si sotiile militarilor in termen cu venituri mici, gravide in luna a patra sau care au deja copii. Conform proiectului, pot beneficia de un venit minim garantat si persoanele fara domiciliu stabil. Conform statisticilor Ministerului Muncii, de prevederile noii legi urmeaza sa beneficieze cel putin 620.000 de familii si persoane singure. MIHAELA BALEA 