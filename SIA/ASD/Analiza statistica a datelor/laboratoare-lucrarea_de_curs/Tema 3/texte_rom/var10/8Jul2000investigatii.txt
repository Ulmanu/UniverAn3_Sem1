 Acuzindu-l ca e mai presus de lege, Adrian Costea il da in judecata pe Ion Iliescu Fostul ambasador revendica peste 27 miliarde de lei de la liderul PDSR Adrian Costea ii acuza pe Ion Iliescu si PDSR-ul de rea-credinta si lipsa de onestitate, intr-un comunicat de presa trimis ca replica la ultima declaratie a biroului de presa al PDSR. Este vorba de declaratia partidului lui Iliescu referitoare la precedenta scrisoare a lui Costea catre cel caruia i-a facut campanie electorala in 1992 si 1996. Adrian Costea afirma ca, prin scrisoarea citata, a sperat sa declanseze "o tresarire miraculoasa de luciditate, de sinceritate si de curaj din partea domnului Iliescu si a partidului sau". Minune care nu s-a produs insa pentru ca pedeseristii au optat pentru "minciuna, insotita de afirmatii defaimatoare si calomnioase". Franco-romano-israelianul Costea analizeaza declaratia data publicitatii de PDSR, observind ca Ion Iliescu contesta doar un punct din scrisoarea sa, cel legat de bani; practic, Ion Iliescu nu neaga nici unul dintre celelalte argumente invocate de Costea pentru a proba legaturile dintre ei: misiunile diplomatice speciale din perioada 1992-1996, partea de conceptie a "consilierului" la cele doua campanii electorale, contractul de tiparire si distribuire al cartii "Romania la ora adevarului", conceptia si realizarea "unui nou vector de comunicare internationala" pentru imbunatatirea imaginii Romaniei si, nu in ultimul rind, datoriile morale fata de Costea. "Fostul presedinte crede ca este mai presus de lege" "Domnul Ion Iliescu nu vrea sa plateasca, nu mai vrea sa se stie ca datoreaza bani, multi bani. Fostul presedinte crede, poate, ca afisele i se cuveneau si ca este mai presus de lege", conchide Adrian Costea. "Consilierul" de la Paris mai spune ca Ion Iliescu "inventeaza scenarii iluzorii pentru a-si salva imaginea". Astfel, in opinia lui Costea, "a pretinde ca acesti bani sint revendicati de firma «GSE» pentru a imbuna fiscul francez este o afirmatie ridicola si de o naivitate dezarmanta", la fel cum "o mare indrazneala este si pretentia liderului PDSR de nu a fi cerut executarea si livrarea materialelor electorale". Aceste luari de pozitie l-au determinat pe Adrian Costea sa faca, din nou, "nota de plata", ca intre oameni de onoare. Astfel, 33 de milioane de afise si materiale electorale, incarcate in zece camioane a 20 de tone fiecare, au luat calea Bucurestilor pe adresa trezorierului de campanie, Gheorghe Pascu. Potrivit lui Costea si facturilor din 1996, valoarea lor a fost de 8.825.230,13 franci francezi, suma care, actualizata, inseamna 27.508.242.315,21 lei. Mai mult sau mai putin retoric, Costea isi pune citeva intrebari: cum a reusit sa-l fotografieze pe "zimbaretul" Ion Iliescu fara acordul acestuia, de ce liderul PDSR si partidul sau au acceptat sa primeasca afisele "necomandate si nedorite", livrate succesiv, vreme de sase luni, de ce le-au folosit in ambele campanii si, mai ales, de ce n-au contestat facturile primite, care insoteau documentele de livrare, nici la primire, nici in anii care au urmat. Costea crede ca solutia e una singura: "In fata relei credinte, vadita si caracteristica pentru domnul Iliescu si pentru PDSR, va trebui sa decida justitia. Cu regret va informez, in consecinta, ca se va face foarte curind dreptate, fiind sesizata justitia in privinta a ceea ce, din cauza acestei atitudini de rea-credinta a domnului Ion Iliescu si a PDSR, devine acum un litigiu a carui rezolvare va depinde de arbitrajul unei Curti de Justitie." NICOLETA SAVIN Dupa ce a aflat ca iubita lui nu mai traieste, Mihai Mitoseru a strigat, rapus de durere: "Daca ea a murit inseamna ca Dumnezeu nu exista!" Desi Cristina Mihaela Duca, prietena lui Mihai Mitoseru, a fost inmormintata, desi idolul bingomanilor din Romania a aflat, intr-un tirziu, de moartea acesteia, tulburatoarea drama a nefericitei perechi si a familiilor Duca si Mitoseru este departe de epilog. Ramin, cum era de asteptat, multe de spus si mai ales multe de intrebat. Dar mai sint inca lucruri care trebuie spuse, pentru a nu se crede ca in acesta poveste de dragoste cu sfirsit tragic ar fi fost altceva in joc, mai presus de hazard si de mina nevazuta a lui Dumnezeu. Seria unor aniversari s-a frint brusc Omul care l-a descoperit si l-a lansat, prin Bingo Europa, ca vedeta a teleEurobingo Show, pe Mihai Mitoseru, este, dupa cite se stie, Geo Raetchi, alias "domnu' Geo". Mai putin stiu insa ca, pina in aceasta saptamina tragica, " domnu' Geo" facea parte, de citiva ani buni, dintr-o fericita serie de aniversari care incepea cu Mihai, continua cu Cristina si se incununa de bucurie, pe 7 iulie, cu ziua lui Geo Raetchi. Anul acesta, seria s-a rupt brusc. Pe 5 iulie Mihai Mitoseru nu si-a mai putut sarbatori implinirea celor 25 de ani. Pe 6 iunie, Cristina n-a mai avut nici ea parte de sarbatorirea celor 24 de ani, iar pe 7 iulie probabil nici Geo Raetchi n-a avut nici un chef sa-si sarbatoreasca ziua de nastere. Vom incerca mai jos sa relatam povestea ultimelor doua zile ale "cazului Mitoseru", spusa noua de Geo Raetchi. "Mihai, tu trebuie sa stii ca iubita ta nu se simte bine" Mihai Mitoseru nu si-a putut sarbatori miercuri ziua de nastere, desi alaturi de el s-au aflat mama lui draga si aproape toti prietenii: Mircea, Oreste, Oana si Catinca ... Mai putin Cristina, iubita lui, aflata pe un catafalc in Biserica Sfintul Silvestru. Iar ca drama lui Mihai Mitoseru sa atinga apogeul, de ziua lui, mama i-a marturisit ca logodnica lui e moarta. A fost cumplit si s-a recurs la un intreg arsenal de argumente pentru a o convinge pe indurerata mama sa ii dea vestea celui care, desi sedat si sub supravegherea atenta a unor medici, intreba mereu unde este Cristina. Toti prietenii, in afara de Oreste, au fost de acord ca Mihai sa afle despre moartea Cristinei. Un medic curant a avut rolul determinant. "Mihai, tu trebuie sa stii ca iubita ta nu se simte prea bine...", a inceput sa-i spuna Camelia Mitoseru. "E rau?", a intrebat Mihai. "E foarte rau", i s-a raspuns. Apoi, treptat, Mihai a aflat ca iubita lui se afla "pe catafalc, la biserica". "Nu este drept! De ce ea si nu eu? Eu nu mai pot trai fara ea! Daca ea a murit, inseamna ca Dumnezeu nu exista!", si-a strigat Mihai deznadejdea. Mitoseru s-a maturizat brusc Ieri, in timp ce multa lume o conducea pe ultimul drum pe Cristina, la spital, alaturi de Mihai, se aflau Catinca Roman, care venise de la biserica, Mircea Badea, Oreste, un alt prieten, Mircea, fiul unui doctor Radulescu, din Africa de Sud, si Geo Raetchi. "Cum a fost?", a intrebat deodata Mihai. "Cum sa fie, bine, ne-am descurcat. Fetele au fost la inaltime. La fel Tociu si Palade", i-a raspuns "domnu' Geo". "N-ai inteles nimic. Eu am intrebat cum a fost accidentul", a zis Mihai, care dorea sa afle cit mai multe amanunte despre modul in care si-a pierdut viata iubita lui. I s-a povestit cum a fost gasit printre fiarele contorsionate de o tinara familie din Rimnicu-Vilcea, cum Vasile Stinga a incercat, intr-o prima faza, fara succes, sa faca rost de un elicopter si cum, in cele din urma, a fost contactat Aviasan-ul, si el a fost astfel salvat. Mai putin, Cristina care probabil ca s-a inecat cu propriul singe in bratele celor care-l salvasera pe Mihai. Mihai Mitoseru s-a maturizat brusc, peste noapte, in urma acestui accident. "Sintem mereu alaturi de el si il asteptam cit mai grabnic printre noi", ne-a spus, in final, "domnu' Geo". "Mihai actioneaza mecanic la tot ce-i spun prietenii sau parintii" Mircea Badea, prietenul cel mai bun al lui Mitoseru, ne-a declarat ieri ca acesta nu-si mai aminteste nimic altceva legat de accident decit momentul in care politistii au sosit la fata locului. "Fizic se recupereaza bine, are perfuzii la ambele miini, dar psihic e la pamint. Acum Mihai este foarte docil si actioneaza mecanic la tot ceea ce-i spun parintii sau prietenii", a completat Mircea. In schimb, mama lui Mitoseru a exclamat, asezindu-se obosita pe un scaun, pe culoar: "Am impresia ca nu mai vad bine de la atita jelit, dar ma bucur ca toata presa este alaturi de fiul meu si-l incurajeaza". Vinzatoarele de bilete bingo au cumparat crucea Cristinei Cei care organizeaza spectacolul televizat au pus mina de la mina si au strins 10 milioane de lei, care vor fi folositi la cumpararea unei cruci pentru Cristina Duca, spectatorul numarul 1 al show-ului. Contributia cea mai mare la aceasta suma au avut-o vinzatoarele anonime de bilete bingo, care au fost impresionate de moartea fetei. CHRISTIAN LEVANT ALINA DUMITRESCU VISOIU Un calugar a omorit cu masina doua persoane Ieri dimineata, in jurul orei 5.30, un accident rutier deosebit de grav a facut doua victime pe soseaua E 85, in apropierea comunei Urechesti, judetul Vrancea. Calugarul Paul Duma, in virsta de 30 de ani, de la Institutul Teologic din Iasi, impreuna cu doua maicute, se deplasau cu un Volkswagen Vento spre Bucuresti. Conform politiei, intre localitatile Cotesti si Urechesti, de pe un drum lateral, a venit o caruta in care se aflau doua persoane. Din nefericire, calugarul, care circula cu viteza foarte mare, nu a reusit sa evite caruta si a lovit-o in plin. Georgel Horhocica, 42 de ani, si prietena lui, Doinita Cisonaru, in virsta de 37 de ani, din Bisoca - Buzau, au murit pe loc. SILVIA VRINCEANU In urma semnalului de alarma tras de "E.Z.", Cererea de gratiere a lui Tokes - pe masa lui Constantinescu Detinutul Arpad Tokes, aflat in Penitenciarul Dej intr-o avansata stare de casexie (slabire exagerata), despre care "Evenimentul zilei" a relatat pe larg in urma cu citeva saptamini, ar putea fi gratiat saptamina viitoare, datorita eforturilor conjugate ale ziarului nostru, ale APADOR - CH si, nu in ultimul rind, prin bunavointa si solicitudinea magistratului Mihai Eftimescu, directorul general al Directiei Generale a Penitenciarelor. Ieri, cererea de gratiere a intrat, in mod oficial, pe ultima turnanta, aflindu-se deja pe masa de lucru a presedintelui Emil Constantinescu. Dupa ce a ajuns de la detinut, prin gardieni si mai marii inchisorii in care se afla, la Directia Generala a Penitenciarelor, ieri Directia Juridica din Ministerul Justitiei a inaintat catre Presedintie adresa 2444/9/2000 prin care se cere gratierea pe motive de sanatate a detinutului Arpad Tokes. Dupa interventia ziarului nostru, detinutul a fost mutat la Penitenciarul Dej, unde conditiile sint ceva mai bune, dar unde raminerea acestuia pe un timp mai indelungat ar insemna tot o condamnare la moarte. CHRISTIAN LEVANT Tulburatoarele confesiuni ale criminalului Sava Paun "Mi-am dat prietenul prin masina de tocat" Ce se intimpla in mintea unui om atunci cind isi omoara cel mai bun prieten? Ce se intimpla in mintea lui atunci cind, fugind si tirind dupa el povara unui suflet mai chinuit decit al sau, il excita perversa speranta ca va putea supravietui, neprins, o luna, o saptamina sau macar o zi? Fapte care nu ne mai inspaiminta de multa vreme - caci ziarele anunta zilnic asemenea orori - stirnesc, desigur, curiozitatea. Dar dincolo de relatarea lor exaltata si de rechizitoriile procurorilor, lucesc scurtele clisee de luciditate ale criminalului, chiar in desfasurarea unor atrocitati ireversibile. Pe baza carora legistii hotarasc: "Are discernamintul faptelor sale". Pe 7 aprilie 1995, niste pescari din Bacau agata dintr-o balta a riului Bistrita o sacosa in care gasesc un cap de om, aflat in putrefactie. Expertiza stabileste ca el a apartinut lui Adrian Luncanu, un tinar bacauan, disparut in data de 23 noiembrie 1994. Zece zile mai tirziu, este arestat criminalul: Sava Paun, cel mai bun prieten al victimei. Din intreg corpul au mai fost recuperate citeva oase, pe care Paun le aruncase in baltile de pe malul Bistritei. Restul fusese dat prin masina de tocat si aruncat in wc. Trecutul lui Sava Paun, crima, precum si celelalte violente pe care acesta le-a comis dupa ce l-a omorit pe Luncanu schiteaza portretul unui criminal feroce. Dar cruzimea acestor fapte rareori lasa sa se inteleaga ca in spatele lor se afla un om care simte si gindeste. Asa ca, dupa cinci ani de la singerosul eveniment, cind lucrurile s-au limpezit nu numai in dosarul de condamnat, ci si in mintea si - da! - sufletul lui Sava Paun, demersul reporterului se rezuma la incercarea de-a afla cum se vede lumea prin ochii unui om in timp ce-si hacuieste, cu singe rece, prietenul. Pina unde merge tentativa criminalului de-a se ascunde nu doar de autoritati si de remuscare, ci si de propria crima si care a fost momentul de la care lucrurile n-au mai putut fi oprite? Raspunsul, adevaratul raspuns la aceste dileme, numai dracul il stie. Asta in cazul ca, pina si el, in asemenea momente, nu pierde situatia de sub control. Trei ani de extrema violenta "Ultimul lucru pe care l-am aruncat a fost capul. L-am pus intr-o punga de plastic, apoi intr-o geanta de sport si m-am dus la Bistrita. Era cam ora 12.00. Afara era frig, iar eu nu aveam pe mine decit o bluza de trening luata pe pielea goala. Dar nu simteam frigul. Cind am ajuns la Bistrita, m-am intilnit acolo cu varul meu, era la pescuit, si cu alti citiva baieti pe care-i cunosteam si eu. Lor le-am spus ca aveam in geanta niste ipsos si mergeam in cartierul Izvoare, sa-l duc unui prieten. Am mai stat de vorba cu ei, dar nu mult. Era acolo unul care stiam ca mai face tot felul de poante si mi-a fost frica sa nu-mi traga, la bascalie, fermoarul de la geanta. El mai facea chestii de genul asta. Am mai mers in jos de-a lungul apei si am vazut o balta, era cam mil in jur si se faceau acolo niste constructii, erau gramezi de pietris, betoane... Era clar ca un buldozer o sa acopere totul. M-am uitat in jur si am vazut asa, intr-o parte... chiar in mijloc am aruncat geanta cu capul. M-am grabit. Dupa aia mi-am dat seama ca m-am grabit, dar nu mai judecam normal nici eu...". Sava Paun, 33 de ani, condamnat la 23 de ani de inchisoare, povesteste ultimul act al descotorosirii de cadavrul lui Adrian Luncanu (care la acea vreme tocmai implinise 25 de ani), pe care l-a omorit in seara de 23 noiembrie 1994. Dupa crima, s-a hotarit sa scape de trupul celui care i-a fost prieten. Impreuna cu iubita sa, M.B., de numai 24 de ani, l-au transat, l-au dat prin masina de tocat, iar carnea au aruncat-o in wc. Oasele le-au maruntit cu o secure, le-au pus in pungi de plastic si le-au presarat in diverse locuri in albia riului Bistrita. Hainele au ajuns, taiate in fisii, la o pubela de gunoi. Cinci luni mai tirziu, niste pescari au gasit capul, iar misterul disparitiei lui Adrian Luncanu a fost spulberat. Sava Paun a fost primul banuit: era ultimul in compania caruia fusese vazut. Mai mult, in acest rastimp, viata sa fusese nu doar una de fugar prin Germania, ci si una de infractor. In 1994 (avea 28 de ani), inainte de-a comite crima, abia iesise din puscarie, unde fusese inchis pentru furt, dupa ce fusese cautat de politie si pentru ultraj (il pocnise pe sectorist). La vremea cind capul lui Adrian Luncanu era pescuit din Bistrita, Sava Paun mai era cautat pentru un furt si pentru o tilharie cu tentativa de omor deosebit de grav. O comisese la doar doua luni dupa ce si-a omorit prietenul, chiar in Romania, dupa ce fusese extradat din Germania si disparuse, ca in filme, de sub nasul unor vamesi prosti de la Otopeni. Cind au pus mina pe el, obosise deja sa se mai ascunda. Politia l-a prins la vreme - cu exact sase zile inainte de-a parasi ilegal tara, imbarcat spre Italia, intr-un TIR - si a pus astfel capat celor mai agitati si mai duri trei ani din viata lui. "Nu suportam ideea sa ma ameninte sau sa ma contrazica cineva" "Pot sa spun ca am avut o copilarie fericita". Asa isi aminteste Sava Paun primii sai ani de viata. A existat totusi o ruptura. Cind a implinit 10 ani, mama si-a parasit cei trei copii, care au ramas in grija tatalui. Omul s-a silit din rasputeri sa-i intretina de unul singur. "Nu mai era cine sa ne impuna un program. Si oricarui copil ii place libertatea si abia asteapta sa nu-l controleze cineva. Am inceput sa fugim de la scoala, sa dormim pe unde apucam. Nu mai ascultam de tata, indiferent ce ne zicea, ce ne tot ameninta. Nu mai suportam ideea sa ma ameninte sau sa ma mai contrazica cineva. Innoptam pe la prieteni, pe la tiganii care erau vecini cu noi. Nu ne intreba nimeni nimic. Cind fugeam de-acasa, tata venea dupa noi, ne cauta, ne ruga sa ne intoarcem. Nu mai avea ce sa ne faca, si asta imi placea". Dupa vreo doi ani, mama a incercat sa-si ia copiii cu ea, la Brasov, unde avea deja o relatie si unde se stabilise. Acolo au stat citeva luni si tot acolo a avut loc si prima iesire mai violenta a lui Paun. Tine mortis sa nu se consemneze pricina pentru care a facut-o ("E mama mea si nu vreau sa o acuz de nimic acolo unde e ea acuma, asa ca sa nu scrieti motivul"). Cert este ca i-a distrus omului gradina, din razbunare. In cele din urma, tatal lui a venit de la Bacau si l-a luat acasa. Mai pe bulevard, mai pe la o profesionala, mai pe la tigani, Paun s-a vazut, in anul Revolutiei, cu o situatie stabila. "Lucram la un trust de constructii si cistigam mai mult decit satisfacator. Eram insurat, aveam casa de la socri, un copil. Nu-mi lipsea nimic". Imediat dupa Revolutie, a deschis un bar. Mergea. S-a despartit insa de asociati si au inceput belelele. Cautat, mai intii ca martor intr-un scandal de crisma, il ia la bataie pe sectorist, este acuzat de furt, ajunge in puscarie. Violent? "Domnule, eu nu suport, nu suportam niciodata zarva, scandalul, chestiile astea... eu nu suport... trebuie sa se termine, iar in cazuri din astea eu n-am prea pierdut niciodata. In confruntarea fizica, vreau sa zic". In 1993, intra in inchisoare, acuzat de furt, iar in 1994 redevine liber. Si lefter. Sotia divortase, luase cu ea si baiatul, pierduse totul, si acum traia din mici invirteli pe care le facea cu prietenii. Locuia in apartamentul tatalui sau, care se mutase la tara. Acolo a si adus-o prima oara pe M.B., acolo il primea mereu pe Adrian Luncanu, acolo s-au petrecut, crima, si transarea cadavrului. Prietenii Adrian Luncanu era unul dintre prietenii intimi ai lui Sava Paun. "Eram mai multi insi care umblam mereu, nedespartiti. Umblam prin tara, dupa marfa, in excursii, in Delta, la Cheile Bicazului, la un peste, peste tot. Seara ieseam mereu impreuna in oras, seara de seara ne gaseai la aceeasi masa de bingo. Era cam violent si nimeni nu prea avea influenta asupra lui cind se imbata, decit eu". Luncanu era insurat de citeva luni, dar parea sa nu fi spus adio burlaciei cu prea mare tragere de inima. Era un obisnuit al casei lui Paun. Spriturile si aventurile celor doi se intindeau, de cele mai multe ori, pina spre ziua. Asa au stat lucrurile si in cele doua zile fatidice - 22 si 23 noiembrie 1994 - cind Sava Paun si Adrian Luncanu s-au intilnit de mai multe ori caci, se pare, pe cel din urma il tragea ata sa moara de mina celui dintii. In fine, cel de-al treilea personaj al acestei singeroase povesti este tinara M.B. "O adusesem in casa sa aiba grija de una, alta. O apreciam ca era gospodina, fusese si ea necajita, chestii de genul asta. Poate voia ea mai mult de la mine, dar eu nu mai eram dispus sa ma implic serios intr-o relatie. Din cind in cind, mai pleca. N-o intrebam unde, n-o intrebam de unde vine, decit poate doar asa... sa nu se simta ea prost". Fetiscana pare sa fi jucat un rol de seama de la un capat la altul al nenorocirii. Nimeni nu stie, si poate nu va sti niciodata, ce s-a intimplat cu adevarat in acea noapte. Cert este ca ea a ratat cu rigoare, de mai multe ori, posibilitatea de a fugi dupa ce Luncanu a fost omorit. Rechizitoriul procurorului o disculpa, desi consemneaza ca a participat cot la cot cu Sava Paun la transarea cadavrului: "M.B., vazind ce s-a intimplat, i-a reprosat inculpatului ca l-a omorit pe Luncanu Adrian si din acest motiv inc. Sava Paun a amenitat-o si pe ea ca o va omori daca il denunta. Inc. Sava Paun (......) a revenit la domiciliu, unde, ajutat de M.B., pe care a obligat-o sa faca acest lucru, a taiat cadavrul in bucati (.....). "Paun spune ca el a luat, in cele din urma, totul asupra sa. Procurorul a decis scoaterea ei de sub urmarirea penala. Povestea lui Sava Paun, asa cum o spune el astazi, ii atribuie insa fetei un mare rol - daca nu unul juridic, cel putin unul moral - in decizia sa de a scapa de mort. "Ma scotea din sarite singele ei rece" Sava Paun a primit 23 de ani de inchisoare nu pentru ca a transat cadavrul. Uciderea lui Luncanu a fost categorisita de procurori drept omor simplu, caci s-a stabilit ca nu a fost vorba de schingiuirea victimei si nici de premeditarea faptei. Monstruoasa operatiune de transare a intrat in arsenalul prin care orice criminal se sileste sa scape de cadavru. "Daca m-as fi predat chiar in seara aia, cred ca astazi eram liber. As fi putut intra poate doar la lovitura cauzatoare de moarte", spune Sava Paun, a carui sentinta a fost agravata din cauza unei noi tentative de omor comise doua luni mai tirziu. De ce nu s-a predat atunci si a preferat sa fie personajul unui cosmar? De unde a gasit resursele psihice sa duca la bun sfirsit o atare monstruozitate? Ce a trait si a simtit in acele zile, stind cu cadavrul in casa? Si dupa ce a scapat de el, cum a reusit sa disimuleze in fata familiei victimei ca nu are habar ce s-a intimplat cu Adrian Luncanu? Chiar a crezut ca nu va fi prins? "Dupa ce am aruncat capul in mijlocul baltii, am avut sentimentul ca ma grabisem. M-am urcat apoi pe dig si am privit de sus locul. Atunci mi-am dat seama ca, oricit de bine am ascuns eu totul, voi fi prins. Am stiut chiar in momentul ala ca cineva il va gasi. Era, cum de nu-mi dadusem seama, locul cel mai bun pentru cautat larve de libelula, loc in care veneau toti pescarii din Bacau si in care chiar eu cautasem de atitea ori larve. De fapt, tot timpul am fost constient ca pina la urma se va afla. De multe ori fusesem hotarit sa ma predau, dar nu mai puteam da inapoi". Cum s-a decis totusi sa inceapa o aventura atit de sinistra? "Cind mi-am dat seama ca e mort, am inceput sa-mi fac bagajele. Mi-am luat bani, mi-am pus intr-o geanta de voiaj tigari. Stiam ca urmeaza cercetari grele. Ea spunea ca ar mai fi o sansa. Sa scoatem cadavrul afara, sa-l urcam in masina si sa scapam cumva de el. Nu stia nimeni ca fusese la noi, in seara aia, Luncanu mai trecuse prin citeva locuri, nu erau urme de singe, nimic. Dar eu stiam ca nu se poate: lumina ardea in fata blocului, exista riscul sa ne intilnim cu cineva sau sa ne vada vreun vecin de la vreun geam. Stiam ca-i o prostie ce spune si ca nu voi putea ascunde bine tot ce s-a petrecut. Dar nici nu m-am decis sa ma predau. De ce? Astazi ma gindesc si-mi dau seama ca ea, o femeie, nu parea speriata deloc si ma scotea din sarite singele ei rece. Nu suportam singele ei rece. Mai tirziu, dupa ce ne-am hotarit, cind am fost la varul meu sa-i cer o undita si sa-i fur cumva un cutit - ca eu nu aveam nimic prin casa -, ea a venit cu mine si m-a asteptat afara, in fata blocului, pe banca. Eram in casa la varul meu si m-am uitat pe fereastra. Speram sa fi fugit, speriata. Daca ea ar fi fugit, eu as fi mers direct la politie. Dar era acolo si ma astepta. Ne-am intors acasa si ne-am apucat de treaba. N-a curs singe aproape deloc, nu stiu de ce, poate pentru ca se inchegase. Mi-era scirba. Am lucrat in noaptea aia, a doua zi, inca o noapte si inca o jumatate de zi. Pe 25 noiembrie totul era terminat. Nu dormisem deloc, nu mincasem, nu mai gindeam". "Le-as fi spus atunci ce s-a intimplat, dar era prea tirziu" N-a fost o operatiune usoara si nici scutita de surprize. Cine a proiectat masina de tocat carne mai mult ca sigur ca nu a luat in calcul cit de ineficiente sint cutitele atunci cind e vorba de pielea de om. Se apucasera serios de treaba inca din timpul noptii, iar hainele mortului ajunsesera deja la pubela. Lucrau in baie, barbatul si femeia cot la cot. Dimineata s-au trezit la usa cu nevasta lui Luncanu si fratele acestuia, alertati ca n-a ajuns acasa. Sava Paun n-a deschis usa, iar cei doi au plecat. Citeva ore mai tirziu, Paun a luat o pauza, a lasat-o in casa pe M. si i-a facut o vizita la magazin sotiei prietenului sau. Voia sa ia pulsul situatiei, sa vada cit de alertata este familia lui Luncanu. Surpriza: "Abia atunci am aflat ca sotia lui il urmarise in seara aia sa vada unde se duce pentru ca era beat. Si ea mi-a spus ca l-a vazut ca a intrat la mine. Inca o data am fost convins ca, pina la urma, se va afla totul. Si mi-a trecut prin minte sa le spun tot ce s-a intimplat, dar deja era tirziu: Adrian nu mai era intreg. Cum sa-l dau asa? Le-am spus ca a fost la mine, dar ca era asa de beat incit l-am dat afara si nu stiu unde s-a dus". In toata aceasta pelicula de cosmar, apare si o induiosatoare secventa. Tatal lui Sava Paun. Inoportun, ca toti cei de virsta lui, batrinul venise de la tara, sa-i duca fiului niste carne. "Ne-am speriat tare, dar am hotarit sa nu-i deschidem. A batut ce a batut, dar nu a plecat. Atunci mi-am adus aminte ca el are o cheie. M. a iesit la fereastra, l-a strigat si i-a spus ca nu poate intra ca nu-i bine ce vede el acolo: ca eram cu niste prieteni arabi la o petrecere, ca adusesem niste curve si toata lumea era dezbracata, asa ca nu poate intra". Bietul tata! I-a dat fetei prin geam sacosa cu de-ale gurii si s-a dus. "Stiam ca au sa ma gaseasca ei cumva" Sava Paun si-a dedicat zilele care au urmat descotorosirii de cadavru "cautarii", impreuna cu familia lui Luncanu, a prietenului sau. Fata a disparut imediat ce urmele au fost sterse. "Mergeam impreuna cu sotia lui in fiecare seara sa-l cautam prin oras. Mai facuse el escapade din astea, sa dispara niste zile fara sa stie nimeni de el. O data a disparut tot asa, fara sa dea vreun semn de viata, iar familia a aflat dupa citeva luni ca el fusese in Germania. Dar acum excludeau cu totii posibilitatea asta: disparuse fara bani si fara acte la el. Nu gindea inca nimeni ca ar fi fost omorit, dar ma suspectau pe mine ca as sti eu pe unde a disparut. Prieteni, betii, aventuri, chestii de genul asta. Mai ales ca fusese vazut intrind la mine. Am avut noroc de doua lucruri. Inca il cautam, cind, intr-o zi, o voce de femeie, i-a spus nevesti-si la telefon ca de-acum nu-l mai vede, ca e al ei si nu se mai intoarce acasa. Era vreo curva din asta. Nici astazi nu-mi dau seama cine a sunat atunci, ca eu nu ma gindeam la smecherii din astea. Am fost dupa aia, seara de seara, cu nevasta-sa prin oras sa-l cautam. Acolo am avut un alt noroc. Cineva, dintr-un bar, ne-a povestit ca-l vazuse acolo cu seara inainte si ca l-a recunoscut. Dupa aia nu m-am mai bagat". A urmat fuga in Germania. Isi mai legase, inainte de plecare, o tinichea de coada. In schimbul unei datorii, niste amici i-au lasat drept gaj un televizor nou-nout. Care s-a dovedit a fi, in cele din urma, furat dintr-un depozit. Politia a pornit pe urmele lui, iar el a fugit din tara. "Era frumos in Germania. Era chiar perioada sarbatorilor, si eu trageam sa nu ma prinda, sa rezist cit de multe zile pot in libertate. Stiam ca, in legatura cu crima, au sa ma gaseasca ei cumva. Pina la urma m-au prins. Dar nu pentru crima. Eram in gara, luam trenul spre Hamburg. Politistii nemti au venit la mine intins ca si cum stiau ca sint dat in urmarire pentru furt". Politia germana l-a verificat si a decis, in ianuarie 1995, trimiterea lui, cu insotitor, in Romania. Ajuns la Otopeni, Paun ramasese fara acte. Insotitorul sau le lasase unui vames sa-i faca intrarea in tara, iar Paun a profitat de un incident cu o femeie care ducea un carucior cu un copil. S-a dus cu tupeu la vames si i-a cerut actele, sub pretextul ca nu mai poate astepta. Si le-a primit, dupa care a disparut. S-a ascuns o vreme pe la diversi cunoscuti din Bacau sau de la tara. Atunci a aflat ca, fusese extradat pentru crima, ca Luncanu nu fusese gasit, dar ca toata lumea se gindea ca se petrecuse ceva rau cu el si ca Sava Paun era primul banuit ca stie ce s-a intimplat cu amicul sau. Rechizitoriul procurorului consemneaza ca, la data de 17 ianuarie 1995, la scurta vreme dupa venirea in tara, Sava Paun l-a injunghiat in burta si in git pe N.T., din Bacau, in scopul de a-l tilhari. Gravitatea ranilor victimei, precum si zonele vitale tintite de cutitul lui Paun l-au determinat pe anchetatori sa-l acuze de tentativa de omor in scop de jaf, N.T. fiind valutist. "Nici vorba - spune Paun, care s-a considerat o victima in toata aceasta poveste. L-am injughiat pentru ca ma daduse in git in afacerea cu televizorul, iar eu nu eram vinovat. Televizorul nu-l furasem eu, iar el statea la mine drept semn". Gaj, adica. Funia se apropia de par. Pe 7 aprilie a fost gasit capul lui Adrian Luncanu, iar anchetatorii erau acum convinsi ca asta o putea face numai un om deosebit de violent, din anturajul victimei. Cine altul decit Sava Paun? A fost prins pe 17 aprilie - cu sase zile inainte de o indelung planuita plecare clandestina, cu un TIR, spre Italia - pe malul lacului Bistrita, dupa ce politistii il urmarisera pe tatal sau, banuind ca batrinul isi ajuta cu bani feciorul fugar. "Am vazut pe unul care semana cu el si m-am dereglat" Se intimpla sa-l mai viseze. Acum, dupa ce lucrurile s-au sfirsit cumva, cind stie ca are 23 de ani de stat dupa gratii si cind nu mai are practic nimic de pierdut, totul a devenit mai suportabil. Incearca sa recupereze cit mai poate din strafulgerarile de omenie care-i amintesc de viata in libertate: copilul, care are acum zece ani, speranta vreunei reduceri de pedeapsa, discutiile cu colegii de celula, in care fiecare isi arata si cealalta fata, nu doar duritatea. Celula sa e plina de condamnati care nu au nici o sansa sa fie eliberati mai devreme de zece ani. "Lumea poate se gindeste cine stie cum, dar daca ati stii cit... cum sa zic.., sentiment gasesti la oamenii astia citeodata, parca nu-ti vine sa crezi ca si noi... mai ales seara, cind mai stam de vorba...". Vreo poza cu Adrian Luncanu, de pe vremea cind bateau tara in lung si in lat in excursii si aventuri? Alarma: "Nu! Nu cumva sa dati asa ceva. Trebuie sa fie vreuna pe undeva, dar sa nu dati, eu nu vreau, nu pot sa vad asa ceva. La puscarie, in Bucuresti, am vazut pe unul care semana perfect cu el si m-am dereglat, n-am mai fost dupa aia bun de nimic. Semana perfect cu el". In timpul procesului s-a zbatut mult, a facut galagie, nu s-a lasat cu una cu doua. Desi a recunoscut totul chiar din momentul prinderii sale, si-a vindut apartamentul ca sa-si plateasca avocati care sa-l scape cit mai ieftin. A contestat, a facut recursuri, spre exasperarea anchetatorilor care mizau pe sentimentul de vinovatie care ar fi trebuit sa-l paralizeze dupa o asemenea grozavie. "Da, stiu ce am facut, dar nu definitiv, nu pentru totdeauna. Am facut tot posibilul sa scap de MSV". Adica de puscaria pe viata. "Poate imi mai ramin vreo citiva ani sa traiesc normal". Pina atunci mai sint inca 18 ani. Asta daca lucrurile merg bine. E un detinut incomod. In urma cu citiva ani, presa locala relata de scandalul pe care Paun l-a facut, din puscarie, pentru o sumedenie de tilharii pe care politia i le-a pus in circa. Cu 23 de ani de inchisoare, nu mai ai nimic de pierdut. Dar mai poti cistiga cite ceva: mici facilitati la pachete, la intrevederi, in perioada anchetei. Iar citeva tilharii acolo, asumate de buna voie, nu mai conteaza la o asemenea condamnare, iar politia mai scapa de niste dosare nerezolvate. Are in celula doua manuscrise. "Unul, cu o chestie scrisa de mintea mea, celalalt, cu povestea asta". E vorba, fireste, de varianta lui despre "povestea asta". Pe linga puscarie, a mai fost obligat sa plateasca familiei lui Luncanu "cheltuielile de inmormintare". Sa se inmorminteze ce? "Pai,... capul". E profund convins ca in fiecare din violentele pe care le-a comis a avut dreptate. Sectoristul pe care l-a batut il siciia cu tot felul de citatii si amenzi, desi nu-l cunostea fata in fata. In plus, spune el, politia il bruscase pe batrinul sau tata, sa ii spuna unde i se ascunde fiul si de ce nu vine la politie cind este citat. Pe valutist l-a injunghiat nu pentru a-l tilhari, ci pentru ca il daduse in git cu televizorul, iar el nu avea nici o treaba ca acesta fusese furat. Pe altii, pe nenumarati altii,... "Nu... sa nu ma contrazica, sa nu faca scandal... chestii de genul asta... trebuie sa se termine, eu n-am nimic cu nimeni". Cit despre Adrian Luncanu... "El confunda bunatatea mea cu prostia" Poate ca nici Sava Paun nu-si mai aminteste exact cum au stat lucrurile in noaptea aia. Unele detalii i s-au sters din minte, au aparut poate altele, pe care si le-a construit pentru ca avea nevoie sa se sprijine de ceva in tentativa de a intelege el insusi ce s-a intimplat. Unele s-or fi petrecut inaintea altora, cauze ale altor cauze, amestecate cu ciudate efecte. Curatata de pauze, sincope de exprimare, reveniri si ezitari, iata singura varianta care va fi cunoscuta vreodata: "M-am hotarit sa merg a doua zi, fie ce-o fi, la pescuit. Macar pentru cit muncisem toata dupa-amiaza sa fac momeala. Nu eram baut. M-am culcat ca sa ma trezesc devreme. Cred ca atipisem, cind a aparut iarasi el si a inceput sa bata cu pumnii in usa. A durat ceva timp pina i-am deschis. Indiferent daca dorm singur sau cu cineva, eu dorm gol. Asa ca am inceput sa ma imbrac. El se saturase sa mai bata si a inceput sa strige si sa injure, apoi s-a mutat la geam. Eu deschisesem intre timp usa, iar el a revenit si a intrat. Avea in mina o sticla de spumos, nedesfacuta, si era foarte beat. A inceput sa faca scandal, ca sa merg cu el, ca ce stau acasa, ca sa plecam, chestii de genul asta. I-am spus sa ma lase in pace, ca eu nu mai ies din casa. Ma saturasem. A inceput sa injure, sa vorbeasca cu mine aiurea... Ce se intimpla: cu mine, el nu avusese niciodata un conflict. El pe toti ii incercase, iar eu nu ca aveam o faima de bataus, dar am stiut totdeauna sa-mi impun punctul de vedere, iar in cazuri de genul asta, de confruntare fizica, n-am pierdut niciodata. Eram constient mereu ca ma evita si de aceea eu eram singurul care il linistea de fiecare data cind era baut si violent. Era inalt si bine facut, dar niciodata nu fusesem nevoit sa-i aplic o corectie ca sa se teama cu adevarat. Din cauza asta, el confunda bunatatea mea cu prostia. Asa a fost si in seara aia si m-a deranjat tare chestia asta. S-a chinuit sa scoata dopul de la sticla, n-a reusit, si pina la urma l-a scos cu dintii. Ei, zic, esti pus pe fapte mari matale in seara asta. Atunci m-a facut bulangiu si eu nu suport chestii de genul asta. Stateam sa vad pina unde poate sa ajunga. S-a dezbracat de geaca, a aruncat-o pe pat si s-a dus la baie. I-am luat geaca, am asteptat sa termine si l-am dat afara. Era in usa de la baie. Atunci ne-am incaierat. Nu l-am lasat sa loveasca el primul. Cind l-am lovit, l-am trimis inapoi in baie. Am auzit pocnind tare capacul de la WC si m-am uitat dupa el. Am avut o clipa de remuscare. Dar el, in loc sa se potoleasca, incerca sa recupereze, sa se ridice de jos. Dar era derutat complet. Cauta sa se sprijine de perete, dar peretele era departe de el. S-a ridicat si s-a proptit in tocul usii, a inceput sa urle ca turbat si sa injure. Or, eu nu..., chestii de genul asta... zarva, scandalul... nu mi-au placut niciodata. Trebuia sa-l lovesc decisiv. A iesit pe hol, l-am lovit de citeva ori si a cazut. M-a apucat de pantaloni. Atunci i-am aplicat doua lovituri cu piciorul in figura. A cazut in baie, a bufnit pe ciment si a inceput sa horcaie. Am zis ca-i teatru. Am simtit ca l-am lovit bine, ca l-am scos din lupta si din cauza asta face el teatrul asta. Dar era o chestie ciudata: ii ramasese o mina suspendata in aer. Dupa un timp a inceput sa se faca livid. Cred ca l-am lovit cumva in git. Si ma uitam la mina aia care statea ciudat in sus, in aer, si ceva era complet anormal. Atunci am realizat ca l-am omorit. M. a aparut atunci din dormitor si m-a intrebat deodata: te-a lovit? Chestia asta m-a enervat foarte tare. Cum sa ma mai intrebi daca m-a lovit, cind el statea acolo jos, mort? Du-te, i-am spus, si adu o luminare. Dupa aia...". CRISTIAN GROSU 