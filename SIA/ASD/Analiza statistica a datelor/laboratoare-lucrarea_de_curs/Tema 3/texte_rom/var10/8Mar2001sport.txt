 Poreclit "Investitie", Tibi Ghioane si-a deschis sufletul in "Evenimentul zilei" Ultimul roman virgin Rapidistul Tiberiu Ghioane a facut, in prezent, poate cel mai spectaculos salt in lumea buna a fotbalului. Explozia giulesteanului nu s-a produs insa in campionat, asa cum s-au petrecut lucrurile cu "rivalii" sai, Marius Niculae si Paul Codrea, ci se datoreaza convocarilor la echipa nationala. Reconstructia demarata de selectionerul Ladislau Bölöni la prima reprezentativa este considerata de Ghioane sansa vietii lui. "Nu ma chema la nationala daca nu avea nevoie de tineri", recunoaste, cu modestie, giulesteanul care, pe 18 iunie, va implini 20 de ani. Originar din Tirgu Secuiesc, cel supranumit "Investitie" a ajuns la Rapid in vara anului trecut, de la Brasov, orasul unde si-a petrecut copilaria si a deprins primii pasi in fotbal. Se pare ca aducerea sa in Capitala a reprezentat o optiune a lui Mircea Lucescu, antrenorul care pusese ochii pe el inca de cind evolua la "tineretul" divizionarei B Tractorul Brasov. Omul de legatura a fost Constantin Anghelache, vicepresedintele gruparii de sub Grant si bun prieten cu actualul tehnician al formatiei Galatasaray Istanbul. Dupa plecarea lui "Il Luce" pe malurile Bosforului, Ghioane a fost trimis "sa-si faca mina" la echipa de tineret a giulestenilor. "Nu am fost suparat din cauza acestei situatii", spune ardeleanul. Norocul i-a suris in momentul in care antrenor principal a devenit Mircea Rednic. "Nu am nimic de pierdut, doar de cistigat", a prezis "Puriul" in momentul in care a anuntat ca mizeaza pe Ghioane, impresionat, se pare, si de tupeul de care da dovada tinarul jucator. Titular in partida cistigata de rapidisti la Bacau, in ultima etapa a turului, "Investitie" a fost cel mai bun de pe teren. De atunci a inceput ascensiunea. In urma cu citeva zile, el a fost unul dintre cei mai buni fotbalisti "tricolori" in finala turneului din Cipru, cu Lituania. "Acel meci a reprezentat cel mai fericit moment din viata mea". In prezent, Tiberiu Ghioane este cel mai scump jucator al vicecampioanei, iar specialistii spun ca va ajunge un star. "Oricum, n-as fi murit de foame" Te consideri deja o vedeta? Nici vorba. Deocamdata nu am jucat decit doua meciuri in prima echipa a Rapidului. Sint abia la inceput de drum, iar ca sa ajungi o vedeta Daca nu ai fi ales fotbalul, spre ce te-ai fi indreptat? Fotbalul inseamna totul pentru mine. Este prioritatea mea. Nu cred ca as fi putut sa fac altceva. Poate as fi incercat la tenis de cimp, Cine si-a dat seama ca ai talentul necesar pentru a deveni un bun fotbalist? Aurel Lie, primul meu antrenor de la Brasov. Lui ii datorez enorm. Si lui Mircea Rednic. El este "cel mai piesa", un antrenor Dar cu Bölöni cum te intelegi? Exista vreo asemanare intre Rednic si selectioner? Amindoi sint profesionisti adevarati. Tehnicieni care au invatat carte. Nu sint conservatori, se aseamana foarte mult, mai ales in privinta caracterului. Mircea Rednic si Ladislau Bölöni sint oameni deschisi, glumeti. Este o placere sa lucrezi cu ei. Ca tacticieni nu mi-am facut inca o parere daca se aseamana sau nu. La Rapid, eu fac lucruri diferite, legate de pregatire, iar la nationala am efectuat numai antrenamentele de dinaintea meciurilor. Nu cred ca voi juca impotriva Italiei. Sint altii inaintea mea. "Sint catolic si nu am idoli" Ai vreun idol? Nu-mi permite religia sa am idoli. Sint catolic. Il apreciez in mod deosebit pe Zinedine Zidane, un mare fotbalist. Dar nu ma consider fanul lui si nici nu as vrea sa-l copiez. Eu am un stil propriu, pe George Copos, patronul Rapidului, te considera in acest moment netransferabil, desi Dinamo Kiev s-a oferit sa plateasca pentru tine 2,5 milioane de dolari. Mircea Sandu, presedintele Federatiei Romane de Fotbal, sustine ca adevaratul tau pret este de patru milioane de dolari. Cum ti se par aceste sume? Doua milioane de dolari sint foarte multi bani. Pentru mine este o suma fabuloasa. Ce-am jucat eu pina acum? Inca nu am demonstrat tot ce pot. Cred ca mai intii trebuie sa joc bine si apoi sa mi se puna un La ce club din strainatate ai vrea sa ajungi? Nu m-am gindit. Sint abia la debut. Doar asa, ca un vis, mi-ar placea sa joc in Italia, la AC Milan. Este doar un vis foarte indepartat. AC Milan, Bayern München si Arsenal Londra sint echipele mele Cum iti petreci timpul liber? In nici un fel. Viata mea este fotbalul si nu ma gindesc decit la Nu asculti muzica? Ai vreun gen preferat? Imi place muzica, indiferent de gen, dar nu pot sa spun ca ma dau in Biblioteca iti face cu ochiul? Citesc numai carti despre fotbal. Acum, de exemplu, recitesc "Zile si nopti pe stadion", de Ioan Chirila. "Fetele consuma mult. Timp si altele" Traiesti vreo idila? Nu am timp sa ma gindesc la femei. Am in cap numai fotbal. Fetele consuma mult. Timp si altele. La capitolul asta "merg pe burta". Singurele prezente feminine din viata mea sint mama, pe care o venerez si careia ii datorez totul, si Mirela, sora mea, o fata foarte Ai multi prieteni? Citiva. Cel mai bine ma inteleg cu "Ema" (n.r. - Emilian Dolha, goal-keeper-ul de rezerva al Rapidului). O sa ajunga un mare portar. Mai tin legatura cu Narcis Raducan si cu Mihai Dascalescu. Stau in Recent ti-ai luat carnetul de sofer. Da, imediat mi-am si cumparat o Dacie. Ce altceva puteam sa-mi cumpar? La valoarea pe care o am acum este autoturismul cel mai potrivit pentru mine. Poate, cind o sa am bani mai multi, voi achizitiona un Ai cosmaruri? Nu. Pe pamint nu mi-e frica de nimeni. Nici de Tyson. Daca-l vad pe strada fug, nu stau la bataie. Nici de indigestie nu mi-e frica. Esti usor de impresionat? M-a dus Mutica, intr-o zi, la Catedrala Sfintul Iosif, de aici, din Bucuresti. Doamne, ce frumoasa e! Imi pare rau ca n-am ajuns inca la Vatican. Tinarul fotbalist traieste o drama despre care nu vorbeste decit foarte greu. "Tatal meu e disparut. Nu l-am mai vazut de 11 ani. Nu stiu nimic despre el". Acesta este Tiberiu Ghioane, cu bucuriile si tristetile lui. LAURENTIU CIORNEI ADI DOBRE Belgia s-a distrat cu Romania la hochei feminin Ciuca batailor "Pentru noi a fost un antrenament", spune Wendy Calvarul hocheiului feminin din Romania continua, echipa nationala fiind surclasata marti seara, pe patinoarul "Mihai Flamaropol" din Bucuresti, de reprezentativa Belgiei. Scorul final, 7-0 (3-0, 4-0, 0-0), nu lasa loc de prea multe comentarii. Cei care nu au vazut meciul ar fi tentati, poate, sa spuna ca acest rezultat reprezinta un pas inainte, bazindu-si rationamentul pe scorul primei partide, in care Olanda a administrat Romaniei un rusinos 14-1. Nu e deloc asa. Belgia e o echipa solida, incomparabil mai sudata decit a noastra, dar nu se ridica la valoarea olandezelor, care patineaza mai repede si au o tehnicitate mai mare. Ar fi de remarcat ca, totusi, pentru prima data in competitie, echipa Romaniei a reusit sa incheie o repriza neinvinsa. Dar, la fel de bine, se poate sesiza ca formatia noastra este prima echipa care n-a reusit sa inscrie pe parcursul unei partide l La finalul fiecarui meci, Terry Lobraico, reprezentantul sponsorului principal al competitiei, firma "Connex", premiaza cea mai buna jucatoare a fiecarei echipe. La sfirsitul partidei cu Belgia, distinctia a fost acordata portaritei noastre, Beata Antal. Fara comentarii l Arbitrul roman Andrei Becze, proprietarul unei pizzerii, a invitat toata delegatia Italiei sa faca o degustare. Localul se numeste "Italia mia" l Eva Laday-Torok, jucatoarea care a participat la conferinta de presa, regreta faptul ca a raspuns favorabil convocarii. "Daca stiam ca n-o sa joc, acceptam propunerea federatiei si veneam la competitie ca arbitru de linie". Ea, Ibolya Sandor (legitimata tot la Ciuc) si reprezentanta Gheorgheniului, Agnes Elekes, au cele mai putine minute petrecute pe gheata. Antrenorul Gheorghe Tabacaru sustine insa ca nu dezavantajeaza pe nimeni l Wendy Roerbert, ajutor de capitan al echipei Belgiei, a fost rugata, la conferinta de presa, sa spuna citeva cuvinte despre meci. "Meci? Care meci? Nu se poate spune ca a fost un meci. Pentru noi a fost ca un antrenament". Astazi, Romania va intilni Italia, de la ora 15.00. HORIA HASNAS Invidioasa pe casnicia celebrei "Posh Spice", Sora Victoriei Adams si-a gasit un "Beckham" Louise este sora mai mica a Victoriei Adams (componenta grupului britanic de muzica pop "Spice Girls" si sotia fotbalistului David Beckham de la echipa Manchester United). Invidioasa, probabil, pe casnicia fericita a surorii mai mari, Louise si-a propus sa caute un baiat care sa se apropie de profilul celebrului mijlocas englez. Si l-a gasit!. Ea a fost vazuta impreuna cu Noel Imber, un portar cvasinecunoscut de la minuscula echipa Boreham Wood, la petrecerea ocazionata de aniversarea zilei de nastere a micutului Brooklyn Beckham, care abia a implinit doi ani. Imber poarta o tunsoare foarte scurta, similara cu cea a lui David, si un mic diamant prins de lobul urechii stingi. Cunoscutii spun ca "intotdeauna i-a placut sa arate ca Beckham". Louise Adams l-a cunoscut pe Noel intr-un bar de noapte londonez. MARGARIT BANUTA Mozacu intra in haita "lupilor galbeni" Fotbalistul Ciprian Mozacu este achizitia de ultima ora a Petrolului Ploiesti, marti seara, fostul jucator al Stelei si al Otelului Galati semnind un angajament valabil pina in vara cu gruparea din Orasul Aurului Negru. La 24 de ani, jucatorul de banda stinga reprezinta cel mai notabil transfer reusit de Petrolul in ultimii ani. Dupa ce s-a pregatit toata iarna cu Rapid, Mozacu se vede in postura de a da piept cu echipa de linga Podul Grant peste numai doua zile, cind, pe "Ilie Oana" din Ploiesti, Petrolul va intilni "alb-visiniii". Lui Victor Rosca, "omul de ordine" de pe banca gazarilor, i-a venit astfel inima la loc, dupa ce, in aceasta iarna il pierduse pe Liviu Negoita, in favoarea Astrei, iar gasirea unei solutii pentru flancul sting al echipei sale ramasese in aer. Mozacu a efectuat deja marti seara primul antrenament cu noii sai coechipieri, raminind impresionat de metodele lui Rosca, dar mai ales de modestia fotbalistilor ploiesteni. Ciprian a fost repede adoptat de capitanul Petrolului, Florin Pirvu, cu care imparte camera in cantonamentul de la Cringu lui Bot. Primul telefon pe care Mozacu l-a dat dupa ce a semnat cu "lupii galbeni" a fost in Italia, la Acireale, acolo unde sora lui a adus pe lume, cu doar citeva saptamini in urma, un baietel care a primit numele Alexandru, acelasi purtat de tatal lui Ciprian, decedat in 1994. De altfel, pe noptiera de linga patul sau din cantonamentul Petrolului stau deja multe fotografii cu micutul Alexandru, de care unchiul sau este foarte mindru. ADI DOBRE Flick-flack Fara tigari la Cupa Mondiala din 2002 Organizatorii turneului final al Campionatului Mondial de fotbal, care va avea loc in anul 2002 in Coreea de Sud si Japonia, se gindesc sa impuna interzicerea fumatului pe stadioane. Anuntul, informeaza AFP, a fost facut ieri de Lin Byung Taik, purtatorul de cuvint al organizatorilor sud-coreeni. Aceasta idee le-a venit cind au constatat ca prima zi a competitiei, 31 mai, a fost declarat de Organizatia Mondiala a Sanatatii (OMS) drept Ziua Mondiala de lupta impotriva fumatului. Oficialul coreean a precizat ca discutiile cu partenerii japonezi si cu FIFA au demarat deja, dar ca, pe moment, nu s-a ajuns la nici un rezultat. (H.H.) Ilie l-a trasnit pe Sampras Ziua a doua a turneului de tenis de la Scottsdale a produs doua bombe. Jucatorul australian de origine romana Andrew Ilie l-a invins pe Pete Sampras, favoritul numarul unu al turneului, cu scorul de 3-6, 7-6 (7/2), 6-4, in vreme ce al doilea cap de serie, Andre Agassi, a pierdut in fata spaniolului Francisco Clavet, scor 1-6, 7-6 (7/2), 5-7. Nici Adrian Voinea n-a trecut de turul doi, el fiind eliminat de Marcelo Rios, invingator cu scorul de 7-6 (7/2), 6-4. (H.H.) Gane, vinat de "Lacuste" Fotbalistul roman Ionel Tersinio Gane, atacantul echipei elvetiene Saint Gall, ar putea sa umple golul lasat la Grasshopers Zürich de Viorel Moldovan. "Lacustele" il doresc pe "Jerry", numai ca diriguitorii de la Saint Gall, grupare care se afla pe primul loc in play-off-ul campionatului helvet, nici nu se gindesc sa se desparta de ex-dinamovist. "Dupa ce l-a vindut pe nigerianul Amoah la Sturm Graz, pe cinci milioane de franci elvetieni, conducerea nu vrea sa mai dea drumul nici unui jucator. Mi s-a propus sa-mi reinnoiesc contractul, care imi va expira peste un an, insa, deocamdata, nu am luat nici o decizie. Saint Gall are un buget anual de 10 milioane de dolari", ne-a declarat ieri Gane. In ultima etapa, formatia lui "Jerry" a invins cu 3-2 echipa Lausanne, partida in finalul careia Gane a primit cartonasul rosu. "I-am pus mina in fata, iar el a cazut ca secerat. Adversarul respectiv m-a provocat tot meciul. Am primit doua etape de suspendare". In timpul liber, Gane merge cu coechipierii la bowling, in discoteca sau face cumparaturi la Zürich, oras in care nu pierde prilejul de a se reintilni cu Gabor Gerstenmejer, autorul celor doua goluri din partida-retur dintre Dinamo si Sporting Lisabona, la Bucuresti, in 1991. (D.C.) Mauta, operatie pe cord deschis Marian Mauta, fundasul echipei FC Brasov, va pleca astazi in Israel pentru un control medical amanuntit, care s-ar putea finaliza cu o interventie chirurgicala pe cord deschis. Mauta, unul dintre oamenii de baza ai echipei cu cea mai buna aparare din fotbalul romanesc, a fost declarat inapt pentru sport, dupa ce medicii i-au depistat, in aceasta iarna, o insuficienta aortica. Conducerea brasovenilor i-a aranjat lui Mauta plecarea la Tel Aviv, la o clinica renumita de cardiologie, unde timp de doua zile va efectua mai multe examene medicale. "In functie de rezultate voi fi sau nu supus unei operatii, dar mai mult ca sigur ca asa se va intimpla", ne-a marturisit Marian, increzator in sansele sale. "Nu ma gindesc decit la faptul ca voi juca iarasi. Alta alternativa nu pot lua in calcul". Inaintea plecarii, Mauta le-a urat coechipierilor noroc in vederea partidei programate duminica, pe teren propriu, cu Universitatea Craiova. (A.D.) "Nu eu voi sterge praful" Ladislau Bölöni va merge simbata la Ploiesti, unde va urmari derby-ul etapei inaugurale a returului, Petrolul-Rapid. "Abia astept sa inceapa sezonul! Sper sa primesc niste raspunsuri favorabile de la citiva fotbalisti pe care ii astept sa confirme asteptarile noastre", a declarat ieri selectionerul. "Nu-mi doresc drept de vot in Comitetul Executiv. Poate este «praf», pot sa spun acest lucru, dar nu eu sint cel care-l voi sterge. Sa nu se-astepte nimeni ca eu sa strig «Revolutie!»". (T.U.) Ne fluiera nemtii FIFA a comunicat Federatiei Romane de Fotbal componenta brigazilor de arbitri la meciurile "tricolorilor" cu Italia si Georgia. Pentru partida programata la Bucuresti cu "squadra azzurra", pe 24 martie, au fost delegati Herbert Fandel - la centru -, Harry Ehing si Jan Hendrik Salver - la linii -, toti din Germania. Patru zile mai tirziu, la Tbilisi, confruntarea Georgia-Romania va fi "mediata" de norvegienii Rune Pedersen (la centru), Erik Raestadt si Steiner Helvik (la linii).(T.U.) Semeghin, viata nocturna Dorin Semeghin, mijlocas la echipa de fotbal Foresta Suceava, a fost trimis la echipa de tineret. Antrenorul principal Marin Barbu a luat aceasta decizie motivind ca Semeghin duce o viata nesportiva. Tinarului si talentatului mijlocas sucevean i s-a reprosat faptul ca pierde noptile aiurea si ca nu da randament la antrenamente. Barbu a avertizat ieri ca de acelasi tratament vor avea parte si alti componenti ai Forestei, indiferent de nume, daca nu se incadreaza in programul de pregatire al echipei. (T.A.) Mister il titularizeaza pe Badea Antrenorul Cornel Dinu a cristalizat, in meciul amical disputat ieri in compania grupei de juniori Ô85, pregatita de Vasile Ghita, formula de echipa cu care FC Dinamo va aborda, simbata, prima etapa de campionat, pe teren propriu, in compania celor de la FC National. In viziunea Procurorului, tinarul mijlocas Ionut Badea are loc printre titulari, in detrimentul lui Iulian Arhire, singura achizitie mai acatarii facuta de "ciinii rosii" in pauza competitionala. In schimb, stoperul Bogdan Onut va continua sa incalzeasca locul pe banca de rezerve deoarece, in sistemul cu trei fundasi conceput de Mister, ex-ploiesteanul nu incape. Cornel Dinu a participat marti seara la sedinta Consiliului de Administratie, ocazie pentru tehnician de a aduce iarasi in discutie subtirimea lotului cu care incearca s-o prinda din urma pe Steaua. Tot ieri, pe la stadionul din Soseaua Stefan cel Mare a trecut si portarul Stefan Preda, in prezent la Astra Ploiesti, pentru a-si saluta fostii colegi de echipa. (D.C.) Fotbalul romanesc s-a incuscrit cu Nike Liderul mondial al echipamentului sportiv, "Nike", si LPF au oficializat ieri parteneriatul de doi ani si jumatate, prin care concernul american va deveni unul dintre sponsorii oficiali ai fotbalului romanesc. In baza contractului semnat intre cele doua parti, divizionarele A vor primi cite 50 de mingi Nike "Geo Merlin" - zece dintre ele fiind platite de LPF din fonduri proprii - pina la finele sezonului in curs. (S.T.) Tintar UEFA Cupa UEFA programeaza astazi cele patru partide ale primei manse a sferturilor de finala: Kaiserslautern - PSV Eindhoven, FC Barcelona - Celta Vigo, Alaves - Rayo Vallecano si FC Porto - FC Liverpool. Ultimul meci poate fi urmarit, in direct, pe postul TV Romania 1, cu incepere de la ora 22.05. Selectionerul a stirnit ieri rumoare Bölöni: "Hagi nu mai este util echipei nationale" Prunea, Prodan, Codrea, Radoi, Marius Niculae, Ghioane si Iencsi sint cei sapte fotbalisti pe care selectionerul Ladislau Bölöni i-a retinut in echipa nationala, dupa trialurile si verificarile jucatorilor din campionatul intern. "Incepind din noiembrie, la capatul fiecarei actiuni am impartit jucatorii in trei categorii: cei considerati plusuri pentru nationala, cei cu care trebuie sa mai lucram si cei care, deocamdata, trebuie pusi deoparte. Acum, dupa ultimul turneu de verificare, din Cipru, afirm ca avem un grup alcatuit din zece jucatori care dau satisfactie. Nu pot afirma ca ei sint deja la nivel international, dar trebuie neaparat sa ajunga acolo cit mai repede", a prezentat Bölöni concluziile muncii sale din ultimele patru luni. "Am cautat jucatori intre 19 si 25 de ani. Singurele exceptii s-au numit Prunea, un om foarte important pentru nationala in conjunctura actuala, cind pe postul de portar avem probleme, si Prodan, fotbalist de nivel international care, dupa doi ani de necazuri, merita sa primeasca o mina de ajutor. Consider ca, prin aceste actiuni, am adus singe proaspat in echipa nationala". Bölöni s-a plins ca fotbalistii care vin din tara nu se pot maturiza si forma pe deplin din cauza ca nu joaca suficient, n-au competitii internationale, iar meciurile grele din campionatul intern sint prea rare. Loti a cerut Comitetului Executiv permisiunea ca, in sedintele viitoare, sa-si prezinte punctul de vedere in privinta problemelor cu care se confrunta fotbalul autohton. Titularii, la secret "Lotul Romaniei se imparte, la ora actuala, in trei segmente: generatia veche, jucatorii tineri plecati in strainatate, care se confrunta, toti, cu probleme mai mari sau mai mici, si fotbalistii veniti din campionatul intern", a analizat situatia antrenorul reprezentativei. Bölöni a creionat deja lotul de 21 de jucatori la care va apela in confruntarea cu Italia, din 24 martie, ca si titularii pentru acest meci, dar a refuzat sa dezvaluie numele celor vizati, pe motiv ca nici Trapattoni nu a anuntat componenta "squadrei azzurra". Antrenorul roman si-a pus, in schimb, colaboratorii sa schiteze formula de echipa, asa cum o vad ei, si sa o aseze in teren. Surse din anturajul lui Bölöni au indicat totusi echipa probabila la care se gindeste acesta: Prunea (Stelea) - Ciobotariu, Filipescu, Prodan - Contra, Gilca, Dorinel Munteanu, Chivu - Viorel Moldovan, Mutu, Ionel Ganea. In calcule intra Codrea si, mai ales, Adi Ilie. Daca acesta din urma se va reface dupa accidentare pina in preajma intilnirii, atunci atacantul Valenciei va fi titularizat in locul lui Mutu. "Cobra" ar urma sa joace, in viziunea lui Bölöni, pe postul de coordonator de joc. Staff-ul tehnic al nationalei este insa sceptic in privinta posibilitatilor ca Ilie sa-si revina pina la meciul cu Italia. Miriuta n-are loc Intentiile lui Bölöni de a intineri nationala, aprobate de Mircea Sandu si de Comitetul Executiv al FRF, sint tot mai evidente. Toate actiunile selectionerului conduc la ideea ca se cauta solutii pentru inlocuirea cit mai rapida a ultimilor reprezentanti ai "generatiei de aur" cu exponenti ai "noului val". Intrebat daca-l va convoca pe Dan Petrescu, ale carui evolutii la Southampton sint, in ultima perioada, din ce in ce mai bune, selectionerul a evitat un raspuns concret, marginindu-se la a afirma ca "jucatorul se afla in vederile noastre". O alta discutie, plecata de la utilitatea convocarii lui Vasile Miriuta, liderul echipei germane Energie Cottbus, fotbalist naturalizat de unguri, care l-au si convocat la nationala, a dus la niste aprecieri interesante ale lui Bölöni. "Pe Miriuta l-am vazut jucind. Cred ca este un fotbalist determinant la clubul lui. La cei 32 de ani ai sai, nu este important pentru reconstructia echipei noastre. Daca am dori un rezultat imediat, da! Poate ca ar fi util. Reprosul pe care mi-l pot face este cum de nu l-am vazut pe Miriuta cu doua luni mai devreme", a punctat Loti. El a fost completat, mult mai transant, de Ion Moldovan, antrenorul nationalei de tineret: "Se face prea mult tam-tam cu acest jucator. El este un om foarte bun acolo, la Cottbus. Dar in nationala noastra unde l-am putea baga? Putem sa-l scoatem pe Gilca? Pentru ca nu poti chema un fotbalist de 32 de ani ca sa-l tii rezerva!". Bölöni a revenit, apoi, cu citeva afirmatii care au stirnit rumoare: "Repet, Miriuta ar fi util daca ar juca miine. Poimiine, nu, la fel ca si Dorinel Munteanu! Sa fim realisti, la 34-35 de ani, ei trebuie sa lase locul altora. Asa cum Hagi nu mai este acum util in jocul echipei nationale. Poate cu sfaturile ar mai putea ajuta". Ca sa nu mai lase loc dubiilor, antrenorul a adaugat: "Daca am dori, acum am putea sa facem nationala doar din jucatori de la tineret. Chiar daca nu punem aceasta idee in practica, avem oricum opt fotbalisti sub 21 de ani care vor deveni scheletul reprezentativei in urmatoarea perioada". Chivu are contractura si pofta de mincare Cu aproape doua saptamini inaintea dificilei partide cu Italia, contind pentru preliminariile Campionatului Mondial de Fotbal din 2002, cel mai bine cotat fotbalist roman al momentului, Cristian Chivu, are probleme medicale. Jucatorul formatiei Ajax Amsterdam nu a efectuat in ultimele doua zile nici un antrenament. Accidentat destul de serios la calciiul sting, in prima repriza a finalei turneului din Cipru, contra Lituaniei, meci disputat de "tricolori" saptamina trecuta, Cristi acuza acum o contractura la coapsa dreapta. Obligat sa mearga mai mult pe virful piciorului drept pentru a evita durerile pricinuite de calciiul contuzionat, internationalul roman s-a ales si cu amintita contractura, fiind oprit de medicul "lancierilor" de la antrenamente. "Sper sa nu fie nimic grav", afirma increzator valorosul fotbalist. "Azi (n.r. - ieri) am facut o vizita doar la sala de forta, unde am pedalat putin impreuna cu Bogdan Lobont, care se afla in convalescenta dupa operatia suferita la umarul drept. Am facut tot felul de analize la calciiul drept si, din fericire, nu a fost semnalat nimic foarte grav, dar contractura ma pune putin pe ginduri", ne-a relatat resiteanul. De luni seara, Chivu nu mai este singur, din Romania sosind mama sa, pentru o scurta vacanta la Amsterdam. Inaintea plecarii, l-a intrebat pe acesta ce sa-i aduca din tara, fotbalistul nedorind altceva decit un ciolan afumat din care doamna Chivu sa gateasca o ciorba de fasole, mincarea favorita a celor doi internationali romani de la Ajax Amsterdam. ADI DOBRE MATEI UDREA Presa italiana il elogiaza pe Alin Stoica "Un pusti pe care ar trebui sa-l ocheasca echipele din Serie A" Partidele din penultima etapa a Grupelor C si D ale Ligii Campionilor, faza secunda, s-au disputat marti seara, rezultatele fiind oarecum in limite normale, cu o singura exceptie: infringerea severa suferita de echipa germana Bayern München la Lyon, in fata celor de la Olympique, scor 0-3. "Cutremurul" s-a resimtit in Grupa C si, in acest fel, siguranta de otel a "panzerelor" intr-o calificare fara griji in sferturi de finala s-a zdruncinat simtitor. In contextul in care si Arsenal a invins, la limita, scor 1-0, pe Spartak Moscova, Bayern ar putea sa spuna adio Ligii, cu putin "noroc". Adica o victorie a "tunarilor" englezi, saptamina viitoare, pe "Olympiastadion" din München, coroborata cu eventualul succes al francezilor de la Olympique in partida de la Moscova i-ar lasa pe germani doar cu grija competitiei interne. Maruntis pentru cafea Mai interesanta pentru romani a fost desfasurarea ostilitatilor in Grupa D. Pe "Stadio Olimpico" din Roma, Lazio a dat piept cu echipa lui Alin Stoica. In ciuda faptului ca nu mai aveau decit miza sumelor puse la bataie (totusi, mai degraba maruntis pentru cafea si sandvisuri la cluburi ca Real, Lazio sau Leeds), meciurile au fost aprige. In fine, revenind la Alin Stoica, trebuie spus ca mijlocasul roman si-a pus din nou amprenta, decisiv, pe jocul formatiei la care evolueaza, Anderlecht Bruxelles. El a fost introdus pe teren de antrenorul Aime Anthuenis la scorul de 1-0 pentru gazde, in minutul 45, in locul atacantului ceh Jan Koller, ranit serios la cap. Dupa numai trei minute, Stoica a adus egalarea, inscriind un gol superb, cu piciorul drept, de la marginea careului, si majorind la patru zestrea reusitelor europene. Despre Alin, presa italiana a consemnat ca "a impresionat prin modul in care a pus in dificultate apararea echipei Lazio. Are viteza, e tehnic si foarte tinar. Un pusti pe care ar trebui sa-l ocheasca formatiile din Serie A". "Mano de Dios" Despre Real-Leeds numai de bine, daca n-ar fi fost si acel "mano de Dios" din minutul 7, prin care Raul a adus egalarea pentru madrileni. Intocmai ca si cu 15 ani in urma, cind Maradona elimina Anglia, tot cu mina, starul spaniol a inscris pe "Santiago Bernabeu", culmea, impotriva unei reprezentante din Albion. Acum, ca si atunci, englezii, care au inventat expresia "Fair-play, please!", au dat din miini a lehamite, vazindu-si de joc. Raul, ca de obicei, si-a sarutat verigheta de pe degetul inelar al miinii drepte. Altfel, o partida care a incintat ochiul, cu multe goluri si un scor strins, dovedind ca fotbalul care se joaca in Spania si Anglia este de departe cel mai spectaculos si, pina la urma, si eficace. Echipele italiene isi continua agonia, doar AC Milan tragind sperante intr-o calificare in fazele superioare ale Ligii. Din Grupa D, Real si Leeds sint deja calificate in "sferturi". MARGARIT BANUTA GRUPA C Olympique Lyon - Bayern München 3-0 (2-0). Au marcat: Govou (min. 13 si 20), Laigle (min. 71); Arsenal Londra - Spartak Moscova 1-0 (0-0). Henry (min. 82) Etapa viitoare (miercuri, 14 martie): Bayern München - Arsenal Londra; Spartak Moscova - Olympique Lyon; Clasament: 1. BAYERN 10 p; 2. Arsenal 8 p; 3. Lyon 7 p; 4. Spartak 3 p. GRUPA D Real Madrid - Leeds United 3-2 (2-1). Au marcat: Raul (min. 7 si 59), Figo (min. 41) / Smith (min. 6), Viduka (min. 54); Lazio Roma - Anderlecht Bruxelles 2-1 (1-0). Lopez (min. 39), Baronio (min. 76) / Stoica (min. 48) Etapa viitoare (miercuri, 14 martie): Anderlecht Bruxelles - Real Madrid; Leeds United - Lazio Roma; Clasament: 1. REAL 13 p; 2. Leeds 9 p; 3. Lazio 4 p; 4. Anderlecht 3 p. Galatencele l-au sensibilizat pe Cristi Vlad "Pocaitul" s-a dat pe brazda Lui Cristian Vlad, mijlocasul echipei de fotbal Otelul Galati, apropiatii ii spun "Pocaitul". Porecla i-a fost data de un prieten din copilarie, zis "Burta", fost jucator si acum masor la Petrolistul Boldesti, echipa din orasul de bastina al lui Vlad. Supranumit "Pocaitul" pentru credinta sa in Dumnezeu, dar mai ales pentru cumintenie, Cristi nu s-a suparat niciodata. Deranjate au fost mai degraba fetele care roiau fara succes insa in jurul sau. Declarat de multe ori de fostii sai coechipieri de la Petrolul Ploiesti drept cel mai fermecator fotbalist al echipei, Cristi Vlad a avut pina acum doar o prietena stabila, marginindu-se in a-si omori timpul liber in sinul familiei sau citind. O data cu transferul sau de la Dinamo la Otelul, actualii sai coechipieri au inceput sa zimbeasca ori de cite ori Vlad intoarce capul, pe strazile din Galati, dupa reprezentantele sexului slab, orasul de la Dunare fiind renumit pentru frumusetea fetelor. In urma cu o zi, la insistentele unor colegi, el a capitulat, afirmind ca galatencele sint interesante, zgircenia afirmatiei multumindu-i totusi pe apropiati. "Hai, ca ti-ai revenit!", au afirmat acestia, "si facem pariu ca te vei insura in Galati". ADI DOBRE Oficialii giulesteni isi freaca miinile "Burke, mai bun decit Vladoiu" Conducerea echipei de fotbal Rapid Bucuresti a definitivat ieri actele necesare pentru achizitionarea atacantului englez Mark Burke. Potrivit noului contract, britanicul, care ultima oara a jucat in campionatul Japoniei, urmeaza sa primeasca 30.000 de dolari pentru cele sase luni cit dureaza intelegerea. Fost jucator si in Olanda, la Fortuna Sittard, Burke reprezinta, in opinia antrenorului Mircea Rednic, "adevaratul numar noua de care aveam nevoie". Mult mai optimisti in legatura cu achizitionarea englezului care a inceput fotbalul la Newcastle United sint conducatorii gruparii de sub Grant, dar si noii coechipieri ai acestuia. "Este in vina tare de tot", apreciaza puternicul fundas Dorel Mutica. Oficialii giulesteni lauda din plin calitatile lui Burke, socotind ca acesta "este mai bun decit Jean Vladoiu" (n.r. - actualul golgeter din prima divizie). Chiar daca nu este pus la punct in privinta conditiei fizice, insularul poate debuta in garnitura Rapidului chiar simbata, la Ploiesti, in meciul contra Petrolului. El ar putea sa faca pereche cu Jean Barbu, in timp ce Daniel Pancu ar urma sa joace mijlocas stinga sau sa evolueze ca al treilea virf. LAURENTIU CIORNEI [23][pl.dll?rid=expresro] 