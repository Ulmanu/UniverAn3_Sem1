 Robbie Williams, noul James Bond? Vestea ca actorul Pierce Brosnan o sa mai intre o data in pielea si costumul Agentului 007, dupa care va renunta la rolul care i-a adus celebritatea, a stirnit forfota printre tinerii actori. Unul dintre cei mai cunoscuti aspiranti si cu cele mai mari sanse de a deveni noul James Bond este Robbie Williams, a carui cariera solo e in plina ascensiune. Robbie are toate atuurile de partea sa. A iesit pe primul loc in preferintele britanicilor pentru noul James Bond. A iesit pe locul al doilea in clasamentul celor mai sexy barbati din lume, dupa Brad Pitt. In plus, umbla vorba ca Robbie Williams ar fi incheiat deja un contract cu producatorii filmului pentru coloana sonora a viitorului James Bond, ceea ce da bine la "dosarul" candidatului. RADU MEIROSU Planeta a urmarit cu sufletul la gura alegerile din SUA Confuza in legatura cu procesul electoral in sine si prea putin impresionata de candidati, intreaga lume a urmarit cu sufletul la gura desfasurarea alegerilor prezidentiale din Statele Unite pentru ca multi sint de parere ca SUA dau tonul schimbarilor in lume. Fiind o superputere din punct de vedere economic si militar, Statele Unite au capacitatea de a conditiona politica adoptata de celelalte state. "Daca liderul ales va fi incapabil, fapt ce s-ar putea intimpla, politica externa adoptata de acesta ne-ar putea afecta pe toti", a declarat Ann Leslie, de la ziarul londonez "Daily Mail". Cu toate ca multora nu le place sa admita, cu totii recunosc influenta exercitata in lume de Statele Unite. Atit de mult incit unii sint de parere ca ar trebui sa aiba dreptul de a vota alaturi de cetatenii americani pentru alegerea unui lider care sa exercite o asemenea influenta. Rusii sint atit de interesati de alegerile din Statele Unite incit au fabricat pentru aceasta ocazie matriosti (popularele papusi rusesti de dimensiuni diferite, care intra una in alta) cu chipul celor doi candidati americani: Al Gore si George W. Bush. Acelasi entuziasm i-a cuprins si pe britanici, care au fabricat papusi gonflabile reprezentindu-i pe cei doi. Europa se arata sceptica Cea mai frecventa intrebare adresata americanilor este: "Acestia sint cei mai capabili candidati pe care ii propuneti pentru cea mai importanta functie din lume?" "Nici unul dintre candidati nu este extraordinar", declara Dinah Lammiman, producatorul emisiunii "Talking Politics" de la radio BBC4. In ceea ce priveste politica externa, nici unul din cei doi candidati nu pare potrivit. Cea mai mare temere a europenilor este ca Bush va fi un izolationist, un lider care nu va intelege afacerile externe, nu se va implica in problemele globale si va lasa celelalte state sa se descurce singure. "Statele Unite nu mai vor sa tina cont de Europa si Marea Britanie in deciziile lor", a mai afirmat Dinah Lammiman. In Germania, parerile sint impartite: desi multi il apreciaza pe Bush, datorita consilierilor pe care si i-a ales, si mai ales datorita tatalui sau, care a fost un sustinator al unitatii Germaniei, Al Gore este preferat datorita preocuparii pentru conservarea mediului inconjurator, precum si pentru faptul ca este un specialist capabil in domeniul finantelor. Germania crede ca acesta va ordona mentinerea trupelor americane pe teritoriul fostei Iugoslavii, fapt care este considerat benefic pentru Europa. In Franta, tot Al Gore este preferat: un sondaj de opinie condus de ziarul "La Croix" il crediteaza pe acesta cu 59% din preferintele electorale. In multe tari arabe insa, Bush este preferatul: "In lumea araba se crede ca Al Gore este mai mult de partea Israelului. Bush este o figura noua, in timp ce Gore si-a manifestat deja pareri vadit pro-israeliene", a declarat un ziarist libanez. Deloc surprinzator, Gore este preferat de israelieni. "Majoritatea il prefera pe Gore deoarece se crede ca acesta va continua demersurile incepute de Clinton", a afirmat Gil Tamary, producator la televiziunea israeliana. Japonezii sint insa, in favoarea lui Bush deoarece cred ca acesta va acorda mai multa atentie Japoniei, in comparatie cu China. America la urne Alegerile prezidentiale din Statele Unite au inceput inca din primul minut dupa miezul noptii de luni spre marti, cind, potrivit traditiei, locuitorii oraselului Dixville Notch din statul New Hampshire s-au prezentat la centrele de votare. In aceasta localitate, candidatul republican George W. Bush a inregistrat o victorie simbolica, alegatorii preferindu-l pe guvernatorul de Texas, in defavoarea contracandidatului democrat Al Gore, cu 21 la cinci. Decanul de virsta al localitatii, Thomas Tillotson, in virsta de 101 de ani, a fost primul care a bagat buletinul de vot in urna. Centrele de votare din multe orase din estul SUA s-au deschis la 6 dimineata, ora Coastei de Est, in timp ce in altele s-au deschis cu o ora mai tirziu. Americanii au petrecut o noapte alba, asteptind cu nerabdare sa afle cine le va fi presedinte pentru urmatorii patru ani. Desfasurarea scrutinului depinde de faptul ca Statele Unite au sase fuse orare, de pe coasta Atlanticului, la est (ora GMT minus cinci ore) pina in Alaska (GMT minus opt) si Hawaii (GMT minus zece). Tensiunea a fost cu atit mai mare cu cit cursa intre cei doi candidati, vicepresedintele Al Gore si George W. Bush, guvernatorul de Texas, a fost extrem de strinsa. Gore a facut un efort urias pe ultima suta de metri, pornind intr-un turneu electoral frenetic, de 30 de ore, care urma sa se termine in orasul sau natal, Carthage, Tennessee, unde s-a prezentat sa voteze. Bush si-a terminat campania cu un miting electoral in Austin, Texas. ISABELLA ALEXANDRESCU LIVIA CIMPOERU Comunismul moare, dar nu se preda! Mai multe mii de comunisti au defilat marti pe strazile Moscovei si in marea majoritate a oraselor din Rusia pentru a celebra cea de-a 83-a aniversare a Marii Revolutii Socialiste din Octombrie, rebotezata Ziua intelegerii si reconcilierii nationale. Plecati din Piata Kaluga, unde se afla inca o imensa statuie a lui Lenin, cei 4.000-5.000 de manifestanti au defilat pe o distanta de mai multi kilometri pina au ajuns in fata Teatrului Mare, unde se afla o statuie a lui Karl Marx. Ei au strigat "Puterea - poporului, fabricile - muncitorilor", "Jos capitalul" sau "Banda Eltin-Putin, la inchisoare!", toate acestea insotite de drapele rosii cu secera si ciocanul n Mai multe mii de ucraineni, in marea majoritate pensionari, s-au adunat, pe un frig patrunzator si o ploaie marunta, la Kiev, pentru a comemora revolutia bolsevica. In sunetul cintecelor revolutionare si patriotice, manifestantii au purtat pancarte si drapele, precum si portrete ale lui Lenin n Citiva bulgari au omagiat ieri, in fata monumentului Armatei Rosii, 83 de ani de la victoria Revolutiei din Octombrie. Numai 10-12 nostalgici bulgari si-au amintit de marea sarbatoare comunista si au venit in fata monumentului pe care un grafitti pune semn de egalitate intre steaua rusie a comunismului si zvastica nazista. CAMELIA MUNTEAN "Jaful Mileniului" a fost dejucat Politia britanica a dejucat intentia unor persoane de a fura diamante in valoare de sute de milioane de lire sterline, expuse ieri in incinta Domului Mileniului din Londra, in cadrul unei actiuni care ar fi devenit "cel mai mare jaf din lume", anunta Reuters. Un purtator de cuvint al Scotland Yard-ului a mentionat ca ofiteri ai corpului de elita "Flying Squad" au arestat sase persoane angrenate in planul de sustragere a diamantelor, care valorau circa 350 milioane de lire sterline (500 milioane dolari). Atit operatiunea politiei, cit si cea a hotilor au fost planuite vreme de citeva luni. Hotii au fost lasati sa patrunda in Dom cu un buldozer, patru fiind arestati in seiful producatorului de diamante sud-african "De Beers", iar ceilalti doi in timp ce se pregateau sa iasa la bordul unei barci cu motor, pe riul Tamisa. La misiunea de capturare a infractorilor au participat 100 de politisti. Hotii nu au reusit nici macar sa vada vreunul din diamante. "Dar daca ar fi avut succes, acesta chiar ca ar fi fost Jaful Mileniului", a declarat un oficial al Scotland Yard, Jon Shatford. Vedeta colectiei de diamante era "Steaua Mileniului", un briliant in forma de para, de 203 carate (foto) si despre care expertii spun ca prin perfectiunea sa este "de nepretuit". (C.V.) Belgradul n-are bani sa achite curentul din Romania Iugoslavia va avea nevoie, inca inainte de inceperea perioadei de iarna, de o suma cuprinsa intre 30 si 35 de milioane de euro pentru a plati contravaloarea energiei electrice importate din Romania, Ungaria si Bulgaria, a declarat luni Zoran Djindjici, unul dintre liderii coalitiei de guvernamint de la Belgrad. "Fara curent electric ne vom confrunta cu probleme majore", a avertizat Djindjici, precizind ca solutia contractarii unor imprumuturi care sa acopere contravaloarea energiei electrice importate este exclusa. El a adaugat ca prefera identificarea unui investitor dispus "sa plateasca imediat contravaloarea curentului electric primit din Romania, Ungaria si Bulgaria". O mare parte a Serbiei era cufundata in intuneric luni seara din cauza penuriei de energie, care s-a facut simtita in ultimele aproximativ trei saptamini. Compania distribuitoare de electricitate din Serbia, EPS, a anuntat noi restrictii, curentul electric urmind a fi livrat numai sase ore pe zi. Potrivit EPS, deficitul de curent este de 18 milioane de kilowati pe zi. Situatia energetica a tarii a devenit foarte dificila, in principal din cauza secetei din aceasta vara, dar, pe de alta parte, reparatiile necesare la centrale nu au fost efectuate la timp.(C.M.) Flash Revolte in lant in inchisorile sirbesti Sute de detinuti dintr-un penitenciar de linga orasul Pozarevac s-au revoltat, acesta fiind al treilea incident de acelasi fel produs in inchisorile sirbesti in ultimele doua zile. Detinutii din Pozarevac solicita sa fie amnistiati. Luni, in penitenciarul orasului Nis a izbucnit o alta revolta a detinutilor, soldata cu ranirea grava a unuia dintre ei, care cazuse de pe acoperisul inchisorii. Seria protestelor din penitenciare a inceput duminica, atunci cind detinutii din Sremska Mitrovica au declansat un violent protest si au incercat sa incendieze stabilimentul, cerind imbunatatirea conditiilor de trai din penitenciare.(C.V.) Republica SIDA Presedintele Botswanei, Festus Mogae, a declarat luni ca jumatate din decesele naturale inregistrate in aceasta tara sint cauzate de SIDA. "Poporul nostru trebuie sa accepte faptul ca in societatea noastra exista un numar foarte mare de persoane infectate cu virusul HIV si, de asemenea, un mare numar de bolnavi de SIDA in faza terminala si ca jumatate din decesele naturale, poate chiar mai mult, sint cauzate de aceasta boala", a declarat Mogae intr-o alocutiune adresata natiunii. Aproximativ o treime din populatia adulta a Botswanei este infectata cu virusul HIV. (C.M.) Campanie anticersetori in Marea Britanie Guvernul britanic a lansat luni o controversata campanie prin care se urmareste descurajarea cetatenilor de a da bani cersetorilor, initiativa imediat denuntata de organizatiile umanitare. Guvernul condus de Tony Blair afirma ca numerosi cersetori sint drogati sau alcoolici si ca folosesc banii pentru a-si finanta aceste vicii. Autoritatile sugereaza ca in loc sa se dea bani cersetorilor, oamenii ar trebui sa-i doneze organizatiilor specializate. Campania, care se va folosi de afise si reclame in ziare, a fost initiata de Mo Mowlam, ministru insarcinat cu coordonarea intre diferite ministere, costul urmind a se ridica la 402.000 de euro. Organizatiile umanitare considera insa ca aceasta masura a executivului britanic face din cersetori niste exclusi ai societatii. (C.M.) Italienii, terorizati de bomba cu sos O femeie a fost ranita luni seara in localitatea italiana Cordigano, in urma exploziei unui recipient de ketchup umplut cu o substanta explozibila, a anuntat ieri politia italiana. Femeia, a carei identitate nu a fost data publicitatii, voia sa pregateasca cina, cind "sticla de plastic" in care se afla sosul tomat pe care abia il cumparase i-a explodat intre degete. Anchetatorii cazului sustin ca nu este exclus ca la originea "atentatului" sa se afle un criminal pe care autoritatile l-au poreclit "Unabomber-ul local". Simbata trecuta, un barbat a gasit un "ou exploziv" intr-un cofraj de oua obisnuite, cumparate dintr-un magazin din localitatea Pordenone, apropiata de Cordigano. Spre deosebire de celebrul Unabomber american, care a ranit numerosi oameni trimitindu-le scrisori-capcana, se pare ca "Unabomber-ul local" prefera sa lase bombite in locuri publice, in special in magazine alimentare.(C.V.) Merge ca vintul! Masina cu aer comprimat Inginerul francez Guy Negre a lansat autovehiculul propulsat de un motor care foloseste drept unica sursa de energie aerul comprimat. Motorul functioneaza cu aer comprimat la presiuni inalte (300 atmosfere) si a fost testat in Franta. Motorul cu aer comprimat asigura o autonomie de aproximativ 200 de kilometri, folosind 300 de litri de aer inmagazinat in rezervoare fabricate din fibra de carbon sau din fibra de sticla. Viteza maxima pe care o poate atinge vehiculul este de 110 km/h. (C.V.) Irlanda a inasprit conditiile de imigrare Guvernul de la Dublin a pus ordine si in legislatia privind acordarea azilului Irlanda a facut schimbari importante in politica sa privind imigrarea si acordarea de azil. Guvernul de la Dublin a luat o serie de masuri printre care se numara infiintarea unui Birou de Emigrare al Politiei Nationale, cu sarcina de a monitoriza si urmari cetatenii straini care sint subiect al unor ordine de deportare si de a combate traficul cu imigranti ilegali, cit si incheierea unui acord de readmisie cu Romania, printr-o serie de acorduri care in prezent sint in proces de negociere. Autoritatile irlandeze au in calcul si luarea amprentelor tuturor solicitantilor de azil pentru eliminarea falselor cereri si a abuzurilor in sistemul de refugiere, cit si o directa si cit mai rapida solutionare a cererilor de azil. Viza de angajare, conditie obligatorie pentru romani Detinerea unei vize, necesara pentru cetatenii romani ca si pentru cetatenii altor tari, nu garanteaza in toate cazurile intrarea in Irlanda. Cetatenii statelor care necesita vize au nevoie de o viza de angajare inainte de a intra in Irlanda. O data ce au obtinut un permis de munca, acestia trebuie sa ceara o viza de intrare de tip D-Munca, prin Ambasada Irlandei sau consulatul din tara de rezidenta permanenta. Daca nu exista o astfel de reprezentanta, cum este si cazul Romaniei, solicitantii se pot adresa direct Departamentului de Afaceri Externe (Department of Foreign Affairs, Visa Office, 67-71, St. Stephens Green Dublin). Categoriile de cetateni exceptati de la obligativitatea vizei Principalele categorii de cetateni din afara Uniunii Europene care nu au nevoie de permis de munca sint: cei carora li se permite sa ramina in Irlanda datorita unui grad de rudenie cu un cetatean din Uniunea Europeana care isi exercita drepturile de rezidenta in Irlanda, cei care au dreptul de a ramine ca sot/sotie de cetatean irlandez, cei care au statut de refugiat in Irlanda, cei care au calitate de parinte al unui cetatean irlandez, cei care au solicitat azil si carora, printr-o hotarire de guvern din 1999, li se permite sa se angajeze pe perioada in care cererea lor este solutionata. In categoria celor care nu au nevoie de permis de munca mai intra cei care au fost adusi pe o perioada de maximum patru ani la o institutie sau intreprindere din Irlanda, care sint detinute de o companie sau grup care opereaza in mai mult de un stat (transferuri intre corporatii) si cei care au fost adusi in Irlanda pe o perioada de maximum trei ani pentru instruire la o societate fondata in Irlanda. Irlanda cauta arhitecti, ingineri, informaticieni si asistente medicale Se mai acorda viza de munca in domeniile in care exista o criza acuta de calificare: profesionisti IT (tehnologie informatica), profesionisti in constructii (arhitecti, ingineri constructori, inspectori si specialisti in urbanistica) si asistente medicale, care vor avea obligatia sa treaca prin Colegiul de Asistente, pentru a beneficia de noul sistem de astfel de autorizatii. O persoana cu o oferta serioasa de lucru in aceste domenii poate solicita o autorizatie de munca valabila doi ani. Vizele de studii in Irlanda In ceea ce priveste intrarea in Irlanda pentru studii, cea mai importanta cerinta este ca studentul sa se fi inscris intr-o institutie de invatamint privata, sa fi platit taxele si sa aiba suficienti bani pentru a se intretine pe perioada studiilor in Irlanda. Studentilor nu le este permis sa se angajeze pe perioada studiilor. Sistem integrat pentru solicitantii de azil Cetatenii din afara Uniunii Europene care doresc sa ramina in Irlanda pentru mai mult de 90 de zile sint obligati sa se inregistreze la oficiul de inregistrare local pentru persoanele care locuiesc in zona Dublin si la Oficiul Garzii locale superioare pentru cei care locuiesc in fara orasului Dublin. Incepind cu 10 aprilie 2000 functioneaza un sistem direct de distribuire a solicitantilor de azil, conform caruia acestia ar trebui sa se restabileasca in diferite locatii din tara si sa aiba confortul de baza si asistenta necesara asigurate. Cei care au solicitat azil dupa 10 aprilie 2000 vor fi preluati initial de un centru de primire din Dublin, pe o perioada de 1-2 saptamini. Conform noului program, indemnizatiile sociale de asistenta nu vor mai fi platite celor care solicita azil pe baza acestui sistem de asigurare directa, iar celor care cer azil nu li se va mai permite parasirea locuintelor in care au fost cazati decit in circumstante exceptionale, din cauza investitiilor considerabile ale statului in acest sistem. 