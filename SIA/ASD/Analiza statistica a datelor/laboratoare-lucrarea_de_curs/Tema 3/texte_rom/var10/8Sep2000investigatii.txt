 Casa Nationala de Asigurari de Sanatate se declara victima unei deturnari de fonduri Casa Nationala de Asigurari de Sanatate ar putea fi victima unei deturnari de fonduri in cazul in care s-ar dovedi ca sumele colectate de la asigurati au fost folosite de Ministerul Finantelor in alte scopuri decit cele de a asigura serviciile medicale, a declarat ieri directorul Directiei de audit al CNAS, Aurel Teodorescu, de profesie jurist. "Daca cineva constata ca aceste sume au fost utilizate in alt scop decit a fost prevazut, este deturnare de fonduri. In acest caz, nu este nevoie de plingere penala, ci Parchetul trebuie sa se autosesizeze. Parchetul este singurul care poate controla ce s-a facut cu sumele respective", a spus Teodorescu. Conducerea CNAS s-a declarat foarte revoltata de blocarea in Trezorerie a banilor din asigurarile de sanatate. "Cei de la Finante au spus ca CNAS poate efectua cheltuieli in limita bugetului aprobat (21 de mii de miliarde de lei) si a disponibilitatilor din cont, iar noi nu stim nici macar ce se petrece cu banii colectati de la asigurati", a spus Valeriu Simion, vicepresedinte al Casei. Casa de Asigurari nu poate functiona normal din cauza ca "nu este tratata de stat ca o banca, ci ca o vaca buna de muls, dar care nu are drepturi", a afirmat presedintele Casei de Asigurari Dimbovita, Marius Margarit. Presedintele CNAS, Alexandru Ciocalteu, a declarat ca anul acesta Casa nu a primit de la Trezorerie "nici cei 6.000 de miliarde reprezentind dobinda de 10 la suta, nici creantele de 7000 de miliarde. In acelasi timp, Ministerul Sanatatii nu ne-a dat inapoi datoria de 330 de miliarde de anul trecut; CNAS suporta aproape 2.000 de miliarde pentru programele de sanatate ale Ministerului Sanatatii si mai plateste si salariile medicilor rezidenti care reprezinta 500 de miliarde de lei, plus retetele gratuite, plus altele. Si le-am plati, daca Ministerul Finantelor ne-ar lasa sa cheltuim noi banii pe care i-am strins de la asigurati", a precizat Ciocilteu. Pe de alta parte, reprezentantii Ministerului Finantelor spun ca "CNAS este singura abilitata sa dispuna de utilizarea fondurilor aflate la Trezoreria Statului, in limita disponibilitatilor si mai ales in limita bugetului de venituiri si cheltuieli aprobat pe acest an". Conducerea Casei de Asigurari sustine insa ca, daca ar avea acces la bani, nu s-ar da inapoi de la plata datoriilor spitalelor, asa cum a mai facut-o si altadata. "De mai multe ori in decursul timpului am adus spitalele si MS cu datoriile la zero, dar acum pur si simplu nu avem cum sa cheltuim nimic din 11 mii de miliarde de lei pe care ii avem in Trezorerie", a declarat Ciocalteu. In aceste conditii, CNAS va putea plati datoriile spitalelor fata de distribuitorii de medicamente abia in octombrie, dupa rectificarea bugetului, si dupa ce va controla cum s-a ajuns ca spitalele sa aiba o datorie de 2.000 de miliarde de lei. "La sfirsitul lunii iulie, spitalele aveau stocuri de medicamente de 1.200 de miliarde", a declarat dr. Iulian Popescu, directiorul general al CNAS. Se vehiculeaza ideea ca, pentru a obtine unele comisioane, spitalele au cumparat cantitati mari de medicamente de care nu aveau cu adevarat nevoie. Pentru a lamuri situatia, comisii formate din reprezentanti ai CNAS, MS si ai Colegiului Medicilor au inceput deja sa efectueze controale drastice. TATIANA DABIJA Politisti sanctionati de MI Col. Ion Iancu, adjunct al sefului Directiei Management-Resurse Umane din IGP, a anuntat ieri, in cadrul briefing-ului MI ca mai multi ofiteri din Politia Caras-Severin au fost sanctionati pentru implicarea lor in cazul unui transport cu tigari in valoare de 1,5 miliarde de lei, care nu avea documente de insotire, ce a avut loc in seara zilei de 22 august. Lt.-col. Constantin Sirbu, seful de la Cercetari penale si inlocuitor la comanda politiei orasului Oravita, precum si mr. Valeriu Barbulescu, ofiter de cercetari penale la Moldova Noua, au fost trimisi in fata Consiliului de Judecata, pentru compromiterea onoarei si demnitatii de militar si comiterea de abateri grave de la prevederile ordinelor, fiind sesizat Parchetul Militar. In acelasi timp, s-a dispus mutarea disciplinara a lt.Vasile Chiritescu, ofiter la Ordine Publica Oravita pentru ca nu a raportat situatia conducerii IPJ Caras-Severin. In schimb, col. Aurel Bistrian, adjunct al inspectorului-sef si seful Brigazii Politiei Judiciare, a fost destituit din functie deoarece nu a raportat in mod operativ evenimentul produs si nu a dispus cercetarea amanuntita a cazului. La rindul sau, adjunctul sefului inspectoratului si seful Brigazii de Ordine Publica, lt.-col. Constantin Mutica a fost sanctionat cu suspendarea indemnizatiei de comanda pe timp de sase luni, pentru ca nu a condus in mod eficient cercetarea la fata locului si nu s-a implicat in rezolvarea cazului. Totodata, sergentul Alexandru Constantin si cpt. Flavius Vornicu au fost propusi pentru recompensare, pentru corectitudinea de care au dat dovada si pentru neimplicarea lor in facilitarea unor activitati ilicite. Reamintim ca in seara de 22 august, in jurul orei 22.00, o patrula a Inspectoratului Politiei de Frontiera Caras-Severin, condusa de sergentul Alexandru Constantin, a oprit in punctul de control Oravita-Moldova Noua o autoizoterma care transporta 312 baxuri de tigari, in valoare de aproximativ 1,5 miliarde de lei. Lt.-col.Constantin Sirbu, seful de la Cercetari penale, insotit de lt.Vasile Chiritescu si Marius Scinteie, patron al mai multor societati comerciale din oras, au incercat sa-l convinga pe sergentul Alexandru Constantin sa permita plecarea masinii fara a mai verifica legalitatea transportului, insa acesta a refuzat. Evenimentul este in continuare cercetat de o echipa a IPJ Caras-Severin. ALINA GRIGORE Asasinat sindical O veste terifianta a strabatut ieri dimineata municipiul Iasi cu viteza fulgerului. Liderul Sindicatului Liber "Tepro", Virgil Sahleanu a fost asasinat miseleste in scara blocului. Virgil Sahleanu a devenit astfel primul lider de sindicat din Europa de Est care care a cazut la datorie, slujind pina la capatul vietii oamenii din uzina ieseana. Cazul, mediatizat la extrem a pus pe jar intreg Guvernul Romaniei si lucrarile Parlamentului au inceput ieri cu un moment de reculegere in cinstea lui Virgil Sahleanu. Asasinii, doi tineri, neidentificati pina la ora inchiderii editiei, au fost dati in urmarire generala, toate punctele de frontiera avind date in consemn semnalmentele lor. Revoltati, muncitorii de la Tepro au ocupat ieri la ora13,00, Piata Prefecturii din Iasi solicitind rezilierea contractului cu firma ceha "Zelezarny Veseli". Redactorii nostri, aflati in focul evenimentelor, sint in masura sa va prezinte tabloul de cosmar care a insotit odiosul asasinat. "Salvati-ma ca ma omoara!" au fost ultimele cuvinte ale lui Virgil Sahleanu Locatarii blocului D10 din strada Arges nr. 2 au fost alertati ieri dimineata in jurul orei 8,00 de urlete ingrozitoare. Virgil Sahleanu (54 de ani), vecinul de la etajul doi, fusese masacrat de doi indivizi. "Eu l-am vazut plin de singe cum se tira si incerca sa urce scarile spre apartamentul nostru. In spate erau doi tineri cam de 25 de ani, cu cutitele in miini. Unul era inalt si slab, iar celalalt mai scund avea mustata. Cind m-au vazut, pe mine si pe sotul meu, au fugit din scara. Unul dintre vecini i-a urmarit cu o bita, dar nu a reusit sa-i prinda. Domnul Sahleanu a cazut chiar aici in fata usii, intr-o balta mare de singe. Urla de durere «Salvati-ma ca ma omoara!», dupa care a lesinat. Feciorul meu, Costelus si sotul l-au luat si l-au urcat in masina, dupa care au plecat la spital. Eu i-am mai vazut pe baietii astia doi cum stateu in scara si ieri si alaltaieri (marti 5 septembrie si miercuri 6 septembrie - n. red.). Mai mult ca sigur ca au studiat programul domnului Virgil Sahleanu ca sa poata sti cind sa-l omoare" ne-a declarat plingind Lenuta Ungureanu, femeia care locuieste in apartamentul de sub cel al familiei Sahleanu. Semnalmentele asasinilor au fost date catre toate punctele de trecere a frontierei si la toate posturile de politie. Primul agresor: inaltime 1,70-1,75 metri, blond, tuns scurt (normal), pantalon trening rosu, bluza de trening de culoare deschisa, posibil galben, sapca de culoare rosie, slabut. Cel de-al doilea criminal are o inaltime de 1,75-1,80 metri, posibil mai inalt decit primul, brunet, cu mustata, fata maslinie, putin lunguiata, costum gri, camasa neagra cu guler gen tunica, par tuns scurt, breton in fata format patrat, incaltat cu pantofi negri de lac de culoare neagra, virsta aproximativ 25 ani. Ajuns in citeva minute la Spitalul de Urgente, Virgil Sahleanu a fost introdus imediat in sala de operatii. Prof. univ. dr. Teodor Stamate, directorul Spitalului de Urgente a organizat o conferinta de presa ad-hoc. "Avea trei plagi injunghiate: prima, cu latimea de 4 cm. a penetrat peretele median al axilei care a determinat sectionarea arterei axiale, a doua, tot cu latimea de 4 cm. a traversat segmentul cordo-costal din apropierea ficatului, ambele producind o hemoragie foarte puternica. Cea de a treia, produsa probabil cu un alt cutit, cu o lama cu latimea de 1 cm. a sectionat regiunea deltoidiana. Aproximativ 3 litri de singe au generat hemoragiile. Noi nu sintem Dumnezeu. Am facut tot ce era omeneste posibil. Au operat trei chirurgi, toti sefi de clinica" a precizat profesorul Stamate. Decesul s-a produs in jurul orei 8,45, cind la poarta spitalului se adunasera deja foarte multi sindicalisti infuriati. Muncitorii nu mai intra in fabrica pina nu se reziliaza contractul cu Zelezarny Vesely Vestea ca liderul de sindicat a fost macelarit cind incerca sa plece catre serviciu, s-a imprastiat la Tepro cu viteza luminii. Marineta Sahleanu, sotia defunctului, care lucreaza la centrul de calcul al uzinei a sunat-o prima pe colega sa de birou, Lucia Grecu. "La ora 8,05 m-a sunat, plingind de durere Marineta. Mi-a spus ca Virgil fusese injunghiat si eu trebuia sa anunt oamenii. Inca nu murise liderul nostru. Dupa foarte putin timp m-au sunat si de la spital pentru ca era nevoie de singe, dar dupa aceea nu a mai fost necesar, pentru ca deja Virgil Sahleanu murise. Eu am anuntat pe citi am putut si cred ca mi-am facut datoria" a declarat Lucia Grecu. De frica oamenilor, directorul Victor Balan si juristul uzinei s-au urcat in masina si au disparut intr-o directie necunoscuta. In foarte scurt timp la poarta spitalului, in fata scarii blocului si la "Tepro" s-au adunat grupuri de sindicalisti care-si plingeau cu glas tare liderul. "Nu vom mai intra in fabrica pina cind contractul de vinzare incheiat intre firma ceha «Zelezarny Veseli» si FPS nu va fi reziliat" a precizat Constantin Rotaru, viceliderul Sindicatului Liber Tepro. In jurul orei 13,00 muncitorii dezlantuiti s-au adunat in Piata Prefecturii. Din piepturile a aproape 2000 de oameni razbateau urletele de durere: "Asasinii! Criminalii!" si "Viata pentru viata, singe pentru singe!". La ora cind au fost redactate aceste rinduri, o delegatie a rasculatilor a intrat la prefectul judetului Florin Vitan. Virgil Sahleanu s-a impotrivit vehement Planului Lopez Ultima intilnire a reprezentantilor sindicatului cu conducerea unitatii a avut loc marti 5 septembrie in sala de festivitati a uzinei. Muncitorii erau revoltati ca pe fluturasii pe care-i primisera a fost trecut salariul din vechiul contract colectiv de munca. Directorul Victor Balan i-a spus lui Virgil Sahleanu ca este de acord sa dea oamenilor diferentele de salarizare care fusesera calculate pentru noul contract colectiv de munca, numai daca sindicatul este de acord sa semneze Planul Lopez, ca parte integranta a contractului colectiv de munca. Firma ceha Zelezarny Veseli intocmise impreuna cu o firma spaniola de consultanta economica "Lopez" un plan de restructurare al uzinei in care se prevedea concedierea a peste 1000 de oameni pina la sfirsitul acestuia an, urmind ca Tepro sa functioneze doar cu 900 de angajati. Liderul de sindicat nu a fost de acord cu Planul Lopez si a refuzat sa mai negocieze. Ieri, daca nu ar fi fost asasinat miseleste, Virgil Sahleanu urma sa se intilneasca la ora 14,30 cu avocatul Niculae Cerveni pentru citeva consultatii juridice. Nunta lui Cornel Sahleanu trebuia sa aiba loc simbata Virgil Sahleanu, nascut la 9 ianuarie 1946 intr-o comuna din judetul Suceava a devenit cunoscut anul trecut ca participant la marile manifestatii ale muncitorilor de la Tepro din vara '99. Tata a doi copii, Raluca (13 ani) si Cornel (25 de ani), Virgil Sahleanu trebuia sa fie socru mare simbata 9 septembrie. Cornel Sahleanu, fiul sau, sublocotenent la Serviciul Cercetari Penale din cadrul Politiei de Frontiera Iasi, viitorul mire si mama sa, Marineta Sahleanu, distrusi de durere, au refuzat sa dea vreo declaratie ziaristilor prezenti in numar foarte mare la locul masacrului. Pentru ca era un cunoscut luptator pentru drepturile salariatilor, autoritatile iesene sint in mare alerta. Prefectul Florin Vitan a declarat, in exclusivitate pentru "Evenimentul zilei": "Am dat ordine sa fie blocate toate caile de acces. Ministrul de interne Constantin Dudu Ionescu, Vlad Rosca si parlamentarii ieseni au fost anuntati de odiosul asasinat. Politia Iasi si din judetele limitrofe sint in alerta maxima. Nu avem inca elemente despre mobilul acestei crime. Sper ca Politia va actiona cu profesionalism ca si pina acum. Virgil Sahleanu a fost o persoana publica a Iasiului si nu cred ca exista un precedent in istoria orasului". Procurorul criminalist Ioan Ciofu a fost destul de zgircit cu declaratiile dupa comiterea asasinatului. "Singura certitudine pe care o avem este ca scopul nu a fost jaful. Servieta lui Virgil Sahleanu am gasit-o neatinsa linga usa de iesire si nici corpul nu a fost perchezitionat. Mai multe nu va putem spune in faza in care ne aflam, aceea a culegerii datelor" a precizat magistratul Ioan Ciofu. Dupa ora 16,00 se asteapta ca anchetatorii sa dea presei portretele robot ale celor doi asasini. Avocatul Niculae Cerveni au sustinut la ora 14,30 o conferinta de presa la "Tepro" SA Iasi. CATALIN DUMITRESCU Bogdan Hossu: "Eu un omor la comanda" Bogdan Iulian Hossu, presedintele CNS Cartel Alfa, confederatie la care este afiliat sindicatul Tepro Iasi, este de parere ca asasinarea liderului sindical Virgil Sahleanu are legatura directa cu opozitia salariatilor fata de privatizarea societatii. "Nefericitul eveniment survine la putina vreme dupa ce FPS-ul a acceptat sa puna sub semnul intrebarii privatizarea societatii. "Ne-a declarat ieri Bogdan Hossu. El a mai precizat ca din informatiile primite, se pare ca autorii sint profesionisti, ceea ce nu poate decit sa intareasca ideea unui omor comandat. Virgil Sahleanu a ocupat diferite functii sindicale din '90 si este lider la Tepro de peste un an de zile, adica dinainte de a se incepe privatizarea societatii. Liderul CNS a declarat ieri, in premiera ca asasinarea liderului de la Iasi nu este decit o continuare a presiunilor la care sint supusi in ultima vreme liderii din teritoriu: "Mai avem doua cazuri de lideri batuti mar si impiedicati sa depuna plingeri penale - la Turnu Magurele si la Mehedinti. Asasinatul de la Iasi demonstreaza ca interesele in privatizarea frauduloasa a Tepro sint foarte mari". Contactat telefonic, Pavel Todoran, liderul CNSLR Fratia a declarat ca actiunile de intimidare la adresa liderilor sindicali au devenit o practica frecventa la noi. La rindul sau Dumitrui Costin, liderul BNS apreciaza ca aparitia unui astfel de caz demonstreaza insuficienta protectie pe care legislatia sindicala o acorda liderilor expusi unor presiuni administrative. MIHAELA BALEA Ministrul Functiei Publice se impica Discutind despre uciderea liderului sindical de la Tepro Iasi cu prefectul judetului, ministrul Functiei Publice, Vlad Rosca, a dispus "implicarea tuturor fortelor in elucidarea acestei tragice situatii". Ministrul Rosca a fost informat ca prefectul de Iasi a luat legatura cu Politia si Parchetul din Iasi si a solicitat investigarea de urgenta a acestei crime, cu scopul de a se gasi faptasul si de a se stabili cu precizie cauzele crimei. Ministrul functiei Publice va urmari indeaproape modul in care aceste solicitari vor fi indeplinite. IULIANA ANGHEL Asasinatul de la Iasi tulbura linistea senatorilor Moartea liderului sindical de la Tepro Iasi a fost anuntata ieri dimineata la tribuna Senatului de catre Ion Solcanu, senator PDSR de Iasi, la o ora dupa producerea crimei. Solcanu a dat o conotatie politica asasinatului de la Iasi: "Liderul sindical trebuia facut intr-un fel sa taca. E pacat ca si in Romania am ajuns la reglari de conturi si nu stiu daca nu cumva nu doar proprietarul Tepro, ci si cei care au privatizat in conditii ilicite pot fi acuzati de implicarea in astfel de lucruri". Senatorul PDSR Ion Solcanu a cerut un moment de reculegere, dar solicitarea nu a intrunit acordul celor ce au condus sedinta de ieri a Senatului. NARCISA IORGA Declaratii despre asasinat: "Dupa parerea mea, cei care l-au asasinat sint din afara Romaniei si in mod categoric au fost platiti de forte oculte din interiorul tarii. Exista posibilitatea unor rabufniri ale salariatilor care nu mai pot fi controlate. Miine se aduna la Tepro, la ora 6.30, si muncitori de la alte sindicate din Iasi", a declarat Ion Pascal, lider CNSLR-Fratia, filiala Iasi l "Atentatul asupra lui Virgil Sahleanu este unul executat in mod profesionist de autori. A fost studiat bine subiectul infractiunii, dar se pare ca au fost surprinsi de interventia foarte rapida a politistilor", a declarat maior Daniela Onutu, purtatorul de cuvint al IPJ Iasi. CATALIN DUMITRESCU De teama unui atentat terorist, Carla del Ponte a devansat conferinta de presa Ea a aratat ca asasinii vizati de Tribunalul de la Haga isi trag sufletul in Romania In timpul vizitei pe care a efectuat-o in Romania, magistratul elvetian Carla del Ponte, procuror al Tribunalului Penal International pentru fosta Iugoslavie, cu sediul la Haga, si-a schimbat, in cursul zilei de ieri, de mai multe ori programul si traseul, ca o masura de siguranta in plus, pe linga paza personala si cea asigurata de SPP si alte servicii secrete romanesti. La guvern, unde s-a intilnit cu ministrul justitiei, a ajuns la primele ore ale diminetii, iar la Parchetul de pe linga Curtea Suprema de Justitie, unde s-a intilnit cu presa si cu cei doi adjuncti ai procurorului general Mircea Criste - Ion Ionescu si Mircea Zarie - a ajuns cu 45 de minute mai devreme decit ora anuntata pentru conferinta de presa. In Romania, magistratul elvetian a avut discutii privind schimbul de informatii legate de prezenta pe teritoriul tarii noastre a vreunuia dintre criminalii de razboi pe numele carora sint emise mandate de arestare, prinderea si retinerea acestora, precum si participarea cu eventuali martori la procesele penale care vor urma. Intrebata daca are semnale sau crede ca pe teritoriul tarii noastre s-ar putea afla vreunul dintre criminalii de razboi vizati de tribunalul de la Haga, Carla del Ponte a mentionat ca nu are semnale in acest sens, ci doar ca unii dintre acestia au venit din cind in cind pentru scurt timp (citeva ore) in Romania. Magistratul de la Haga crede ca o mai mare vigilenta la granita ar face ca acestia sa fie prinsi atunci cind intra in Romania. Carla del Ponte a tinut sa pastreze secretul asupra numelor sau a numarului de mandate emise, mentionind doar ca acest numar depaseste cu mult cifra de 100, ca pina in prezent au fost efectuate 42 de arestari (multe avind loc in ultima perioada de timp) si ca pina la sfirsitul anului vor mai avea loc destule arestari importante. Eventualitatea ca alegerile din Romania sa aduca in prim-plan politicieni care in timpul razboiului din Iugoslavia au fost de partea celor care acum sint considerati criminali de razboi nu o sperie pe Carla del Ponte, care are convingerea ca politicul nu se va amesteca in treburile Justitiei. CHRISTIAN LEVANT Costea ii cere lui Iliescu Banii pe cele 33 de milioane de afise! Prins in corzi atit de magistratii francezi cit si de cei romani pentru afacerile murdare prin care statul roman a fost jecmanit in perioada 1992-1996, Adrian Costea a iesit ieri la atac. El nu vrea sa fie scos singurul tap ispasitor, in vreme ce ceilalti beneficiari ai cistigurilor murdare - in principal PDSR si Ion Iliescu - sa scape nepedepsiti. "Solicit condamnarea in solidar a PDSR si a lui Ion Iliescu" Inainte de a se prezenta la audierea programata la Paris, la cabinetul judecatorului Henri Pons, Adrian Costea a anuntat, prin avocatii sai, ca atit Ion Iliescu, cit si PDSR au primit si semnat inca de la sfirsitul lunii iulie a.c. somatiile de plata pentru cele 33 de milioane de afise electorale executate de firmele sale pentru campania electorala din 1996. Inainte de a fi trimise, somatiile - care seamana, ca procedura, cu notificarile romanesti trimise prin tribunal - au fost inregistrate si la Parchetul francez. Printr-o adresa trimisa PDSR pe data de 30 august a.c., avocatii lui Costea anunta ca au depus la grefa Tribunalului de Mare Instanta din Paris (unde urmeaza sa fie pus pe rol procesul) documentele cu confirmarile de primire ale somatiilor, semnate de Ion Iliescu si PDSR. In plingerea depusa la Tribunal, Adrian Costea solicita, in numele firmei Groupe Saintonge Edition (GSE), "condamnarea in solidar a PDSR si a domnului Ion Iliescu, in principal la plata sumei de 8.825.230,13 franci francezi, care reprezinta suma totala a 10 facturi adiacente conceperii, fabricarii si livrarii a diferite materiale de propanganda electorala comandate de catre acestia". Aceste materiale electorale au fost livrate intre lunile mai si octombrie 1996, "totalizind 33.000.000 bucati pentru campania prezidentiala a domnului Ion Iliescu si a celei legislative pentru PDSR". Se mai sustine ca GSE a reclamat, in repetate rinduri, neplata acestor servicii. Fara succes, motiv pentru care a apelat la Justitie. Cum s-a cladit prietenia Costea-Iliescu In documentele depuse la dosarul instantei pariziene este descris, pe etape, modul in care Adrian Costea a ajuns sa lucreze in favoarea fostului presedinte al Romaniei, Ion Iliescu, a Guvernului Vacaroiu si a PDSR. In prima etapa, Adrian Costea a asigurat pentru Ion Iliescu misiuni oficiale internationale. Incepind cu anul 1992, el a avut calitatea de consilier prezidential, de insarcinat cu afaceri economice internationale al presedintelui si guvernului Romaniei. Prin firma sa, COMEXROM (care a facut importuri de motorina pentru agricultura romaneasca, prin deturnari de fonduri internationale) a editat si distribuit pe plan international, in exclusivitate, cartea lui Iliescu, "Romania la ora adevarului", scoasa pe piata in septembrie 1994, pentru reabilitarea imaginii Romaniei "grav afectate de revolutia singeroasa din 1989 si de mineriade". Cartea - sustine Costea - a fost distribiuita la numeroase personalitati din lumea politica, economica, financiara internationaa, care i-au transmis multumiri si impresii. In februarie 1995, a semnat un contract cu Guvernul Romaniei pentru executarea albumului "Eterna si fascinanta Romanie". A facut macheta, pe care, in noiembrie 1996, a trimis-o guvernului care l-a "felicitat prentru calitate". Pentru calitatile deosebite de creator de imagine in beneficiul lui Iliescu si a partidului sau, PDSR, Adrian Costea a fost desemnat sa construiasca si campania electorala din anul 1996. Etapa a doua incepe cu consideratiile: "In contextul relatiilor de munca si de incredere reciproca si in prelungirea a patru ani de colaborare la nivelul imaginii de marca, in mod firesc, domnul Ion Iliescu si PDSR l-au desemnat pe Adrian Costea, in care aveau toata increderea, sa se ocupe de realizarea campaniei lor electorale". Adrian Costea, "onorat de aceasta incredere", a actionat cu "totala eficienta si discretie pentru Ion Iliescu si PDSR, care au acceptat sa comande realizarea materialelor electorale la GSE". In etapa a treia, aceste materiale au fost executate, facturate si livrate la PDSR, la "indicatia domnului Ion Iliescu". Adrian Costea a facut toata aceasta descriere pentru a convinge instantele franceze de intentiile sale corecte in afaceri, care au fost date peste cap de refuzul repetat al PDSR si al lui Ion Iliescu de a plati facturile de peste 8,8 milioane franci francezi. Costea a demonstrat, de asemenea, ca l-a contactat pe trezorierul lui Iliescu si al PDSR, Gheorghe Pascu, de mai multe ori pentru a-l convinge sa plateasca facturile. Ba, la solicitarea acestuia, i-a platit, in 1997 si 1998, de doua ori biletele de avion pentru Paris in vederea negocierii formulelor de plata. Promisiunile facute de Pascu in timpul acelor intrevederi nu au fost onorate. In afara de plata materialelor electorale, Costea mai cere prin instanta ca PDSR si Ion Iliescu sa-i plateasca 150.000 franci pentru amenzile platite de firma sa pina acum si cheltuielile de judecata de la Paris. Costea uita sa aminteasca de tunurile "Jimbolia" si "Agroholding" Ce nu spune Costea este ca in cadrul strinselor relatii cu Iliescu si PDSR a beneficiat de contracte petroliere cu statul roman, in valoare de peste 130 milioane de dolari, contracte derulate nelegal de el prin firmele sale COMEXROM (afacerea "Agroholding" cu achizitionare de combustibili din Libia, Rusia si Ucraina) si STAR TRADE ( afacerea "Jimbolia" de contrabanda cu petrol pentru Iugoslavia). Banii proveneau in special din imprumuturi acordate de institutii financiare internationale. Din aceste afaceri, Costea a cistigat milioane de dolari. Magistratii francezi il cerceteaza, intre altele, pentru spalarea a peste 100 de milioane de dolari in beneficiul PDSR, iar magistratii romani, aflati in aceste zile la Paris, il acuza de contrabanda, fals, uz de fals, inselaciune in conventii in dauna statului roman. In cursul zilei de ieri, Costea urma sa raspunda la intrebarile magistratilor romani prin intermediul omologilor lor francezi, asa cum prevad procedurile comisiei rogatorii internationale. ONDINE GHERGUT 