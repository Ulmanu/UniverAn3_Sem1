 Surse PNTCD afirma: Campania electorala a CDR-2000 va fi condusa de Dorin Marian O noua runda de negocieri a avut ieri loc intre liderii PNTCD, Ion Diaconescu si Ioan Muresan, si cei ai UFD, Adrian Iorgulescu si Mircea Cosea. Presedintele UFD Adrian Iorgulescu a declarat ca a fost luata in discutie ordinea locurilor eligibile pentru Camera si Senat de la Bucuresti. Iorgulescu a mentionat ca au fost definitivate 80% dintre acestea, dar "mai exista o problema la Camera, referitoare la esalonare". Surse taraniste ne-au declarat ca "problema" de la Camera, de la Bucuresti este tocmai Adrian Iorgulescu, nemultumit de locul trei pe care l-a obtinut pe liste. Aceleasi surse au declarat: "Mai sus nu se poate. Ar insemna sa treaca fie in locul lui Muresan, fie in locul presedintelui Diaconescu. Nici Varujan Vosganian nu poate fi sigur in acest moment de locul sau fruntas pe listele de la Senat. Locul intii este rivnit si de Ticu Dumitrescu. O alta problema dezbatuta a fost aceea referitoare la "grupul Remes". Fata de propunerea pe care au avansat-o miercuri taranistii - suplimentarea cu doua procente a listelor -, liderii UFD au opinat ca "este prea devreme sa se estimeze ponderea acestei formatiuni". In principiu, au mai adaugat liderii UFD, daca nu se vor constitui ca partid, vor fi admisi in Conventie "ca asociatie sau ca fundatie si, in functie de asta, li se vor oferi locuri eligibile sau semieligibile". O noua intilnire cu liberalii condusi de Remes va avea loc in cursul saptaminii viitoare, marti sau miercuri. Tot ieri s-a hotarit ca joi va avea loc o conferinta de presa in care va fi prezentata strategia de campanie a CDR-2000. Astfel, afirma Muresan, s-a hotarit ca Mugur Isarescu sa-si aleaga singur staff-ul si seful de campanie, pentru ca "este mai bine sa existe doua staff-uri unul pentru alegerile parlamentare si unul pentru cele prezidentiale", adaugind ca ar fi bine ca intre cele doua echipe sa existe colaborare. Daca in cazul sefului de campanie de la prezidentiale este vehiculat numele lui Adrian Vasilescu, surse taraniste afirma ca, cel mai probabil, seful staff-ului de campanie al CDR-2000 pentru alegerile parlamentare va fi actualul consilier prezidential Dorin Marian, propus pentru aceasta functie de insusi presedintele Constantinescu. Diaconescu merge mai departe Surse taraniste au spus ca printre seniorii care vor renunta la mandatul parlamentar impreuna cu Nicolae Ionescu-Galbeni se numara Gabriel Tepelea, Sergiu Macarie, Ion Cornita, Florica Raica, Tanase Tavala. Un altul care ar putea parasi parlamentul este si senatorul Valentin Gabrielescu. Cert este ca taranistii care vor fi trecuti "in rezerva" sint nemultumiti de faptul ca Ion Diaconescu nu le urmeaza exemplul. Presedintele PNTCD se afla, in acest moment, pe primul loc pe listele de la Camera Deputatilor. MIHAELA CONSTANTINESCU Lui Athanasiu i s-a implinit "un vis din 1849" PDSR si PSDR vor forma dupa alegeri Partidul Social Democrat PDSR si PSDR si-au dat mina. Conducerile celor doua partide au incheiat ieri doua protocoale, unul preelectoral si celalalt postelectoral. Primul protocol prevede ca partidul lui Alexandru Athanasiu adera la Polul Democrat-Social din Romania si il sustine pe Ion Iliescu la presedintie, iar al doilea pregateste fuzionarea in viitor a celor doua formatiuni, fuziune care va duce la crearea Partidului Social Democrat. Cele doua partide vor participa pe liste comune in alegeri, urmind ca dupa procesul electoral cele doua formatiuni sa aiba un singur grup parlamentar. Elaborarea statutului noului partid va incepe imediat dupa alegerile parlamentare si urmeaza sa se finalizeze in maximum patru luni. Semnul electoral al viitorului partid social democrat se va negocia iar in prima jumatate a anului 2001 va avea loc congresul de convocare a PSD. La intilnirea de ieri au participat numerosi reprezentanti din partea PDSR si PUR si doar citiva de la PSDR. Alexandru Athanasiu a vorbit despre intelegerea de ieri ca despre "un vis din 1849, un vis vechi si bun al social-democratilor romani de a se aseza in matca aceluiasi partid". Pupaturile tripartite nu au risipit de pe chipul lui Athanasiu umbra de tristete, acesta consolindu-se public spunind ca "lucrurile bune nu sint apreciate de contemporani". NARCISA IORGA Parchetul a bagat Senatu-n ceata Adresele procurorului general Mircea Criste catre Birourile Permanente ale parlamentului cu privire la punerea sub urmarire penala a mai multor actuali si fosti ministri au creat probleme in rindul unor senatori-juristi si cu functii de decizie. "Eu am lucrat la Legea raspunderii ministeriale, am elaborat-o, dar recunosc ca nu stiu inca s-o aplic", afirma cu sinceritate senatorul PNTCD Rasvan Dobrescu, presedintele Comisiei juridice din Senat. El recunoaste ca nu a studiat inca adresle procurorului, dar promite ca in sedinta comisiei juridice de saptamina viitoare va lua o decizie impreuna cu colegii sai. Mircea Ionescu-Quintus, presedintele Senatului, a spus ca Biroul Permanent a trimis adresele catre Comisia juridica, care va trebui sa intocmeasca un raport, pe baza acestuia urmind ca plenul sa ia o hotarire. Dorinta a inceput sa creasca ieri dupa ce s-a auzit de un comunicat al Ministerului Justitiei prin care se preciza ca "domnul Valeriu Stoica nu este de acord ca in perioadele preelectorala si electorala sa se recurga la astfel de demersuri", care pot fi lesne interpretate drept rafuieli politice fara substanta sau manevre electorale. Adica, punere sub urmarire penala a unor ministri. Lamurirea la fata locului, adica in Senat, a fost incercata de secretarul de stat Flavius Baias. "Parchetul si Ministerul Justitiei nu au competenta sa ceara asa ceva. Trebuie sa i se solicite de catre cele trei institutii, Camera, Senat si Presedintie, inceperea urmaririi penale a ministrilor si a fostilor ministri respectivi. Procurorul general aduce doar la cunostinta institutiilor mentionate situatia din spete". Conform Legii privind raspunderea ministeriala, din 28 iunie 1999, ministrii sau fostii ministri pot fi pusi sub urmarire penala pentru faptele sarvirsite in exercitiul functiei si care, potrivit legii penale, constituie infractiune. In aceeasi lege se precizeaza ca "numai Camera Deputatilor, Senatul si presedintele Romaniei au dreptul sa ceara urmarirea penala a membrilor guvernului". Un rind mai jos se afirma ca "dezbaterea propunerii de incepere a urmaririi penale in Camera Deputatilor sau in Senat se face pe baza unui raport intocmit de o comisiei permanenta (É)". Aici incepe dilema: cine face propunerea de urmarire penala? Expertii parlamentari de la Comisia juridica recunosc si ei ca sint in dificultate. Iar comunicatul Ministerului Justitiei mai face loc si unor speculatii, cum ca Parchetul General ar fi trimis adresele catre parlament in lipsa si fara instiintarea lui Valeriu Stoica. Surse care doresc sa-si pastreze anonimatul sustin ca asupra Parchetului se fac presiuni politice pentru a fi declansate anumite urmariri penale cu scopul de a extinde asupra ministrului justitiei, Valeriu Stoica, suspiciunea ca vrea sa plateasca polite politice. NARCISA IORGA Valeriu Stoica se explica Ministrul justitiei, Valeriu Stoica, a declarat ieri ca nici el si nici Procuratura Generala nu au cerut ridicarea imunitatii unor ministri sau punerea sub urmarire penala, ci doar au trimis parlamentului, conform legii, plingerile impotriva acestora. "Parlamentul sau presedintele trebuie sa decida, sa dea unda verde inceperii urmaririi penale", a precizat Stoica. El a adaugat ca le-a cerut magistratilor sa nu foloseasca anchetele in scopuri politice, mai ales in timpul campaniei electorale, si sa pastreze regula confidentialitatii. (T.G.) In acest moment planeaza acuzatii asupra mai multor ministri sau fosti ministri. Astfel, la parlament exista plingeri impotriva fostilor ministri PDSR Doru Ioan Taracila, Nicolae Vacaroiu, Aurel Novac, si impotriva ministrilor Ioan Muresan (PNTCD), Traian Basescu (PD) si Anca Boagiu (PD). Adrian Nastase sustine ca Legea privind raspunderea ministeriala nu se aplica retroactiv Prim-vicepresedintele PDSR Adrian Nastase i-a scris ieri procurorului general al Parchetului de pe linga CSJ, Mircea Cristea, pentru a-i atrage atentia asupra principiului constitutional conform caruia o lege intra in vigoare la data publicarii ei si dispune numai pentru viitor. Observatia lui Nastase a plecat de la scrisorile procuroului catre parlament, in care se cere aplicarea Legii raspunderii ministeriale in cazul mai multor ministrii, printre care Nicolae Vacaroiu si Doru Ioan Taracila. Nastase remarca ca acestia au fost ministrii inainte de aparitia legii si de intrarea ei in vigoare. "In lipsa legii privind raspunderea ministeriala in perioada 1994-1995 nu se poate pune problema raspunderii penale a membrilor guvernului pentru fapte ipotetic comise in timpul mandatului lor", spune Adrian Nastase in scrisoare. Asa ca Nastase considera demersul lui Mircea Criste ca fiind "in afara Constitutiei si a legii" si il acuza de dezinformare a parlamentului si a opiniei publice. LUCIAN PURCAREANU Bref Se imparte patrimoniul fostei UTC Patrimoniul fostei Uniuni a Tineretului Comunist va fi impartit, in cel mai scurt timp, organizatiilor si fundatiilor pentru tineret. Toate partidele parlamentare au fost de acord ca proiectul de lege privind reglementarea situatiei juridice a acestui patrimoniu sa fie dezbatut in Camera Deputatilor in regim de urgenta. (T.G.) Marele Divan al Tiganilor Tiganii din Romania vor fi monitorizati de catre Marele Divan al Tiganilor din Romania, care va avea rolul unui Forum etnic. Initiativa ii apartine deputatului Madalin Voicu. "Intentia noastra trebuie sa fie perceputa ca o initiativa eficienta si indreptatita care isi propune sa creeze un front comun in vederea organizarii alegerilor generale", a precizat Madalin Voicu. (T.G.) Tökes paraseste UDMR Bihor Lszlo Tökes, episcop reformat de Piatra Craiului si presedinte de onoare al UDMR, va demisiona, din motive de constiinta, din filiala Bihor. El se va inscrie in organizatia Cluj a Uniunii. Tökes a recurs la acest gest pentru ca, spune el, organizatia UDMR din judetul Bihor a cunoscut o asemenea "decadere morala si politica" incit el este nevoit sa o paraseasca, transmite MTI. (C.O.) Diaconescu-i suparat pe Quintus Liderul PNTCD, Ion Diaconescu, s-a aratat intrigat de reactia negativa a liberalilor fata de acceptarea in CDR-2000 a grupului condus de Traian Remes. Diaconescu a replicat telefonic presedintelui PNL, spunindu-i ca liberalii au fost primii care au lansat astfel de atacuri. (M.C.) Emil Constantinescu a ramas fara consilier juridic Consilierul de stat de la Presedintia Romaniei, seful Departamentului juridic, Emil Moroianu, a demisionat brusc din aceasta functie, imdiat dupa revenirea sa din concediul de odihna pe care si l-a luat in timpul vacantei prezidentiale. Astfel, presedintele Emil Constantinescu ramine, cel putin pentru o perioada, fara un consilier pentru atit de spinoasele probleme juridice. De la Cotroceni, prin Biroul de Presa, ni s-a comunicat faptul ca Emil Moroianu si-a prezentat demisia pentru a se dedica profesiunii sale. Profesorul Moroianu, care a predat la Catedra de drept a ASE, ar fi fost numit, se pare, decan al Facultatii de drept din Tirgu-Jiu. CRISTIAN OPREA Victoria lui Ioan Muresan "Agentia SAPARD se va face saptamina viitoare" Legea care prevede cofinantare de la bugetul de stat a programului pentru dezvoltare rurala SAPARD a fost adoptata ieri de Senat in mai putin de doua minute, cu numai doua impotriviri din cele 101 voturi. Ministrul agriculturii, Ioan Muresan, prezent la dezbateri la cererea grupurilor parlamentare ale PD si PDSR, a fost crutat de senatori, fiind atacat doar de senatorul PD Corneliu Gavaliugov, insa intr-o prestatie ce a lasat mult de dorit. Muresan a precizat in plenul Senatului ca programul SAPARD al Uniunii Europene nu se afla in intirziere in Romania, termenul dat pentru constituirea si acreditarea Agentiei SAPARD fiind 27 octombrie. "Aceasta agentie se va face saptamina viitoare", a declarat Ioan Muresan, precizind ca "in acest moment Ministerul Agriculturii isi asuma responsabilitatea administrarii acestor bani". Programul SAPARD, finantat de Uniunea Europeana pentru perioada 2000-2006, prevede acordarea unui imprumut nerambursabil in valoare de 150 milioane euro anual, special pentru dezvoltarea rurala. Acest program trebuie asistat de o agentie, conform solicitarii UE, care va administra si fondurile acordate. Fapt ce a nascut controverse in sinul coalitiei de guvernamint in privinta institutiei care coordoneaza implementarea si plata proiectelor care vor beneficia de finantare europeana. "Greseala pe care mi-o asum este ca am fost de acord ca plata proiectelor sa fie facuta de Ministerul Finantelor, dar luni, in guvern, am propus ca sa revina la Ministerul Agriculturii", a spus Ioan Muresan. Ministrul agriculturii s-a aratat evident afectat de incercarile altor ministere de a-i prelua din atributii: "Nu pot fi de acord ca Ministerul Finantelor sa spuna el care program e bun si care nu e bun, care sa fie platit sau nu. Nu vreau sa cedez ceea ce ministrul agriculturii, oricare ar fi el, trebuie sa coordoneze pentru ca nimeni n-a venit sa scrie programul SAPARD care are 600 de pagini pentru ca eu sint cel care dau socoteala la BruxellesÉ", declara imbufnat Muresan de la tribuna Senatului. In prima sedinta de guvern, Ioan Muresan va insista sa fie adoptata ordonanta prin care sa fie infiintata Agentia SAPARD in subordinea Ministerului Agriculturii. Ramine de vazut daca propunerea lui Muresan va fi acceptata si de ceilalti membri ai cabinetului care vor trebui sa contrasemneze ordonanta. Alte 50 de IAS-uri se privatizeaza Inca 50 de foste IAS-uri vor fi scoase la privatizare incepind din 12 septembrie, a declarat ieri la Senat ministrul agriculturii, Ioan Muresan. El a spus ca acestea se adauga altor 50 de societati agricole deja privatizate si si-a exprimat speranta ca, pina la inceputul lunii octombrie, cifra fostelor IAS-uri privatizate va ajunge la 200. "Pina la sfirsitul acestei luni vom concesiona 250.000 de hectare de teren, ceea ce va face posibila eliberarea ultimei transe a imprumutului ASAL", a spus Muresan. Aceasta ultima transa a imprumutului pentru agricultura acordat de Banca Mondiala reprezinta 50 milioane de dolari. NARCISA IORGA Liberalii n-au convins decit UDMR Protocolul de neagresiune in campania electorala, propus de catre PNL, nu a fost semnat decit de UDMR. Petre Roman, presedintele PD a transmis liderului PNL, Mircea Ionescu-Quintus, a scrisoare prin care ii atrage atentia acestuia ca protocolul semnat cu Pro Democratia ar fi suficient. "Nu mi-au spus daca vor veni sa semneze protocolul propus de noi, dar, atit cit mai pot sa judec, constat ca nu vor veni", declara ieri Quintus. Nici PNTCD nu a dat curs propunerii liberalilor. Mircea Ionescu-Quintus a spus ca taranistii au invocat faptul ca n-ar fi fost invitati. Dar, vicele taranist, Vasile Lupu, declarase doar cu o ora inaintea semnarii protocolului ca nu are de ce sa semneze pentru ca "liberalii au scos la bataie toate armele, iar acum ridica steagul pacii". Cit despre PSDR, Quintus nici nu si-a facut iluzii ca liderii acestui partid vor veni sa semneze protocolul, "PSDR fiind intr-o situatie hermafrodita" - dupa cum s-a exprimat liderul liberal. "Prezenta UDMR este suficienta ca sa nu regretam lipsa celorlalti. Cu acest partid noi nu am avut nici o neintelegere", a afirmat Quintus, care a adaugat ca "PNL nu a creat niciodata probleme in coalitia de guvernare, ba chiar de citeva ori a salvat-o". Cu toate ca PDSR s-a declarat de acord cu semnarea unui astfel de protocol de neagresiune, acesta este conceput doar pentru partidele din coalitia guvernamentala. Si aceasta deoarece "noi am considerat necesar ca pina la sfirsitul actualului mandat tara sa fie guvernata. Este nevoie de liniste in Guvernul Romaniei. Semnarea acestui protocol era o conditie minima", a precizat prim-vicepresedintele PNL, Valeriu Stoica. El considera ca "toti cei care nu semneaza acest protocol inseamna ca prefera atacurile murdare, la persoana". Protocolul, in 11 puncte, prevede faptul ca "formatiunile semnate se vor abtine de la acele declaratii si manifestari cu caracter electoral care ar putea dauna activitatii guvernamentale". Cum PNL si UDMR se intelegeau bine si fara protocol, semnarea acestuia este mai mult o chestiune formala. Cele doua partide si-au luat insa angajamentul sa izoleze partide care, in campania electorala, vor recurge la manifestari extremiste si intolerante. TEODORA GEORGESCU Marga cere demisia lui Fronescu Ministrul educatiei, Andrei Marga, l-a chemat ieri la ordine pe secretarul de stat pentru invatamintul preuniversitar Mircea Corneliu Fronescu. Surse de incredere din MEN ne-au declarat ca, dupa ce l-a acuzat ca problemele existente in educatie i se datoreaza, ministrul i-a cerut secretarului de stat sa isi dea demisia din functie. Cum acesta a refuzat, Marga a plecat la Palatul Victoria sa-i ceara lui Mugur Isarescu sa-l demita pe Fronescu. Secretarul de stat a stat in biroul sau toata ziua, insa a refuzat sa dea vreo declaratie. ROBERTA VORNICU 