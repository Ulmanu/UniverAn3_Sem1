 Candidati cu bube-n cap Scena politica este plina de parlamentari implicati in afaceri dubioase, de care politistii, procurorii si judecatorii nu au reusit sa se apropie din cauza imunitatii parlamentare. De 10 ani societatea civila se zbate sa reduca imunitatea doar pentru declaratiile politice. Nu a reusit. Din cauza imunitatii, in fisetele Parchetului General si ale Politiei zac zeci de dosare penale nefinalizate. Pentru multe dintre ele a intervenit termenul de prescriptie, motiv pentru care demnitarii vizati vor scapa de judecata. Mai mult, ei vor candida pentru un nou mandat, pentru o noua imunitate. "Evenimentul zilei" considera ca ar fi util pentru alegatori sa treaca in revista principalele dezvaluri aparute pe seama mai multor demnitari din tot spectrul politic si care se regasesc acum din nou pe listele electorale. PDSR, cum ne-a obisnuit Nicolae Vacaroiu, senator PDSR , fost prim ministru, candideaza pe locul I la Senat in Arges. Este actionar si presedinte la Banca de Investitii si Dezvoltare (BID) a lui Sorin Ovidiu Vintu (SOV). Parchetul General a cerut aprobare pentru urmarirea sa penala in Afacerea "Jimbolia", solicitare refuzata de Comisia de specialitate din Senat. Sotia fostului premier a fost implicata in scandalul "Bitter suedez". Viorel Hrebenciuc, deputat PDSR, a fost prefect de Bacau, sef de campanie electorala in 1992, secretar general al guvernului Vacaroiu si candideaza pentru un nou loc in Parlament. Supranumit "Nasul", Hrebenciuc a fost implicat in majoritatea scandalurilor de coruptie din timpul regimului Iliescu. Pe vremea cind administra Bacaul, Hrebenciuc a fost acuzat si de deturnarea unor fonduri destinate sinistratilor. A invirtit pe degete ofiteri, procurori, judecatori, scotind basma curata clientela politica a PDSR. Cele mai recente nominalizari se refera la "Costea-Conturi PDSR la Paris", afacerea "Eterna si fascinanta Romanie", si "Operatiunea Jimbolia". In privinta lui, Parchetul General a solicitat ridicarea imunitatii parlamentare, cerere ramasa fara raspuns. Trita Fanita, ex-senator PD , recuperat de PDSR, candideaza la Senat pe locul I la Buzau. Supranumit "regele griului", Trita Fanita este cunoscut mai ales ca administrator la "Agroexport" SA Bucuresti. A fost implicat in numeroase scandaluri legate de achizitionari de cereale si ferme agrozootehnice. Numele lui a fost vehiculat in dosare penale legate de falimentarea unor Suinprod- uri prin firme-capusa. Una dintre acestea ("Bretania") apartinea chiar fiicei lui Trita Fanita. Octav Cozmanca, senator PDSR, fost sef al Departamentului pentru Administratie Publica Locala in perioada 1992-1996, candideaza la Senat pe locul I in judetul Botosani. A fost acuzat de abuz in indeplinirea sarcinilor de serviciu, inclusiv de catre Consiliul Europei, organism care a constituit o comisie speciala de ancheta. Potrivit comisiei, Cozmanca este autorul a numeroase abuzuri legate de destituirea primarilor, amestec in treburile administratiei locale, incalcarea principiilor Constitutiei Romaniei si ale Consiliului Europei. El a mai fost acuzat de deturnare de fonduri, tratament preferential si trafic de influenta in favoarea unora dintre membrii PDSR. Doru Ioan Taracila, senator PDSR , ministru de interne in guvernul Vacaroiu, este cap de lista la Senat in judetul Calarasi si a fost implicat in numerose scandaluri financiare. In dosarul "Jaf in Ministerul de Interne (impreuna cu amiralul Cico Dumitrescu), Parchetul Militar a decis neinceperea urmaririi penale. Parchetul General a solicitat permisiunea ca Taracila sa fie cercetat penal indosarul "Jimbolia", acord care nu s-a obtinut. Taracila este si artizanul intelegeri cu "Bancorex" prin care numerosi ofiteri MI au obtinut credite preferentiale de ordinul sutelor de milioane de lei. Ca picanterie, MI condus de Taracila, prin Academia de Politie a fost acuzat ca a cheltuit, in perioada 1994-1995, peste 550 milioane lei cu antrenarea unor luptatori Hamas, care se pregateau in Romania pentru viitoare atentate teroriste. In acest scandal a fost implicat si Kamel Kader, varul lui Zaher Iskandarani, numit de Hrebenciuc consilier al guvernului Vacaroiu. Kader i-a sponsorizat campania electorala a lui Ion Iliescu si avea intrare libera la Cotroceni, unde, potrivit lui Adrian Severin, era consilier. ApR a preluat din "zestrea" PDSR si PNL Iosif Boda, fostul sef al campaniei lui Ion Iliescu (1996) , ii este indatorat si el controversatului Adrian Costea, persoana ce i-a platit, prin intermediul firmelor sale, citeva deplasari si o interventie pe cord, la un spital din Franta. Iosif Boda candideaza pentru Camera Deputatilor, cap de lista in judetul Dolj, si este invinuit in dosarul afiselor electorale trimise de Costea pentru Ion Iliescu. Viorel Catarama, fost PNL si aripile adiacente, apoi sef al lui Magureanu in PNR, si-a cistigat notoritatea prin falimentul SAFI - FMOA, dosar aflat inca in cercetare. Desi ocupat cu salvarea Elvilei de pe listele AVAB, Catarama sta cap de lista la Senat, din partea ApR Teleorman. Tot locul intii ocupa si Aurel Novac, stationat mai mult la PDSR si aflat in trecere pe la PUNR inainte de a-si gasi afinitati cu ApR-ul. Parchetul a cerut in vara aceasta permisiunea de a-l cerceta penal pe Aurel Novac, in legatura cu "Afacerea Jimbolia". Desi la vremea respectiva (1993-1995), era ministru al transporturilor, el a respins orice implicare in contrabanda cu petrol catre Iugoslavia. Mai mult, Novac a sustinut ca singurele informatii despre cele 1000 de vagoane-cisterna trimise ilegal peste granita, le-a obtinut din presa. Marian Enache (primul loc la Iasi, pentru Camera Deputatilor) , a fost acuzat de sindicalistii de la Tepro ca a preluat apararea lui Priplata si a firmei cehe, dupa ce a primit de la Virgil Sahleanu un dosar cu dovezi impotriva cehilor. Mihai Berca, primul loc pe listele ApR Sibiu , apare si el in ramificatiile contrabandei cu petrol, asociat in doua firme cu Ilie Stanciu, cel arestat in filiera a doua din "Dosarul Jimbolia". Florin Udrea, actual deputat si candidat la acelasi fotoliu, in Vrancea, a fost cercetat pentru trafic de influenta intr-un caz cu vize. Aurel Saramet, un alt cap de lista ApR, a fost director la Banckoop si invitat al Parchetului in calitate de reprezentant al bancii in CA al SOV Invest. PD, dosare grele Radu Berceanu, vicepresedinte, ministru si parlamentar, candidat pe listele judetului Dolj, este implicat in cel putin doua scandaluri financiare, alaturi de alti colegi de partid, care apar si ei ca actuali candidati pe listele PD. In scandalul "Confident", cont rulat la "Credit Bank", prin care s-au spalat sume imense, Berceanu figura ca beneficiar printr-o firma la care este asociat unic. In acest scandal, Berceanu ii are ca parteneri pe colegii sai de partid Petre Partal, parlamentar, candidat la Buzau, fost director la "Credit Bank", pentru care Parchetul General a cerut deja ridicarea imunitatii in mai multe dosare penale conexate (cerere respinsa de ministrul Justitiei, Valeriu Stoica). Tot in dosarul "Confident" mai apar ca beneficiari de bani negrii actualii parlamentari Adrian Videanu, candidat la Teleorman, precum si Vasile Bran, candidat la Brasov . Dosarele zac prin sertare prafuite. Un alt banuit beneficiar al contului "Confident" este Aurel Papuc, intrat in parlament pe listele PD , dupa care a migrat la ApR. Radu Berceanu apare si in rechizitoriul de trimitere in judecata a patronului firmei "Sunoil", Liviu Nita. Procurorii au cerut printr-o ordonanta cercetarea lui Radu Berceanu, Corneliu Ruse parlamentar (candidat de Prahova), Gheorghe Albu (candidat de Dimbovita) pentru complicitate la inselaciune in dauna rafinariei "Petrobrazi", si a lui Nicolae Staiculescu pentru luare de mita. Pe acte, Liviu Nita i-a dat lui Staiculescu 100 de milioane de lei, bani pentru partid. In schimb, PD-ul urma sa ii protejeze afacerile in dauna rafinariei cu capital de stat. De mentionat ca Berceanu a recunoscut ca Nita a sponsorizat PD-ul. Sorin Frunzaverde, candideaza pe listele PD in Caras-Severin. Pe vremea cind era ministru al padurilor, sotia sa, Doina, a fost cercetata de Politie pentru implicarea in exporturi de busteni spre Germania, la preturi pe jumatate din cele oferite de partenerii romani. Din documemntele pe care le detinem, tranzactiile au fost posibile cu complicitatea lui Gheorghe Cahnita, fost director general la "Romsilva", sustinut de PD. Viorel Pana, parlamentar , candidat PD de Constanta, ocupa, fara respectarea legii, o multime de functii din care are de cistigat firma sa "Capital Invest", specializata in tranzactionare de actiuni. Este in acelasi timp si presedinte al comisiei parlamentare de supraveghere al valorilor mobiliare, presedinte al Bursei de Valori Bucuresti, membru in CA la SIF Muntenia, institutie care pune in circulatie actiuni. Pana, prin functiile pe care le are, controleaza tot ce misca pe piata de actiuni, motiv pentru care nu avea dreptul sa detina firma cu acest profil de activitate. Dupa o scurta fuga la PDSR, unde nu a fost trecut pe liste, Pana s-a intors spasit la PD, unde, ajutat de dezetrarile masive din PD-Constanta a capatat loc Radu Vasile, fost parlamentar si premier taranist, candideaza din partea PD la Arges. A lasat haturile guvernului libere pentru ca, vorba lui, nu mai prea era mare lucru de furat. Premierul Vasile a fost acuzat de predecesorul sau, Victor Ciorbea, ca a risipit circa 3 miliarde de dolari, adunati cu greu la visteria tarii. La sectiunea penala, Radu Vasile a fost reprezentat de fiul sau, surprins de politisti intr-o actiune de recuperari de bani. Dosarul a murit in fasa. PRM, cu "patatii" sai Partidul Romania Mare a refuzat sa ne puna la dispozitie listele candidatilor sai. Din acest motiv, nu putem prezenta decit doi dintre candidati despre care s-a spus ca ar fi trecuti pe listele acestui partid. Mitica Dragomir , presedintele Ligii Profesioniste de Fotbal, a aparut intr-un dosar penal de la Parchetul General in legatura cu o serie de articole publicate in revista sa, "Atac la persoana". Numele lui Mitica Dragomir a fost asociat cu blaturile din fotbalul romanesc. Nicolae Patru , un alt aspirant la fotoliul de parlamentar PRM, a avut dosar penal la Parchetul General pe motiv ca, in 1995, a exportat ilegal griu subventionat in Turcia, producind atunci statului roman o paguba de 500 milioane lei. Cind procurorii au solicitat ridicarea imunitatii parlamentare a lui Patru, ministrul justitiei, Valeriu Stoica, a recomandat Parchetului sa dispuna neinceperea urmaririi penale pentru ca fapta nu era pedepsita in mod expres in Codul Penal. N-a contat faptul ca Nicolae Patru a dat o declaratie la Romcereal in care, pe propria raspundere, asigura ca va folosi griul pentru fabricarea de produse de panificatie pentru tara. CDR-2000, sifonata la virf si-n teritoriu Virf de lance pe liste, ministrul agriculturii Ioan Muresan a cunoscut cele mai multe citatii la Comisia de abuzuri a Camerei Deputatilor si Departamentul de control al Guvernului (pe mandatul lui Ovidiu Grecea). Primele acuzatii i-au fost aduse de sindicatul Agrostar - deturnarea a 10 milioane de dolari destinate masuratorilor pentru Legea 18. Banii primiti de la USAID ar fi ajuns, datorita unei ordonante initiate de taranist, la societati alese pe criterii subiective de catre ministrul agriculturii. Ovidiu Grecea i-a facut raport pentru Insula Mare a Brailei, gasita cu pierderi uriase in timp ce ministrul declara profit. Vilva a facut Muresan si atunci cind la numit pe amicul sau din copilarie, Nicolaus Hotea (cu cetatenie germana), la conducerea Regiei Tutunului. De altfel, privatizarea societatii nationale a tutunului a produs un rasunator proces. Licitatia organizata si supervizata de Ioan Muresan, si cistigata de firma InterAgro, a fost anulata la Curtea Suprema, procesul urmind sa fie reluat. Cea a mai indulgenta distribuire pe liste apartine insa ANCD-ului, care l-a plasat in fruntea candidatilor hunedoreni pentru Senat, pe Simion Sandu Borbeanu . Fost director la SC "Ardealul" Deva, el a fost trimis in judecata cu doar doua saptamini inainte de a fi emanate listele CDR 2000 pentru Parlament. In dosarul cu pricina, Borbeanu este acuzat pentru privatizarea ilegala a unor active de la numita societate. Radu Sirbu, viseaza un loc in Senat din partea clujenilor, in pofida scandalurilor ce au marcat privatizarile patronate de seful FPS. Cu toate acestea, exista o singura plingere penala, facuta de primarul Gheorghe Funar, pentru privatizarea societatilor clujene "Polus". Procurorii au decretat inexistenta vreunui prejudiciu in cauza. Deputatul Claudiu Pavelescu , bagat pe lista taranistilor la Calarasi (tot Camera Deputatilor), a fost acuzat in presa de trafic de influenta in rezolvarea mai multor accidente rutiere. La putina vreme, fiica sa a calcat cu masina o fetita care a murit inainte de a ajunge la spital. Ecologistul Marcian Bleahu , de la FER, apare pe listele de la Tulcea (Senat), desi lumea si-l aminteste mai putin de la tribuna legislativului si mai mult de la Sibiu, locul unde s-au ratacit niste deseuri radioactive aduse tocmai din Germania. PNL, scandaluri cu nume vechi si noi Numele PNL-istului Valeriu Stoica a trecut fulgerator prin mai multe dosare de adoptii internationale cercetate de Parchetul Capitalei, dar nu a fost niciodata invinuit. A stirnit dispute aprinse cind a scos vremelnic bancruta frauduloasa din Codul penal, provocind astfel eliberarea unor inculpati celebri. Sorin Pantis, tot din partea PNL, este cel mai apropiat de scandalul privatizarii RomTelecom, el figurind nu doar pe listele candidatilor ci mai nou, si pe lista celor acuzati de senatorul Serban Sandulescu ca ar fi luat mita de la OTE. Sorin Dimitriu, predecesorul lui Sirbu la FPS, a primit un "NUP" (neinceperea urmaririi penale) pentru vinzarea de actiuni subevaluate la o fabrica de ciocolata. Candideaza din partea PNL, desi in urma cu citeva luni era membru PNTCD. ONDINE GHERGUT NICOLETA SAVIN MARIANA BECHIR Candidati in urmarire generala Dictionarul limbii de lemn Nu stim cit de aproape de oameni este Ion Iliescu, insa impreuna cu ei este tot timpul. Chiar si la intilnirea de luni seara cu membrii Consiliului de Onoare al Clubului Roman de Presa, liderul PDSR s-a prezentat insotit de un sobor de fruntasi ai partidului si de o numeroasa galerie. Cum "tataia" era subiectul exclusiv al intilnirii, rolul celor opt figuranti de vaza expusi pe scena a fost sa zimbeasca frumos publicului si sa arate ce bine se asorteaza ciorapii maro cu pantofii negri si pantalonii bleumarin. In schimb, cei citiva zeci de sustinatori ai lui Iliescu si-au facut datoria cu prisosinta. Au punctat cu aplauze pauzele din discursul preferatului lor, au murmurat dezaprobator la intrebarile puse de ziaristii care se incapatineaza sa nu-i cinte in struna, au izbucnit in urale la fiecare remarca malitioasa a lui Iliescu. Asigurind din start audienta ca nu se va intinde la vorba, ca doar oferta sa electorala este "arhicunoscuta", presedintele PDSR si-a dat drumul la gura, dovedind o forma de zile mari. Actualii guvernanti au fost trecuti prin foc si sabie, iar conducta de promisiuni s-a spart si in sala New York de la World Trade Center. "Oamenii care mor de foame vin spre noi ca spre un colac de salvare", spunea parca pentru a se convinge singur Iliescu. "Dar pentru acesti oameni disperati are PDSR vreun program concret?", a picat o intrebare din sala. "In momentul de fata se lucreaza la un pachet de masuri de maxima urgenta", a venit, "concret", raspunsul. Cu alte cuvinte, desi are un program articulat pe patru ani, desi de cel putin doi ani PDSR plinge de mama focului de mila celor impinsi spre saracia extrema de "jefuitorii tarii", specialistii lui Iliescu se chinuiesc de-abia acum sa incropeasca, pe genunchi, un pachet de masuri. Parca ne si imaginam "pachetul" cu juma' de kil de brinza, cinci masline, zece gigacalorii si o folie de aspirine, invelite in "Dimineata" cea proaspat colorata de Fane Mitroi. Cu alte cuvinte, nimic nou sub soare. Nici o diferenta fata de "Contractul cu Romania" infierat cu voluptate. De fapt, nu este nici o diferenta nici intre cel debarcat cu patru ani in urma si cel care astazi strabate tara in lung si-n lat calare pe sperantele romanilor. Nici macar de limbaj, chiar daca liderii PDSR au realizat ca marele lor handicap a fost dintotdeauna comunicarea si depun eforturi considerabile pentru a remedia aceasta situatie. Ion Iliescu vorbeste senin aceeasi limba de lemn, reusind sa articuleze fraze intregi fara sa comunice nimic. Evita, la fel ca intotdeauna, raspunsurile la intrebarile directe, luind-o cu gratie prin balarii. Limbajul de lemn are insa, si el, paradoxurile lui. Ion Iliescu se incapatineaza sa pronunte "investitor" si "investitii", in loc de investitor si investitii, desi etimologia cuvintului ne trimite la cuvintul rusesc "investitiia", care ar trebui sa-i sune familiar liderului PDSR. "Nici macar filologii nu au un punct de vedere comun", se scuza el, ignorind cu seninatate dictionarele limbii romane. Sau, poate, cu gindul la Cotroceni, confunda investitia cu investirea, ceea ce inseamna cu totul altceva. Ca sa fim mai expliciti, diferenta clara dintre cei doi termeni rezulta limpede din propozitia urmatoare: Investirea lui Ion Iliescu in functia de presedinte al Romaniei este o investitie proasta pentru poporul roman. RADU PREDA Dupa ce l-a bestelit pe Vadim la o televiziune din Piatra Neamt, Dinescu, la un pas sa fie linsat de un comando PRM Cunoscutul scriitor Mircea Dinescu a fost agresat luni seara, la Piatra Neamt, de un comando PRM, fapt pentru care va depune plingere la Politie. In urma acestui incident, Dinescu se gindeste ca, la intoarcerea in Bucuresti, sa-si cumpere pistol, el deja avind permis de port-arma. Mircea Dinescu se afla, de citeva zile, intr-un turneu pe plaiuri moldave, pentru a-si lansa si promova noua sa revista, "Plai cu boi". Invitat cu acest prilej la un post local de televiziune, Mircea Dinescu a facut si citeva consideratii politice. Reamintim ca scriitorul este un sustinator declarat al candidatului PNL la Presedintia Romaniei, Theodor Stolojan. Recunoscut ca un infocat adversar al stingii, in emisiunea respectiva Dinescu a facut referiri si la PRM, la candidatura presedintelui acestui partid, senatorul C.V.Tudor, dar si la candidatii pe care PRM ii propune pentru Parlamentul Romaniei. La iesirea din postul de televiziune, Dinescu a fost bruscat de catre un grup de sustinatori si membri PRM intre care s-a aflat si senatorul Dumitru Badea. Redam in continuare declaratia pe care ne-a acordat-o Mircea Dinescu dupa incidentul de luni seara. "Am spus ce spun eu de obicei despre V.C.Tudor" "Eram la acel interviu. Atmosfera agreabila, destinsa. Trebuie sa remarc ca am fost foarte bine primit de oamenii acelor locuri. Piatra Neamt este un oras formidabil, cu oameni fini, calzi. Ce am spus in acea emisiune? Ce spun eu de obicei cind vine vorba de V.C.Tudor. Apoi m-am referit la cei care candideaza din partea PRM pentru parlament, cine va trebui sa faca legi, si m-am intrebat ce se va intimpla cu tara asta daca ne vom trezi cu Ion Dolanescu la Ministerul de Interne, cu Irina Loghin, o femeie superba de altfel si cu care mi-ar placea sa fac un chef intr-o seara, la Ministerul Agriculturii, cu Dumitru Dragomir la Ministerul de Externe. Dar chiar sa-mi cinte ministrii de Interne si Agriculturii la un sprit, ar fi cam prea mult! Am aflat apoi ca si Dumitru Puzdrea este cap de lista PRM la Piatra Neamt. Ei, numai ginditi-va ce se va intimpla daca PRM pune mina pe putere si asaza astfel de persoane sa hotarasca destinele a milioane de oameni. "Democratia lu' Peste Prajit" Spre finalul emisiunii, i-am vazut pe cei din studio ca intra in panica. Habar n-aveam de ce! Aveam sa ma dumiresc la iesirea din emisiune: vreo 15 insi intre care si cucoane cam sinistrute, aflate sub comanda colonelului securist Dumitru Badea, senator PRM- fost secretar al Senatului Romaniei- propus acum pentru un nou mandat, au incercat sa intre in studio, sa intrerupa emisiunea. Asta se intimpla la 10 ani de la Revolutie, in plina democratie a lu' Peste Prajit: vine un colonel de Securitate sa intre intr-o televiziune ca pe mosia lui, sa intrerupa o emisiune ca nu-i place lui ce se spune acolo! Se auzeau vociferari, injuraturi, mi s-a spus sa nu ies, sa nu patesc ceva. Am iesit. Trebuia sa ajung la teatru, unde ma asteptau oamenii aceia minunati, care n-aveau nimic in comun cu gorilele alea peremiste dezlantuite. "Animale paroase, intrati in pestera de unde ati iesit!" M-au imbrincit, mi-au rupt si nasturii de la haina. Am trait atunci exact sentimentul pe care l-a avut si Mihail Sadoveanu cind i s-au ars cartile: «Animale paroase, intrati in pestera din care ati aparut!». Eu am permis de port-arma, dar pina acum n-am purtat pistol, nici n-am. O sa-mi cumpar insa, cind ma intorc la Bucuresti, ca vad ca in Romania de astazi cloaca sinistra de sub C.V. Tudor nu sa da in laturi de la nimic: te ataca in haita, cum nu le convine ca nu le cinti osanale, asa cum facea V.C.Tudor pentru Leana Ceausescu - ii baga in cap ce desteapta, cit de academiciana de mare valoare este, ce frumoasa si iubitoare era sinistra. Si din cauza unora ca el, a mincatorilor de osanale din tot felul de hirdaie, au suferit milioane de romani in regimul Ceausescu. Ne-am tot intrebat, 10 ani, unde sint teroristii din decembrie. Iata-i ca apar acum la suprafata. (D.V.) Prin decizia Curtii Constitutionale, Lucian Orasel a fost eliminat din cursa prezidentiala Curtea Constitutionala a Romaniei a anulat inregistrarea candidaturii la functia de presedinte al tarii a lui Lucian Orasel. Hotarirea a fost pronuntata cu majoritatea voturilor judecatorilor acestei instante. Motivul anularii inregistrarii candidaturii este legat de neindeplinirea conditiilor impuse de articolul 16, alineatul 3 din Constitutia Romaniei: "Functiile si demnitatile publice, civile sau militare, pot fi ocupate de persoanele care au numai cetatenia romana si domiciliul in tara." Biroul Electoral Central va fi instiintat despre hotarirea Curtii Constitutionale a Romaniei, care va fi publicata in Monitorul Oficial. Primul efect al eliminarii din cursa prezidentiala a lui Orasel a fost anularea participarii lui la emisiunea "Alegeri prezidentiale-2000" care s-a desfasurat aseara la TV Romania 1. CRISTIAN OPREA Aberatia zilei Iliescu troneaza alaturi de Ceausescu in vitrinele din Vilcea La Rimnicu Vilcea se consuma in aceste zile mai mult lipici decit oricind pentru afisele electorale care au impinzit deja panourile si vitrinele magazinelor. Ca un facut, apar insa in mai multe locuri afise cu Ceausescu, alaturi de cele ale candidatului PDSR, Ion Iliescu. Aceste afise sint promovate de Partidul Muncitoresc, urmasul fostului PCR, si au menirea de a aminti populatiei vilcene chipul fostului dictator si faptele acestuia, in comparatie cu prezentul "cenusiu". (M.M.) Petre Roman, pe poarta Spitalului de Psihiatrie de pe Strada Trandafirilor Batalia pentru spatiile de afisaj electoral creeaza uneori situatii amuzante, asa cum s-a intimplat si in municipiul Cimpulung Moldovenesc. Pare normal, la noi, ca liderul filialei locale a unui partid sa "planteze" in incinta institutiei pe care o conduce afise cu candidatii din formatiunea politica al carei membru este. Asa s-a intimplat si cu liderul PD din municipiul Cimpulung Moldovenesc, Alexandru Paziuc, directorul Spitalului de Psihiatrie din localitate. Pe poarta acestei institutii se afla mai multe afise cu candidatii Partidului Democrat, la loc de cinste fiind, bineinteles, cele cu Petre Roman, spre amuzamentul localnicilor care fac, zimbind, tot felul de asocieri sugubete. Si, ca tabloul sa fie complet, mai mentionam ca spitalul respectiv este situat pe Strada Trandafirilor.(T.A.) Sustinatorii CDR-2000, prinsi in timp ce minjeau panourile electorale si sediul PD din Piatra Neamt Un student si trei elevi in clasa a XI-a a Liceului de Informatica Piatra Neamt, condusi de profesorul Victor Scurtu, din staff-ul de campanie electorala al CDR Neamt, au fost surprinsi la miezul noptii de gardienii publici minjind cu vopsea sediul de campanie electorala al PD si unele panouri electorale in centrul municipiului Piatra Neamt. Profesorul Victor Scurtu a primit o amenda de 400.000 de lei, iar tinerii - amenzi cuprinse intre 100 si 125 de mii de lei. (I.C.) Confruntari electorale pe sticla Ioan Muresan versus Doru Ioan Taracila PROTV, emisiunea "Alege!". Moderator: Silviu Brucan. Invitati Ioan Avram Muresan (PNTCD), actualul ministru al agriculturii, si Doru Ioan Taracila (PDSR), ministru de interne in perioada guvernarii social-democratilor. Temele emisiunii, doua la numar, desfasurate de-a lungul unei jumatati de ora fiecare, au fost legate in mod direct de activitatea pe catre cei doi au desfasurat-o in perioada in care partidul din care fac parte s-a aflat la guvernare. Regulile emisiunii : sustinatorii din sala ai candidatilor nu trebuie sa aplaude, intrucit invitatii trebuie sa raspunda la intrebari intr-o limita de timp. Dar, se stie, regulile sint facute pentru a fi incalcate. O jumatate de ora pe terenul lui Muresan Prima runda de intrebari, prima jumatate de ora de emisiune. Prima tema abordata: agricultura. Opiniile celor doi sint clare. Muresan se declara adeptul marii privatizari, care duce la aparitia concurentei reale si, implicit, la scaderea preturilor la produsele de provenienta interna. Taracila este adeptul politicii protectioniste fata de produsele romanesti si pentru interventia statului in mentinerea pretului la alimente. Intrebarile la care se cer raspunsuri de tip Da/Nu se dovedesc a fi cele mai dificile pentru invitati. Taracila se considera obstructionat. Mai bine zis, sustinatorii lui Taracila se simt obstructionati, pentru ca incep sa-l bruieze pe Muresan prin aplauze si scandari repetate ale numelui fostului ministru de interne, Doru Ioan Taracila. Brucan intervine, incearca sa controleze situatia. Pauza O jumatate de ora in terenul lui Taracila A doua runda, a doua tema. "Coruptia si eradicarea acesteia. Succes sau insucces?". Muresan o catalogheaza ca pe un succes partial, pentru ca nu i-au avut in vedere pe "cei care, pina in 1996 s-au folosit de putere in folosul propriu". Taracila, considera actiunea din ultimii patru ani, un insucces total. Galeria taranista comenteaza raspunsurile lui Taracila si incepe sa fluiere. De aici schimbul de replici dintre cei doi devine aproape de necontrolat pentru moderator. Sustinatorii din sala incearca sa-si incurajeze candidatii, oferindu-le argumente impotriva adversarului. Muresan vorbeste de marii corupti, nesanctionati de PDSR: Bivolaru, Razvan Temesan, Constantin Paunescu . Taracila contraataca. Muresan sustine ca "vinovatii lor au fost pedepsiti, in timp ce PDSR, pe ai sai, ii sustine in continuare". Schimbul de replici aluneca, inevitabil, spre "privatizarile frauduloase", semnalate in Senat de Trita Fanita. "Acest raport a fost intocmit si depus la Senat, fara ca vreun membru din Ministerul Agriculturii sa fi fost consultat. Trita Fanita? Statea la Dragalina in genunchi, in griu sa vada Ceausescu ce mare a crescut griul", se apara Muresan. Suporterii PDSR protesteaza. Brucan intervine din nou. Final. MIHAELA CONSTANTINESCU Guvernul a majorat cu 40 de miliarde de lei fondul de salarii al minerilor Guvernul a aprobat, in sedinta de luni seara, majorarea fondului de salarii al Companiei Nationale a Huilei Petrosani cu suma de 40 miliarde de lei, banii reprezentind, de fapt, o corectie a sumei calculate de Ministerul Industriilor la intocmirea bugetului pe 2000. Din acesti bani, minerii din Valea Jiului vor primi salariile majorate din decembrie a.c. pina in martie 2001, la nivelul la care ar fi trebuit sa le primeasca pe tot parcursul acestui an bugetar a precizat, ieri, liderul Ligii Sindicatelor Miniere din Valea Jiului, Vasile Savu. El a precizat ca lipsa acestor bani din fondul de salarii alocat initial CNH Petrosani s-a datorat "unei greseli de calcul a Ministerului Industriilor". De asemenea, Savu a anuntat ca, pentru munca depusa suplimentar in aceasta toamna pentru asigurarea necesarului de carbune, minerii nu intentioneaza sa mai ceara nici un ban in plus de la buget. OANA PATRAULESCU Bref Motiunea FPS a fost depusa Grupul PDSR din Senat a inaintat ieri o motiune simpla prin care solicita suspendarea semnarii contractelor de privatizare pina la formarea noului guvern dupa alegeri. Motiunea a fost semnata de 32 (din totalul de 41) senatori PDSR, trei senatori PUNR si trei senatori independenti (proveniti tot din PDSR si PUNR). Initial, PDSR intentiona sa promoveze o motiune de cenzura, dar pentru aceasta erau necesare semnaturile unui sfert din numarul total al deputatilor si senatorilor, ceea ce insemna 125 de semnaturi. Or, in lipsa acuta de parlamentari din aceasta perioada, PDSR nu avea cum sa adune semnaturile necesare. Motiunea simpla a fost prezentata ieri in Senat de Laurian Badulescu, initiatorul anchetei asupra activitatii FPS, finalizata in urma cu doua saptamini prin adoptarea raportului de catre Senat, si va fi discutata in plen martea viitoare. Motiunea PDSR reia, in opt puncte, toate acuzele aduse conducerii FPS in raportul amintit mai sus si solicita "interzicerea dreptului FPS de a semna contracte de privatizare" pina la punerea in aplicare a hotaririi Senatului care prevede insusirea raportului comisiei de ancheta asupra FPS sau pina la constituirea noului guvern dupa alegeri. In motiunea PDSR, initiatorii mentioneaza ca procedurile de privatizare, precum si contractele de consultanta ramin valabile. (N.I.) Comisia SIE verifica acuzele senatorului Timofte Ministerul de Interne este somat de catre Comisia parlamentara privind controlul Serviciului de Informatii Externe sa dea explicatii in legatura cu afirmatia senatorului PDSR, Radu Timofte, potrivit careia "o trupa de comando constituita din ofiteri activi din cadrul SIE a fost infiltrata in rindul cadrelor MI prezente la evenimentele de la Costesti". Ministerele Finantelor si Functiei Publice sint la rindul lor somate sa dea explicatii oficiale in legatura cu situatia generala privind creantele Romaniei in statele arabe si in mod special in Kuweit si sa se transmita comisiei actul prin care statul roman a contractat un imprumut de la Kuweit in perioada 1989-2000. Comisia SIE a decis sa cheme la audieri pe directorul Serviciului, Catalin Harnagea, pe sefii directiilor generale ale SIE, care au atributii legate de constituirea dosarelor personale, pentru a verifica autenticitatea unei alte afirmatii a senatorului Timofte conform careia "directorul SIE a comandat cadrelor SIE sa-i puna la dispozitie dosarele a 19 personalitati politice". (T.G.) Kincses Elod a reclamat statul roman la Strasbourg Candidatul independent la functia de senator, fost udemerist, Kincses Elod a reclamat statul roman la Curtea Internationala a Drepturilor Omului de la Strasbourg pentru ca i-a fost respinsa candidatura. El acuza statul roman ca i-a lezat drepturile cetatenesti deoarece Tribunalul Mures i-a respins candidatura din cauza dublei cetatenii. Kincses a contestat decizia Tribunalului, dar actiunea sa a fost respinsa de Curtea de Apel Mures. Kincses se plinge ca decizia instantelor este arbitrara, intrucit i-a inaintat presedintelui Ungariei, inca din 18 octombrie, o cerere pentru renuntarea la cetatenia ungara, cerere la care nu a primit nici un raspuns. Fostul lider al filialei judetene UDMR a ocupat, in anul 1996, locul trei pe lista de senatori a UDMR Mures, iar candidatura lui a fost acceptata, desi dispunea si atunci de cetatenia maghiara.(T.G.) "Melescanu nu a aparat interesele Romaniei" "Melescanu nu a aparat interesele Romaniei" a afirmat ieri ambasadorul Romaniei la Paris, Dumitru Ciausu, candidat pe listele de deputati ale CDR-2000. El a precizat ca actualul lider al ApR, Teodor Melescanu, a gestionat dosarele care aveau legatura cu Federatia Rusa pe vremea cind era ministru de externe. Aflat in concediu de odihna in Romania pentru a-si face cmpanie electorala deoarece candideaza pe listele CDR 2000, Ciausu a afirmat ca "vinovati de disparitia unor documente din arhiva MAE sint cei care nu doresc ca Parlamentul si Parchetul sa cunoasca continutul lor, intentionind sa se sustraga pentru a nu fi judecati. Ciausu a declarat ca nu a fost in posesia vreunui document al MAE. (T.G.) Campania pe sticla La TV Romania 1, in cadrul emisiunii "Alegeri prezidentiale 2000", de la ora 20.45, invitatul serii va fi candidatul independent Mugur Isarescu. Emisiunea va cuprinde si un scurt reportaj, in care candidatul va fi surprins altfel decit este el cunoscut:, acasa, cu familia, dezvaluind aspecte din viata lui particulara. Intrebarile telespectatorilor pentru Mugur Isarescu pot fi transmise la TVR, intre orele 10-18, la telefonul 230.57.62. Tot la TV Romania 1, va fi transmisa in aceasta seara, intre orele 22.30 si 24.00, emisiunea "Alegeri 2000", la care sint invitati candidatii pentru alegerile parlamentare din acest an, Nicoale Noica (CDR-2000), Dinu Patriciu (PNL), Valeriu Tabara (AN) si Paul Tapaloaga (PVR). Ei vor discuta, la propunerea Gildei Lazar, despre problema dezvoltarii urbane si rurale. Florin Calinescu, il are ca invitat, in aceasta seara, de la orele 20.00, la emisiunea speciala "Eu vreau sa fiu presedinte !", pe candidatul PD la functia de presedinte al Romaniei, Petre Roman. Antena 1, de la orele 20.00, ii aduce in studioul emisiunii "Drumul Cotrocenilor", pe candidatii la functia de presedinte al Romaniei, Theodor Dumitru Stolojan (PNL) si Teodor Melescanu (ApR). (Cristian Oprea) Plin de minie proletara, Ion Iliescu a infierat evenimentele de la Budapesta din 1956: "Imperialistii au organizat rebeliunea contrarevolutionara din Ungaria" Candidatul la presedintia Statelor Unite, George Bush jr., a fost taxat in campania electorala pentru o betie de o noapte pe care a tras-o la virsta de 30 de ani. Candidatul roman la Cotroceni, Ion Iliescu, nu catadicseste sa raspunda nici macar in campania electorala la intrebari legate de betia ideologica care l-a tinut zeci de ani. "Evenimentul zilei" publica in acest numar fragmente din luarile de pozitie ale tinarului Ion Iliescu, fost lider al studentimii romane in perioada revoltei antisovietice si anticomuniste maghiare, din anul 1956. Pentru ca o campanie electorala nu este numai ocazia unor promisiuni fara limite si fara rusine ci si un prilej de dezbatere si de de recunoastere barbateasca a greselilor. Evenimentele din Ungaria din anul 1956 au luat pe nepregatite autoritatile comuniste de la Bucuresti. In octombrie-noiembrie 1956, in urma Revolutiei ungare, au loc manifestatii studentesti la Timisoara, Cluj si Bucuresti, reprimate de autoritati. Sint cercetati, arestati, exmatriculati mii de studenti. Unii primesc condamnari pe viata, multi mor in puscarii. In acelasi timp, tinarul Ion Iliescu este ales deputat in circumscriptia electorala Ilie Pintilie, cu sarcina de a se ocupa de organizarea studentimii romane. Avea atunci functia de presedinte al Comitetului de organizare a Uniunii Asociatiilor Studentesti din Romania (august 1956). Cu ocazia conferintei din martie 1957 a fost ales presedinte al acestui for, ocazie cu care a tinut un discurs prin care cere "demascarea, judecarea si pedepsirea studentilor care nu erau pe linia partidului". "Tineretul patriei noastre a avut permanent convingerea ca fortele progresiste din Ungaria, in frunte cu clasa muncitoare, vor zdrobi contrarevolutia" Cu ocazia adunarii inchinate Zilei Mondiale a Tineretului si Saptaminii Internationale a Studentilor, imediat dupa revolutia din Ungaria si manifestarile studentesti din patru centre universitare din Romania, Ion Iliescu tine un discurs publicat in "Scinteia Tineretului" din 11 noiembrie 1956. Iata un fragment: "Cu adinca indignare si durere am urmarit cu totii zilele acestea evenimentele petrecute in Republica Populara Ungara. Alaturi de intregul popor, tineretul patriei noastre a avut permanent convingerea ca fortele progresiste din Ungaria, in frunte cu clasa muncitoare, vor zdrobi contrarevolutia si vor apara cuceririle revolutionare ale poporului maghiar. Dupa cum este cunoscut, bandele contrarevolutionare au fost invinse si zdrobite datorita fortelor socialiste ale tarii, ajutate de trupele sovietice, la cererea guvernului revolutionar muncitoresc taranesc... Tineretul din patria noastra, educat in spiritul internationalismului proletar de catre PMR, sprijina cu hotarire ideea colaborarii internationale cu organizatiile tineretului. Organizatia noastra dezvolta legaturi de prietenie cu gloriosul popor sovietic, prietenul cel mai apropiat al tinerei generatii din Romania democratica populara". "Planurile imperialistilor au fost rasturnate de fortele cele mai sanatoase ale poporului maghiar care au primit un sprijin fratesc, internationalist, din partea Uniunii Sovietice" In 8-10 martie 1957 are loc la Bucuresti Conferinta pe tara a Asociatiilor Studentesti din RPR. Intr-un raport de activitate prezentat pe doua pagini in "Scinteia Tineretului", la numai trei luni de la manifestatiile studentesti anticomuniste reprimate de regim, Ion Iliescu, presedintele UASR, isi denunta colegii studenti aflati sub influenta ideologiei burgheze. Ion Iliescu cere nici mai mult nici mai putin decit "reprimarea oricaror idei contrare comunismului" si " judecarea si pedepsirea studentilor care nu urmeaza linia partidului". In discursul sau, Ion Iliescu face referire si la revolutia din Ungaria: "Cercurile imperialiste agresive, in frunte cu atitatorii la razboi din SUA nu vedeau cu ochi buni destinderea care se realizase in situatia internationala in urma eforturilor si initiativelor de pace ale Uniunii Sovietice ale tarilor iubitoare de democratie populara si ale altor tari iubitoare de pace (...) In ura lor turbata impotriva socialismului, imperialistii nu se dau in laturi de la uneltirile si provocarile lor cele mai mirsave (...) Cu un esec tot atit de rusinos s-au soldat si uneltirile imperialiste impotrive Republicii Populare Ungare. Imperialistii si uneltele lor din interiorul tarii, folosindu-se de unele greutati si greseli comise de vechea conducere a partidului si statului, au organizat rebeliunea contrarevolutionara din Ungaria, in scopul de a rasturna regimul democratic popular si a restaura puterea mosierilor si capitalistilor (...) In aceasta actiune contrarevolutionara, reactiunea, folosindu-se de lozinci demagogice si de confuzia existenta in rindul tineretului, a reusit sa antreneze o parte indemnata a studentimii maghiare si s-o foloseasca ca pe o masa de manevra. Planurile imperialistilor au fost insa rasturnate de fortele cele mai sanatoase ale poporului maghiar care au primit un sprijin fratesc, internationalist, din partea Uniunii Sovietice. Multi dintre tinerii si studentii care au fost tiriti in contrarevolutie si-au dat seama pina la urma ca au facut jocul reactiunii, participind la actiuni contrarii propriilor lor interese si s-au desolidarizat de aceste actiuni". "Dusmanii incepusera sa palavrageasca despre pretinsele demonstratii de masa studentesti impotriva regimului nostru" Ion Iliescu nu uita sa infiereze si manifestarile studentesti anticomuniste din Romania, desfasurate in urma cu trei-patru luni, in semn de solidaritate cu revolutia din Ungaria. "La un moment dat, dusmanii poporului nostru isi luasera dorintele drept realitate si incepusera sa palavrageasca despre pretinse demonstratii de masa studentesti impotriva regimului nostru (...) Dar, cum se spune, minciuna are picioare scurte. Masa studentimii noastre, profund indignate de calomniile si minciunile presei si a posturilor de radio imperialiste, a demascat cu toata taria falsitatea cestor afirmatii manifestindu-si totodata dragostea si atasamentul profund fata de regimul democratic popular". Ion Iliescu uita insa sa spuna ca cei demascati, unii chiar de domnia sa, au luat drumul puscariilor comuniste. "Noile initiative de pace ale URSS, ale intregului lagar socialist" Evenimentele din Ungaria au marcat mult viata lui Ion Iliescu, acesta infierind cu minie proletara revolutia anticomunista, de cite ori a avut ocazia. Astfel in "Probleme actuale ale miscarii internationale studentesti", articol scris pe marginea sesiunii Comitetului Executiv al Uniunii Internationale a Studentilor de la Leipzig si publicat in "Scinteia Tineretului", 6 februarie 1958, Ion Iliescu spune: "Cu toate ca in urma cu un an elementele reactionare din miscarea mondiala studenteasca au facut toate incercarile pentru a folosi unele evenimente internationale ca agresiunea din Egipt sau incercarile reactiunii de a darima regimul democrat popular din Ungaria in scopul de a le contrapune ideii largirii colaborarii internationale studentesti, toate aceste incercari au fost sortite esecului si pina la urma ele au fost respinse de marea majoritate a studentimii si a organizatiilor studentesti. Un deosebit ecou a avut in rindurile miscarii internationale studentesti noile initiative de pace ale URSS, ale intregului lagar socialist. Lansarea celor doi sputnici de catre Uniunea Sovietica - marturie a progresului stiintei si tehnicii sovietice - a avut un rasunet deosebit de puternic in intreaga lume si in miscarea studenteasca in particular. Acest rasunator succes a deschis ochii foarte multor studenti si activisti din miscarea studenteasca asupra realitatilor din tarile socialiste, asupra dezvoltarii impetuoase in toate domeniile a primei tari a Socialismului si a creat, fara indoiala, noi tendinte pozitive pentru cunoasterea URSS si a tarilor socialiste". "Trebuie demascati cu hotarire si inlaturati din mijlocul studentilor" Dupa doi ani petrecuti in fruntea studentilor, atitudinea lui Iliescu fata de cei care nu erau pe linia partidului a ramas aceeasi. In Raportul de activitate al Consiliului Uniunii Asociatiilor Studentesti prezentat de Ion Iliescu cu ocazia celei de-a doua Conferinte a UASR din 19-20 februarie 1959 se arata: "In fata noastra trebuie sa stea mereu invatatura partidului de a nu slabi nici un moment munca politica, propagarea activa a ideologiei clasei muncitoare, caci acolo unde slabeste munca noastra ideologica isi face loc influenta ideologiei burgheze. Ramasitele claselor exploatatoare, elementele legionare, fasciste, propaganda imperialista incearca insa sa mai raspindeasca si astazi, in special in rindurile tineretului si mai ales ale tineretului studios, otrava nationalismului. In rindul unor elemente inapoiate, rupte de viata, din rindul studentilor mai apar unele manifestari izolate de nationalism si sovinism, unele tendinte de izolare nationala. Astfel de manifestari fac jocul dusmanilor socialismului, ai patriei noastre. N-au ce cauta in facultatile noastre asemenea manifestari, purtatorii lor trebuie demascati cu hotarire si inlaturati din mijlocul studentilor". (F.B.) 