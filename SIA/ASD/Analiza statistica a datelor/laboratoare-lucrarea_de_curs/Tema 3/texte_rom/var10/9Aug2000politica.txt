 Potrivit unui proiect de lege intocmit de Valeriu Stoica, Cheltuielile din campaniile electorale vor fi plafonate Prevederile legislative in legatura cu finantarea partidelor si a campaniilor electorale au fost unificate in acelasi act normativ Liderul PNL Valeriu Stoica a prezentat ieri, intr-o conferinta de presa extraordinara, proiectul de lege privind finantarea activitatii partidelor politice si a campaniilor electorale, initiat in calitate de deputat. "Trebuie sa avem curajul sa privim adevarul in fata, a spus Stoica, adaugind ca sursa coruptiei in Romania se regaseste in domeniul finantarii partidelor si a campaniilor electorale. Liderul liberal a amintit in acest context faptul ca, in campania pentru alegerile locale, a constatat "discrepanta uriasa intre fondurile utilizate de anumite partide" si cheltuielile uriase pentru un candidat la Primaria Capitalei, care pina la urma n-a cistigat. Potrivit lui Stoica respectivul proiect de lege va fi depus la Camera Deputatilor la sfirsitul lunii august, inainte de inceperea sesiunii parlamentare, urmind ca pina atunci toti cei interesati sa formuleze observatii, propuneri sau amendamente. El a adaugat ca, in perioada urmatoare, orice negociere politica reala trebuie sa contina si "asumarea clara a raspunderii" pentru adoptarea acestui proiect de lege la inceputul sesiunii legislative urmatoare. Prima noutate pe care o aduce respectivul proiect de lege este reprezentata de unificarea prevederilor legislative referitoare la finantarea activitatii partidelor si campaniilor electorale. Acestea sint dispersate, in momentul de fata, in Legea partidelor politice si legile electorale. Potrivit proiectului in cauza, sursele de finantare ale unui partid pot fi cotizatii ale membrilor de partid, donatii si legate, venituri provenite din activitati proprii, subventii de la bugetul de stat. In ceea ce priveste cotizatiile, s-au mentinut dispozitiile art. 34 din Legea partidelor politice 27/1996, dar s-a ridicat plafonul maxim al cotizatiilor platite intr-un an de o persoana de la 50, la 100 de salarii minime brute pe tara. In ce priveste donatiile primite de un partid politic, se propune cresterea plafonului maxim prevazut de art. 35 din Legea partidelor politice, dupa cum urmeaza. - de la 0,005%, la 0,05% din veniturile bugetului de stat intr-un an, pentru donatiile primite de un partid sau de o formatiune politica (n.r. - denumirea de formatiune politica include si coalitiile) in anul respectiv. - de la 100, la 250 de salarii de baza minime pe tara intr-un an, pentru donatia primita de la o persoana fizica; - de la 500 la 1000 de salarii de baza minime pe tara intr-un an, pentru donatia primita de la o persoana juridica; - de la 10, la 20 de salarii de baza minime pe tara pentru donatia care, la cererea donatorului, poate ramine confidentiala. Limita maxima a totalului donatiilor confidentiale primite de un partid sau de o formatiune politica a fost redusa de la 20%, la 15% din totalul donatiilor intr-un an. Partidele si formatiunile politice care participa la campania electorala pot primi subventie de la bugetul de stat prin lege speciala. Partidele si formatiunile politice care nu au obtinut pragul electoral pentru alegerea Camerei Deputatilor si a Senatului ori, la alegerile locale nu au obtinut pragul electoral, vor restitui subventia primita in termen de doua luni de la data publicarii rezultatelor finale ale alegerilor in "Monitorul Oficial". Un alt element de noutate regasit in proiectul de lege este limitarea maxima a cheltuielilor care pot fi efectuate de un partid sau formatiune politica pentru fiecare tip de campanie electorala. Limitele maxime ale cheltuielilor se aplica si candidatilor independenti. Proiectul contine sanctiuni care se pot aplica fie mandatarului financiar, fie partidului sau donatorului care a incalcat prevederile legii, precum si conditionarea validarii mandatelor candidatilor de depunerea unui raport detaliat al veniturilor si cheltuielilor electorale pentru fiecare partid, coalitie sau candidat independent. MADALINA SISU Ciorbea se lasa greu Initiativa PNL de creare a unei aliante liberal-democrate este, in acest moment, pusa sub semnul intrebarii, spune prim-vicepresedintele Valeriu Stoica, din cauza deciziei UFD de a se alia cu taranistii si a faptului ca partidul lui Victor Ciorbea amina luarea unei decizii in privinta participarii la aceasta alianta. Stoica a declarat la sfirsitul intilnirii PNL-ANCD de ieri ca se impune reconstructia unui pol crestin-democrat puternic, din care ANCD nu poate lipsi. Liderul liberal a aratat, totodata, ca PNL doreste realizarea unei aliante politice mai largi, sub denumirea Alianta Liberal-Democrata, iar in acest scop vor continua discutiile cu ApR si UFD. Stoica este de parere ca "desi UFD si-a exprimat dorinta de a face alianta cu PNTCD, dorinta pe care noi o respectam, in teritoriu filialele UFD sint mai apropiate de PNL''. El a subliniat ca Ciorbea se bucura de o mare credibilitate in teritoriu, iar ANCD are un potential important in perspectiva alegerilor generale. Presedintele ANCD a precizat ca formatiunea sa politica va continua discutiile atit cu PNL, cit si cu alte formatiuni politice de centru-dreapta, urmind ca toate aceste alternative sa fie prezentate Consiliului National al ANCD, care va lua o hotarire in privinta aliantelor. In numele ANCD, Victor Ciorbea i-a felicitat pe liderii liberali pentru inscrierea in cursa prezidentialelor a lui Theodor Stolojan. Pe de alta parte, taranistii, care se reunesc astazi in BNC, vor vota daca primesc sau nu ANCD, ca entitate de sine statatoare, in CDR-2000. CRISTIAN OPREA Fanii lui Emil Constantinescu sar la beregata lui Stolojan Modul in care Theodor Stolojan, candidatul Partidului National Liberal pentru Presedintia Romaniei, si-a inaugurat campania electorala i-a indignat pe membrii Consiliului de Administratie al Asociatiei "Sprijin pentru presedintele Emil Constantinescu". Intr-un comunicat de presa aceasta indignare se justifica prin faptul ca "dincolo de citeva fraze lipsite de substanta despre incheierea tranzitiei si scaderea inflatiei, care dovedesc dispret fata de opinia publica - perfect constienta ca atributiile presedintelui in materie executiva sint extrem de limitate candidatul asa-zis liberal nu a prezentat nimic dintr-un program cu adevarat prezidential". ASPEC insista pe faptul ca "Theodor Stolojan pare sa ignore cu desavisire faptul ca presedintele Romaniei are atributii precise in domeniul politicii externe si de aparare, in schimb declara cu aroganta ca vrea sa reformeze institutia prezidentiala, ignorind limitarile impuse de actuala Constitutie a Romaniei. Pentru liderii asociatiei nu e foarte clar cum vrea sa reformeze Stolojan - pe care, cu ironie il numesc "fostul presedinte al Tofan Corporate Finance"- aceasta institutie, din moment ce inca de la prima sa aparitie ca prezidentiabil a tinut sa spuna ca din Cotroceni el nu concepe sa iasa zvonuri sau dosare, ceea ce inseamna, in opinia lor, sistarea actiunilor contra coruptiei. Noul presedinte al ASPEC este profesorul universitar doctor Nicolae Anastasiu, de la Catedra de mineralogie a Facultatii de Geologie din cadrul Universitatii Bucuresti, care-l inlocuieste pe criticul literar Alex Stefanescu. CRISTIAN OPREA Marko Bela face proiecte de legi pentru Guvernul Ungariei In prag de campanie electorala, UDMR a gasit metoda de a-i convinge pe maghiarii din Romania sa acorde cele sapte la suta din voturi Uniunii pentru a-i asigura intrarea in parlament: dubla cetatenie pentru maghiarii care traiesc in afara Ungariei. Pina pe 15 august, specialistii UDMR impreuna cu Uniunea Juristilor Maghiari vor redacta un proiect de lege pentru acordarea cetateniei ungare maghiarilor care traiesc in Romania, Slovacia, Ucraina si Iugoslavia. Proiectul va fi trimis guvernului lui Viktor Orban, la Budapesta. In cel mai rau caz, maghiarii din afara Ungariei ar urma sa primeasca un statut privilegiat, dupa cum are in vedere guvernul de la Budapesta, adica o "cetatenie din afara granitelor", care nu este insa similara cu dubla cetatenie. Aceasta "cetatenie din afara granitelor" ar urma sa asigure un pasaport maghiar, dar nu ar asigura buletin de identitate, nu ar da drept de vot si nici posibilitatea mutarii automate in Ungaria. La Scoala de vara a UDMR de la Baile Tusnad, premierul Ungariei, Viktor Orban, a ocolit sa dea un raspuns problemei dublei cetatenii, acest lucru nefiind pe placul guvernului de la Budapesta, care ar insemna sa se trezeasca cu un val de cereri de munca in Ungaria. TEODORA GEORGESCU Theodor Stolojan pune degetul pe rana: "In Romania, anormalul a inceput sa devina normal" Unde este Romania dupa zece ani de tranzitie? Unde ar fi trebuit sa fie? Putem spune ca Romania nu a incheiat cu obiectivele obligatorii ale tranzitiei. Nu a reusit sa construiasca un sistem functional al economiei de piata in limite satisfacatoare. In acelasi timp, avem problema coruptiei. Romanii o duc prost astazi nu numai pentru ca n-am reusit sa indeplinim aceste obiective obligatorii ale tranzitiei, sa cream sistemul economiei de piata, dar si datorita coruptiei. Sa nu uitam ca o treime din bugetul statului se cheltuieste pentru dobinzi la o datorie interna care, in buna masura, a fost facuta datorita sistemelor corupte din Bancorex si din alte asemenea ispravi. Mai avem mult de parcurs, dar eu cred ca urmatorii patru ani sint decisivi pentru ca Romania sa se inscrie pe o traiectorie a dezvoltarii si a integrarii in Uniunea Europeana. - Cine credeti ca poarta raspunderea pentru situatia in care ne aflam acum? - Cred ca raspunderea o poarta toate guvernarile care au fost in Romania, inclusiv guvernarea actuala. Putem spune ca au fost si niste cauze specifice Romaniei: o economie extrem de distorsionata de socialism. Dar este evident ca raspunderea revine integral politicilor economice care nu au fost cele mai potrivite. Sintem in al unsprezecelea an de tranzitie si noi nu am privatizat toate unitatile de turism si spatiile comerciale care trebuiau vindute cit mai repede in primii ani. In Romania, daca esti intreprinzator si nu este proprietatea ta, de regula, nu investesti. - Anul trecut presedintele Emil Constantinescu a incercat sa va aduca in interiorul guvernului ca viceprim-ministru. Principala reactie a politicienilor a fost de respingere. De ce credeti ca s-au opus acestui demers? - Eu cred ca presedintele Constantinescu a sesizat corect incoerenta politicilor economice la vremea respectiva si capacitatea scazuta de aplicare a programelor existente. Din pacate, cei care trebuiau sa marseze la o asemenea hotarire fie n-au inteles ca era vorba despre un ajutor pe care sa-l primeasca guvernul in ceea ce priveste managementul, fie au avut alte interese. Cum se intimpla la noi: interesele unor indivizi sau ale unor grupuri de indivizi devin mai puternice decit orice rationalitate. - Totusi, nu e prea mare distanta de la sustinerea pe care i-ati acordat-o lui Ion Iliescu la alegerile din 1996 pina la o candidatura personala sprijinita de liberali? - Distanta este mare, dar si vremurile s-au schimbat. Astazi, Romania se afla intr-un proces de integrare pe care nu are voie sa-l rateze. Or, eu consider ca ma aflu intr-o situatie mai buna pentru a face fata rigorilor unui asemenea proces. - Ultimele sondaje arata ca PDSR detine o felie mare si stabila din electorat, iar restul optiunilor politice sint impartite in mod relativ egal intre celelalte partide. O astfel de distributie va insemna negocieri interminabile pentru orice demers politic. - As spune nu numai negocieri interminabile, dar si pericolul repetarii coalitiei care a fost cu blocajele pe care le-a determinat. Iesirea din aceasta situatie este eficientizarea structurilor politice din Romania prin coagularea a doua-patru partide politice care sa fie in competitie. Si nu sa urmareasca excluderea reciproca, asa cum se incearca in prezent. Sint convins ca Romania va ajunge aici. Noi vrem sa intram intr-o lume civilizata, intr-o lume care asigura un standard ridicat pentru cetateni. Daca ne uitam spre tarile care au reusit acest lucru, vedem ca structura lor politica este cu totul alta decit la noi. Exista doua partide puternice, restul nu conteaza. - Va rezolva ceva ridicarea pragului electoral la 5%? - Acest prag de 5% cred ca deja va lamuri niste lucruri. Desi partidele, in loc sa se indrepte spre fuziune, isi canalizeaza in continuare eforturile spre aliante in care sa se stringa mai multe partide, unele foarte mititele. De fapt, aceste partide mai mititele, unele cu 2-3% din optiuni, umbla dupa un fel de subventii de incredere politica, pentru ca singure ele stiu ca nu pot intra in parlament, si atunci incearca sa se alature unor asemenea coalitii. Rezultatul va fi un dublu algoritm: O data un algoritm in cadrul aliantei care participa la alegeri peste care se va suprapune algoritmul celor care vor forma guvernarea. - In ceea ce priveste pragul de 5%, a parut anormal faptul ca parlamentul nu si-a asumat o astfel de decizie, ci l-a obligat pe premierul Mugur Isarescu sa rezolve problema alegerilor printr-o ordonanta de urgenta. - Ceea ce vreau sa va spun este ca, in Romania, anormalul a inceput sa devina normal. Iar eu vreau sa lupt impotriva acestei mentalitati. In acest moment, parlamentul nu mai poate stabili o prioritate pentru o lege din cauza problemelor din coalitia de guvernare. Pur si simplu, in ultima perioada, se incearca trocuri: "Eu iti dau drumul la legea asta, tu imi dai drumul la legea asta". Deci nu mai este o dezbatere parlamentara pe prioritati. E un troc acolo si nici macar acesta nu mai functioneaza atunci cind ajungem la tensiuni in cadrul coalitiei. Mi se pare incredibil ca, intr-o democratie, cetatenii romani sa-si exercite cel mai important drept, votul, dupa o ordonanta de urgenta si nu dupa o lege dezbatuta in parlament. E ca un mic cosmar. Deteriorarea democratiei incepe cu lucruri marunte care se aduna. - Cum apreciati bilantul a sapte luni de guvernare Isarescu? - Eu cred ca cele sapte luni arata o trecere de la descresterea economica din ultimii trei ani la o anumita crestere economica care se inregistreaza acum. Era posibil ca aceasta crestere sa fi fost mai mare daca nu aveam seceta in agricultura. Evident ne ingrijoreaza inflatia, care depaseste 30%. Exista si alte motive de ingrijorare cu privire la calitatea cresterii exportului. Cred ca era si timpul ca economia sa inceapa sa-si revina. Speram sa fim pe un ciclu ascendent. Rezultatele acestea pozitive in ceea ce priveste guvernarea, confirmarea faptului ca Romania este o tara guvernabila, au avut vreo importanta in decizia pe care ati luat-o? - Nu. O tara este oricind guvernabila. Pentru mine aceste cuvinte vehiculate de unii oameni politici cum sint "colaps", "am salvat tara de la colaps" au o incarcatura politica. O tara se poate intimpla sa descreasca economic pina la limite incredibile. Sint tari la care valoarea creata intr-un an pe cap de locuitor este o suta de dolari. Noi avem 1.400 de dolari. O tara se duce in jos, ea nu intra in "colaps". Problema este ca nu poti accepta o asemenea situatie si atunci lupti pentru o redresare economica. - Aveti un preferat in ceea ce priveste functia de prim-ministru? - PNL si-a expus punctul de vedere si eu sint total de acord cu el. Candidatul preferat pentru functia de prim-ministru al PNL si pe care eu il sustin fara nici o rezerva este domnul Mugur Isarescu. - Aveti vreun mesaj pentru cititorii nostri? - Da. Eu as dori sa transmit cititorilor sa aiba incredere in mine. Nu mi-am schimbat nici optiunile, nici crezul. Consider ca viitorul Romaniei, lumea in care noi vrem sa intram este o lume bazata pe competitie, pe valori foarte clare care se cheama proprietatea privata, libertatea economica. Aceste valori coincid cu valorile liberalismului. Petre Tutea spunea ca "la stinga liberalismului se afla egalitarismul care ucide tot, iar la dreapta liberalismului se afla haosul". A consemnat POLIANA MARDARI Bref Cheia nu se potriveste in broasca noii aliante PNL si PNTCD nu trebuie sa ia act, "din punct de vedere formal", de incetarea existentei CDR, considera liderul liberal Valeriu Stoica. "Protocolul a fost deja denuntat de PNTCD. Ca urmare, Conventia Democratica a incetat in formula pe care noi o proiectasem. Nu mai e nevoie, din punct de vedere formal, de nimic altceva. Prin faptul ca PNTCD a semnat un alt protocol, a devenit si mai evidenta destramarea vechii Conventii Democratice", a declarat ieri Stoica. El a adaugat ca, din punct de vedere juridic, si optiunea pe care o va face PNL, fie in favoarea listelor proprii, fie in favoarea unei coalitii, "echivaleaza, practic, cu iesirea din Conventie". Stoica a precizat ca reprezentantii CDR-2000 trebuie sa gaseasca o solutie in ceea ce priveste sigla acestei aliante, deoarece legea prevede ca nu pot folosi sigla CDR. ( M.S. ) Mugur Isarescu deschide noul an scolar la Tirgu-Jiu Premierul Mugur Isarescu a primit doua invitatii din partea oficialitatilor locale de a vizita judetul Gorj in perioada 18-20 august de Ziua Minerului si pentru deschiderea oficiala a noului an scolar preuniversitar, la 1 septembrie. Prefectul de Gorj, Pantelimon Manta, a declarat ieri ca primul-ministru a acceptat deocamdata doar invitatia de a veni la deschiderea noului an scolar, alaturi de el anuntindu-si participarea si ministrul educatiei, Andrei Marga, impreuna cu secretarul sau general, Adrian Gorun, fost inspector scolar general in Gorj. Actualul inspector, Gheorghe Gamaneci, a afirmat ca va face tot posibilul ca pe 1 septembrie scolile din Gorj sa fie pregatite sa-si intimpine elevii in cele mai bune conditii. Cealalta invitatie facuta premierului de sindicalistii Companiei Lignitului nu a fost confirmata deocamdata, desi minerii s-ar bucura sa-l aiba in mijlocul lor pe Mugur Isarescu la prima sa vizita in judetul Gorj. ( Claudia Tipluica ) Isarescu fierbe la foc mic CDR-2000 Premierul Mugur Isarescu a reusit sa-i "ocoleasca" si de aceasta data pe negociatorii CDR-2000, adica pe liderii PNTCD si UFD. La semnarea protocolului CDR-2000, prim-vicepresedintele PNTCD Ioan Muresan anunta ca in cursul zilei de marti (n.r. - ieri) se vor intilni cu primul-ministru pentru a obtine raspunsul la deja obsedanta intrebare in ce priveste participarea sa in cursa electorala pentru presedintie. La intilnire urmau sa participe Ioan Muresan si Remus Opris - PNTCD; Varujan Vosganian si Adrian Iorgulescu - UFD si, bineinteles, Mugur Isarescu. Presedintele UFD Adrian Iorgulescu a declarat ca intilnirea cu Mugur Isarescu a fost aminata pentru astazi. Gurile rele sustin ca explicatia pe care a oferit-o Isarescu negociatorilor CDR-2000 a fost faptul ca se va intoarce destul de tirziu de la mare si ca din pricina oboselii se va duce direct acasa. ( M.C. ) Pascu deplinge situatia partidelor de la guvernare PDSR considera ca partidele de la guvernare incearca sa-si refaca imaginea afectata de alegerile locale, atragind de partea lor tehnocrati. Ioan Mircea Pascu, purtatorul de cuvint al PDSR, a declarat ieri ca partidele de la putere nu au un candidat viabil pentru presedintie, desi se afla in pragul alegerilor generale. Referindu-se la formarea CDR-2000, Pascu a spus ca aceasta este formata "din cioburile Conventiei", iar incercarea de a-l convinge pe Mugur Isarescu sa candideze din partea acestei formatiuni are ca scop corectarea imaginii lui Emil Constantinescu. ( L.P. ) Certitudini liberale Liberalii au, in momentul de fata, "doua certitudini si un element de mai multa probabilitate", in ceea ce priveste campania electorala pentru prezidentiale. Potrivit liderului PNL, Valeriu Stoica, cele doua certitudini sint: Ion Iliescu va intra in turul doi si Ion Iliescu va pierde alegerile prezidentiale. Elementul de probabilitate este acela ca Stolojan va intra in turul doi si va cistiga alegerile. "Nu e exclus, dar e putin probabil ca in turul doi sa intre domnul Melescanu si posibilul candidat al aliantei dintre PNTCD si UFD (n.r. - CDR-2000)", a adaugat Stoica. "Noi vom sustine, in turul doi al alegerilor, orice candidat, in afara de Ion Iliescu", a mai spus liderul PNL, luind in calcul situatia in care Teodor Melescanu nu s-ar califica pentru turul doi de scrutin. ( M.S. ) Noul prefect al Aradului a slabit 30 de kilograme in patru luni In judetul Arad, ieri dimineata a avut loc instalarea oficiala a noului prefect pe functia ramasa vacanta in urma demisiei lui Gheorghe Neamtiu, ramas fara sprijin politic din partea PNTCD pentru ca nu s-ar fi implicat suficient in campania electorala a partidului. Noul prefect, Ovidiu Nila, in virsta de 46 de ani, este membru PNTCD si a fost propus de partid pentru a ocupa postul de prefect al judetului Arad. El a fost director adjunct la PECO SA Arad si este de profesie inginer mecanic. A dovedit ca are multa ambitie si prin faptul ca in doar patru luni a reusit sa slabeasca peste 30 de kg. ( S.T. ) PD Brasov are ceva cu fata lui Stolojan Theodor Stolojan, proaspatul anuntat la presedintie, are "o fata de plapuma". Asta este opinia vicepresedintelui PD Brasov, Marius Costin. El este de parere ca PNL nu a fost in stare in zece ani sa aiba un candidat care sa fie in linia intii drept urmare "candidatura la presedintie oscileaza inca sub forma de pendula", motiv pentru care "apar la presedintie numai fete de plapuma". ( T.G. ) 