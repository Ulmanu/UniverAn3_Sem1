 Fie leva cit de rea, mai bine-n Bulgaria Prunea a semnat pentru Litex Loveci Litex Loveci, fosta campioana a Bulgariei, il va avea in echipa pe internationalul roman Florin Prunea, informeaza cotidianul "Trud". Noul contract al "eroului de la Cardiff" se intinde pe doi ani si a fost incheiat cu principalul sponsor al echipei de la sud de la Dunare, Grisha Gancev. Seful uneia dintre cele mai bogate companii private din Bulgaria, "Litex Commerce", Gancev a indeplinit principala dorinta a antrenorului Mihai Stoichita, care a facut presiuni pentru cooptarea unui portar de talie internationala. "Trud" informeaza ca Prunea a mai primit o oferta din prima liga bulgara, dar nu a specificat echipa. Noul tehnician roman a dat afara din doi jucatori din Senegal, Omar Traore si Bagi Hagi. La Litex au ramas marocanii Murat Hiduet si Salas Sibui, sirbul Zoran Iankovici si brazilianul Mota. Fiecare echipa din campionatul bulgar poate folosi cinci fotbalisti straini. Vicepresedintele formatiei Dinamo, Cristi Borcea, l-a asteptat ieri dimineata pe Florin Prunea pentru a pleca in Franta, unde este cantonat lotul pregatit de Cornel Dinu. Borcea a fost nevoit sa anuleze biletul de avion pentru internationalul roman, care a spus ca renunta sa se intoarca la gruparea din Soseaua Stefan cel Mare. Prunea s-a intilnit ieri la Giurgiu cu un oficial al formatiei bulgare, care l-a transportat cu un autoturism particular in cantonamentul echipei din Loveci. PETIO PETKOV, Sofia General la caile ferate Anghel Iordanescu a pus capat incertitudinii care stapinea staff-ul giulestean, semnind ieri contractul cu echipa vicecampioana. Generalul va ramine la Rapid doi ani, perioada in care va primi 600.000 de dolari. Oficializarea contractului a avut loc la ora 13.30, la sediul firmei "Ana Electronic", din Calea Dorobanti. La ora 18.00, Iordanescu a condus primul antrenament al noii sale echipe, desfasurat la "Pro Rapid". Oltenii bintuie prin tinuturile lui EURO 2000 Lotul Universitatii Craiova a plecat ieri de pe Aeroportul Otopeni, cu o cursa de linie, spre Bruxelles. In capitala Belgiei, oltenii vor fi preluati la sosire de autocarul plecat cu doua zile inainte din Craiova si se vor instala in Olanda, la Sittard. Antrenorul Florin Marin ne-a declarat inaintea imbarcarii ca are la dispozitie 26 de jucatori si ca este multumit de efectivul pe care il are la dispozitie. "Nu se va transfera nimeni, indiferent de ofertele pe care este posibil sa le avem dupa acest turneu", spune tehnicianul Universitatii, dezmintind in acest fel zvonurile care-i priveau pe Papura, Niculescu si Dragomir, ofertati, se pare, de cluburi olandeze sau belgiene. Turneul de pregatire se va desfasura in perioada 7-26 iulie. In aceste trei saptamini, "alb-albastrii" au deja stabilite noua partide amicale, prima pe 11 iulie, cu KAA Gent. OCTAVIAN TOPA Jucatorul de fotbal american Fred Lane a fost impuscat de nevasta Jucatorul de fotbal american Fred Lane (24 de ani), component al echipei Indianapolis Colts, a fost impuscat mortal de sotia sa dupa o violenta cearta conjugala, a relatat ieri CNN. Deidra Lane, sotia vedetei, a facut uz de arma pentru a pune capat unei relatii in care violenta devenise uzuala, a declarat tatal sportivului, potrivit caruia Fred ajunsese la Charlotte de la Tennessee cu doua ore inainte de a fi impuscat. Atit Indianapolis Colts, ultima echipa a lui Lane, cit si Carolina Panthers, de la care se transferase in aprilie, au deplins disparitia talentatului sportiv. In luna martie a acestui an, Deidra facuse o plingere impotriva sotului sau, care ar fi incercat sa o sugrume cu un colier in timpul unei discutii contradictorii. Lane a fost cunoscut ca un jucator cu un temperament coleric si totodata excentric. El a fost suspendat de Panthers in 1998 dupa ce a facut un gest obscen, pe ''Giants Stadium'', la adresa fanilor echipei New York Jets. In acelasi sezon, el a mai fost pedepsit pentru ca pierduse avionul la o deplasare a ''Panterelor'' la Dallas si pentru ca a refuzat sa stea in picioare pe timpul intonarii imnului la un meci disputat la Buffalo.(H.G.) Dupa ce a ratat titlul european, "Squadra azzurra" o ia la "Trap" Giovanni Trapattoni, unul dintre cei mai valorosi tehnicieni din "Il Calcio", este, de ieri, noul antrenor al "squadrei azzurra". Luciano Nizzola, presedintele Federatiei Italiene de Fotbal, l-a numit in functie la exact 24 de ore de la confirmarea demisiei lui Dino Zoff. "Il Trap", care a implinit 60 de ani, a fost preferat in aceasta functie contracandidatului sau, Marco Tardelli, antrenorul echipei de tineret a Italiei, formatie care, acum mai bine de o luna, cucerea titlul european. "Numele sau reprezinta o garantie a seriozitatii, certitudinea unei cunoasteri profunde a lumii fotbalului in toate componentele sale. Sint absolut convins ca Nizzola a facut o alegere excelenta", spunea, la putin timp dupa numire, Gianni Petrucci, presedintele Comitetului Olimpic Italian. Trapattoni n-a vrut sa faca joi nici un comentariu referitor la numirea sa, preferind sa discute la conferinta de presa care a avut loc ieri in marele salon al Stadionului Olimpic din Roma, conferinta cu prilejul careia a fost prezentat oficial. Antrenorul, releva AFP, s-a multumit sa declare, putin inainte de numirea sa, urmatoarele: "Sa antrenezi echipa nationala e o onoare pentru oricine, deci ar fi si pentru mine, in cazul in care imi va fi acordata. Regret plecarea lui Zoff. Imi este prieten. A obtinut rezultate la care nimeni nu se gindea. Nu stiu ce l-a determinat sa faca acest pas, dar sigur are motivele sale. E o persoana cu capul pe umeri". HORIA HASNAS Tovarasul Maradona, cetatean cubanez Diego Armando Maradona, fosta glorie a fotbalului mondial, a primit ''cu mare placere'' cetatenia cubaneza, a informat ieri AFP, citind postul de radio argentinian ''Mitre''. ''Mi s-a oferit cetatenia cubaneza si am acceptat-o cu mare placere si entuziasm'', a declarat Diego cu citeva minute inaintea ceremoniei desfasurate la consulatul din Havana al tarii sale de origine, starul precizind insa ca ramine ''foarte argentinian''. In virsta de 39 de ani, mare admirator al lui Fidel Castro si al politicii promovate de liderul comunist, Maradona si-a adus o fierbinte adeziune la cauza prietenilor sai: ''Poporul cubanez trebuie sa suporte embargoul si o o sumedenie de nedreptati. Merita toata admiratia". Bizar e faptul ca nici oficialitatile argentiniene, nici cele cubaneze nu au confirmat faptul ca tovarasul Maradona ar fi posesorul unei duble cetatenii. Maria de los Milagros Donna, insarcinat cu afaceri la Ambasada Argentinei la Havana, a sustinut ieri: ''N-am fost informati de o astfel de cerere formulata de Diego Maradona''. Conform aceleiasi surse, ''Pibe d'oro'' a fost joi la ambasada numai pentru a primi un permis de rezidenta temporara. Autoritatile cubaneze, citate tot de AFP, nu detineau, la rindul lor, informatii suplimentare. HORIA GHIBUTIU Scandal imens la FIFA Germania va organiza Mondialele din 2006 pentru ca reprezentantul Oceaniei a tradat Germania a obtinut joi dreptul de a organiza turneul final al Campionatul Mondial de fotbal din 2006, cu 12 voturi pentru, 11 contra si o abtinere. Aceasta abtinere insa a declanasat deja un scandal imens in sferele inalte de la FIFA, acuzele venind in ritm de mitraliera din partea reprezentantilor Africii, Americii si a apropiatilor lui Blatter. Cel vizat, nimeni altul decit "abstinentul", este presedintele Confederatiei de Fotbal a Oceaniei (OFC), Charlie Dempsey, care, inaintea ultimului vot, a plecat din Zürich. Irvin Khoza, seful campaniei Africii de Sud, nu s-a sfiit sa declare ca Dempsey "a tradat poporul sud-african", cerind ca FIFA sa initieze o ancheta in acest caz. "Nu inteleg cum cineva poate sa voteze in doua tururi si sa se abtina in cel de-al treilea", a adaugat Khoza. O prima ancheta va demara duminica, atunci cind Charlie Dempsey va trebui sa dea explicatii organismului pe care l-a reprezentat la votare. "Inca nu pot sa cred ca a facut acest lucru intentionat", spunea Mark Burgess, responsabilul neozeelandez al OFC, care a adaugat ca Dempsey nu s-a supus si nu a urmat instructiunile care i-au fost date in luna mai, cind OFC a decis "in mod democratic" ca, in prima instanta, Oceania sa voteze cu Anglia si, in cazul in care englezii ar fi iesit din cursa, sa sprijine Africa de Sud. Faptul ca Charlie ar fi trebuit sa voteze cu Africa de Sud a fost confirmat si de Josephine King, secretarul general al OFC, nimeni alta decit fiica lui Dempsey. Insa aceasta a adaugat ca tatal ei "a avut propriile motive" pentru a nu urma instructiunile. Culmea este ca Dempsey anuntase la Zürich ca nu va participa la cel de-al treilea tur de scrutin. Purtatorul de cuvint de la FIFA, Keith Cooper, a recunoscut ca reprezentantul OFC a anuntat Comitetul Executiv ca "se va abtine in ultimul tur din ratiuni personale". "Insa nimeni nu s-a mai gindit la acest aspect, pentru ca nu ne puteam imagina ca totul va depinde de acest vot", a mai spus Cooper. (H.H.) Flick-flack La Coruna sparge pusculita Atacantul argentinian Aldo Duscher a devenit cea mai scumpa achizitie din istoria formatiei campioane a Spaniei, Deportivo La Coruna. Gruparea din tara lui Cervantes a platit 12,5 milioane de dolari portughezilor de la Sporting Lisabona. Duscher, in virsta de 21 de ani, a semnat un contract cu Super Depor pe o perioada de sase ani, iar clauza de reziliere a fost stabilita la exorbitanta suma de 83 de milioane de dolari. Jucatorul are si cetatenie austriaca si a jucat ultimele doua sezoane la Sporting Lisabona, cu care a cistigat titlul Portugaliei. Dupa cistigarea campionatului spaniol, in premiera, Deportivo La Coruna a mai doborit un record, prin achizitionarea celui mai scump fotbalist din istoria gruparii galiciene. (D.N.) Julius Erving si-a pierdut unicul fiu Politia din orasul Lake Mary, situat in apropiere de Orlando, a scos joi dintr-un lac masina lui Cory Erving, baiatul celebrului Julius Erving ("Dr. J" a activat 16 sezoane in NBA, fiind considerat unul dintre baschetbalistii care au revolutionat acest sport). In automobil s-a gasit un cadavru si se presupune ca este al lui Cory, insa rezultatul autopsiei nu a fost dat inca publicitatii. Don Eslinger, seriful Districtului Seminole, a declarat ca hainele si datele anatomice ale decedatului corespund descrierii lui Cory Erving. Tinarul, in virsta de 19 ani, a disparut pe 28 mai, cind a plecat sa cumpere piine pentru un picnic programat de familia sa. "Dr. J" a facut publica disparitia in 13 iunie, cind a si oferit suma de 50.000 de dolari pentru cine poate da informatii despre Cory. In ciuda faptului ca presa a prezentat cu lux de amanunte acest caz, nimeni nu a putut da vreun detaliu despre Cory Erving sau despre Volkswagenul Passat pe care il conducea in acea zi. Baiatul lui Julius Erving avea o capacitate redusa de-a se concentra si era cunoscut ca un consumator de marijuana si Rohypnol, un sedativ care se foloseste numai cu prescriptie medicala. (THL) Turcii pedaleaza de zor Ciclistii reprezentind echipe din Turcia au ocupat miercuri dupa-amiaza, in municipiul Sfintu- Gheorghe, primele trei locuri ale podiumului instalat in parcul central al orasului. Pe locul al 4-lea s-a situat Pavel Lupas (Dinamo Bucuresti), care a obtinut tricoul verde. Din cauza caldurii excesive si a criblurii, portiunea dintre Valenii de Munte si Sfintu-Gheorghe a fost parcursa cu viteza de 32 km/ora, fata de viteza obisnuita, 40-45 km/ora. Criblura i-a obligat pe ciclisti sa-si menajeze cauciucurile, iar temperatura ridicata i-a determinat pe organizatori sa reduca distanta totala a traseului de la 188 de kilometri la 112 kilometri. (P.D.) Abel Xavier face apel la UEFA Internationalul portughez Abel Xavier a depus un apel la UEFA impotriva suspendarii sale timp de noua luni in urma incidentelor de la sfirsitul partidei Franta-Portugalia (2-1), una din semifinalele de la EURO 2000. Fotbalistul lusitan considera decizia forului european prea aspra si contesta multe din invinuirile prezentate de UEFA. Alaturi de Abel Xavier, Nuno Gomes si Paulo Bento au primit si ei suspendari de cite sase luni. (D.N.) Adi Ilie si-a intrerupt vacanta Adrian Ilie si-a intrerupt vacanta de pe litoral pentru a participa astazi la concursul organizat de Campofrio. Concret, atacantul Valenciei va executa lovituri de la 11 metri. Cei 10 portari au fost alesi prin tragere la sorti dintre cei care au completat albumul cu fotografii al firmei spaniole producatoare de mezeluri. Competitia va avea loc in Parcul Herastrau, cu incepere de la ora 18.00, iar cistigatorul va deveni beneficiarul unei excursii, impreuna cu familia, in Insulele Canare. Imediat dupa aceea, Adrian Ilie se va intoarce la Constanta, unde va ramine aproape o saptamina. (O.T.) Gabi Popescu trece la FC National Gabi Popescu se va antrena de miine cu FC National. Fostul international va urca astazi la Poiana Brasov si se va caza la hotelul "Piatra Mare", locul de cantonament al "bancarilor". Gabi Popescu este, la fel ca si Sabin Ilie, sub contract cu Valencia. Conducatorii clubului spaniol au demarat tratativele cu ISM, firma care reprezinta interesele fotbalistului, pentru un imprumut pe durata unui sezon, cu posibilitati de prelungire in cazul in care FC National se va califica intr-o cupa europeana. Contactat telefonic, Gabi Popescu a refuzat sa ofere detalii despre conditiile materiale ale acestui transfer. Anul trecut, mijlocasul in virsta de 26 de ani a evoluat, tot sub forma de imprumut, la Dinamo. (O.T.) Van Gaal a pus mina pe portocale Louis Van Gaal, tehnicianul Barcelonei in ultimele trei sezoane, este noul selectioner al Olandei. Federatia olandeza de Fotbal a comunicat ieri ca s-a semnat un acord cu Van Gaal, care s-a oferit sa preia "Portocala mecanica" pina in vara anului 2006. "In principiu, am vrut sa-mi iau un an de vacanta. Dar a deveni antrenorul nationalei e o sansa care nu se iveste de multe ori in viata. Am acceptat fara sa ma gindesc prea mult", a spus Louis Van Gaal, considerat unul din marii tehnicieni ai momentului. Olandezul ii succede in functie lui Frank Rijkaard, care a demisionat in urma infringerii suferite in fata Italiei la EURO 2000. Van Gaal si-a inceput cariera de tehnician in 1988, ca antrenor secund al celebrei formatii Ajax Amsterdam. In 1991 a devenit principal, iar in 1995 a cistigat Liga Campionilor intr-o finala arbitrata de Ion Craciunescu. Pentru FC Barcelona a semnat in 1997, cu care a cucerit doua campionate ale Spaniei, o Cupa a Cupelor, o "Copa del Rey" si o Supercupa a Europei. Van Gaal a fost demis de la echipa catalana acum doua luni. (D.N.) 