 Framintarile din PNL alunga monotonia acestei veri toride Drama existentiala a liberalilor: care-i capra, care-i varza? Senatul seniorilor liberali a trimis ieri, in urma unei sedinte, atit presedintelui PNL Mircea Ionescu-Quintus, cit si la Cotroceni, o motiune ce cuprinde concluziile discutiei: sa nu fie acceptata nici o alianta sau coalitie cu partide a caror ideologie nu este compatibila cu cea a PNL- in acest caz fiind direct vizat ApR; indiferent de aliantele PNL ( dar numai de dreapta sau centru- dreapta), Emil Constantinescu sa fie candidatul sustinut de liberali pentru Presedintia Romaniei; consultarea Senatului seniorilor liberali ori de cite ori PNL este in pragul luarii unei decizii importante. Conform Mediafax, Senatorul Dan Amedeu Lazarescu este dispus sa demisioneze din PNL daca se va decide o alianta sau o fuziune cu ApR, iar Stefan Radof are "impresia" ca toti membrii Senatului vor proceda la fel. "Un asemenea argument nu poate impresiona pe nimeni in luarea unei decizii politice", a declarat ieri in replica Valeriu Stoica. A urmat apoi o alta reactie a lui Dan Amedeu Lazarescu care, intr-o declaratie acordata ziarului nostru, a revenit asupra deciziei de a demisiona: "Nu voi demisiona eu, ci voi ramine sa dau afara toate lichelele infiltrate in PNL. Ele trebuie sa plece. Asta voi sustine si la Consiliul National: sa nu se intineze denumirea partidului, PNL, iar daca se vrea asta atunci sa se numeasca oricum altfel, chiar "Partidul Copiilor Exportati". Si Neagu Giuvara a lasat lui Nicolae Manolescu, inaintea plecarii la Paris, o scrisoare in care isi arata disponibilitatea de a demisiona din PNL in cazul in care se va face numai si o alianta cu ApR. Invitatie prezidentiala In seara precedenta conferintei de ieri a PNL, presedintele Emil Constantinescu i-a telefonat prim-vicepresedintelui PNL, Valeriu Stoica, exact in timpul sedintei Biroului Permanent Central al partidului, pentru a invita toata conducerea liberala la o intilnire in care sa se discute optiunile PNL pentru alegerile generale. Stoica a purtat convorbirea cu Constantinescu departe de urechile membrilor BPC, dupa revenirea in sala de sedinte anuntind doar ca toti sint invitati la Vila Lac 1 (ieri seara, cu incepere de la 20,30). Stoica ii acuza pe taranisti de amnezie Valeriu Stoica a lasat sa se inteleaga, destul de clar, ce asteapta sa primeasca PNL de la Emil Constantinescu in schimbul sustinerii acestuia pentru presedintie. Sub genericul "dorim sa cistigam mai multa forta parlamentara", Stoica spune ca daca se va reface CDR, insa pe axa PNL- PNTCD, trebuie sa fie respectat strict Protocolul CDR, "chestiune in care Emil Constantinescu are un cuvint greu de spus", sustine Stoica. Care ar fi prevederile pe care le uita PNTCD? Stoica precizeaza ca "adevarul" din Protocol, pentru care au semnat liderii liberali si taranisti atesta faptul ca CDR trebuia condusa de cite un reprezentant al fiecarui partid, iar PNTCD nu si l-a desemnat, iar ponderea pe listele pentru generale este data de trei sondaje de opinie, iar PNTCD nu tine seama de sondajele aparute pina acum, vorbind de paritate. "Conluzia la care se poate ajunge este ca se uita de Protocolul semnat, o ciudata amnezie ii faca pe partenerii nostri de guvernare sa vorbeasca de paritate pe liste. Primii care nu respecta Protocolul sint taranistii, si daca au aceasta strategie naiva, de a pune PNL intr-o anumita lumina, ea trebuie demontata". Stoica sustine ca PNL a insistat toata saptamina pentru a avea o intilnire cu PNTCD, dar ca nu s-a putut fie din cauza acestei strategii, fie este dovada dezinteresului PNTCD. "Dezinteresul este preferabil relei credinte", s-a aratat Stoica "intelegator". Concluzia rezultata din discursul lui Stoica ar putea fi ca PNL vrea sa traga presul de sub PNTCD cu greutatea unei interventii pe care ar avea-o Emil Constantinescu in rindul PNTCD, daca vrea o sustinere cit mai larga pentru presedintie. "E important sa dai, dar si sa primesti capital politic. E importanta sustinerea reciproca", a supus Stoica cu citeva ore inaintea intilnirii cu Emil Constantinescu. Probleme existentiale Surse liberale spun ca Stoica a avut o singura disputa in BPC, atunci cind vicepresedintii Tariceanu si Patriciu si-au aratat diponibilitatea de a participa la "luarile de puls" pe care Stoica le are cu liderii filialelor PNL. Stoica nu le-a suflat membrilor BPC nici o vorba despre intilnirea de la care venea, joi, la sedinta BPC: cu Theodor Stolojan si Teodor Melescanu. Totusi, stacheta maxima pentru PNL ar fi sa obtina din partea ApR sprijinul pentru candidatura lui Stolojan la Presedintia Romaniei, paritate pe listele electorale in urma fuziunii prin absorbtie. Reamintim ca, pina acum, ApR a clamat ca singura conditie nenegociabila este sustinerea lui Melescanu pentru functia suprema in stat. Cota minima la care poate fi coborita stacheta PNL este participarea pe liste comune cu ApR, paritate pe liste si sustinerea tandemului Melescanu- Stolojan. Intrebat cum va impaca "capra si varza"- aluzie la posibile aliante cu PNTCD si ApR, Stoica a declarat ieri ca "important este sa stabilesti cine este capra si cine varza, pentru ca altfel risti sa vezi varza mincind capra". Dupa "tatonarile" de astazi dupa- amiaza cu ApR, PNL va avea una si cu UDMR, luni. CRISTINA SOFRONIE Presedintele Constantinescu l-a decorat pe congresmanul american Christopher Smith Unde scuipa boier Nelu, pupa Voda Emil Congresmanul american Christopher Smith, presedintele delegatiei Statelor Unite la Adunarea Parlamentara a OSCE, care are loc la Bucuresti, intre 6 si 10 iulie 2000, a sosit in Romania pentru a patra oara. Cunoscut pentru activitatea sa intensa in cadrul relatiilor romano-americane, senatorul Chris Smith a condamnat oficial politica comunista dusa de regimul Ceausescu, a criticat regimul Iliescu, a sustinut intrarea Romaniei in NATO, a atras atentia asupra drepturilor minoritatilor, a luat masuri pentru respectarea drepturilor omului in Romania si a incurajat lupta impotriva crimei si coruptiei. Alaturi de Christopher Smith, Frank Wolf este un alt congresman american care s-a implicat in aceleasi activitati privind relatiile romano-americane. Insa de aceasta data, numai Chris Smith a venit in tara. O lupta de 15 ani pentru drepturile omului in Romania Prima sa vizita in Romania a avut loc in 1985 cind a remarcat incalcarile grave ale drepturilor omului si persecutiile religioase. Ca urmare, a sustinut suspendarea clauzei natiunii celei mai favorizate pentru Romania timp de sase luni. In 1986 pledeaza pentru minoritatea maghiara din Romania. Un an mai tirziu face remarci in Senatul american privind miile de romani care protesteaza impotriva regimului Ceausescu. Dupa cea de-a doua vizita in Romania, din august 1988, Chris Smith atrage atentia Natiunilor Unite asupra situatiei respectarii drepturilor omului in Romania. Imediat dupa revolutia din 1989, in februarie 1990 Chris Smith incurajeaza, in Senatul american, acordarea de fonduri pentru ajutoare umanitare in Romania. Monitorizeaza alegerile si timpul necesar normalizarii relatiilor comerciale ale natiunii celei mai favorizate. Sustine, de asemenea, adoptiile internationale ale copiilor, mai ales ale celor din tara noastra. Reactiile sale devin din ce in ce mai categorice impotriva politicii presedintelui Ion Iliescu. Si, prin nenumarate scrisori adresate acestuia, Chris Smith remarca in special: cresterea periculoasa a nationalismului, limitarile impuse emisiunilor religioase ale unor posturi de radio, necesitatea libertatii presei, campania de reabilitare a Garzii de Fier si a lui Ion Antonescu si curentele politice si sociale negative existente in Romania. De asemenea Smith cere presedintelui Iliescu sa nu foloseasca acordarea clauzei natiunii celei mai favorizate pentru a influenta cursul alegerilor din 1996. Din 1997, o data cu venirea la putere a Conventiei Democrate, Chris Smith trimite scrisori presedintelui american in care sustine importanta acceptarii Romaniei in NATO. Ii scrie presedintelui Constantinescu in privinta restituirii proprietatii private si il incurajeaza sa respinga reabilitarea post-mortem a celor sase membri ai guvernului Antonescu. Pe 25 martie 1999 are loc o audiere cu martori romani in privinta drepturilor proprietatii in Europa postcomunista. Pe 11 august, anul trecut, Chris Smith ii adreseaza o scrisoare ministrului justitiei, Valeriu Stoica, in care mentioneaza restrictii legate de cetatenia romana, in privinta dreptului la proprietate si legea compensarii. Atitudinea presedintelui Constantinescu si cea a liderului actualei opozitii Ion Iliescu fata de cei doi congresmeni americani este cu totul opusa. La Chisinau, un ziarist l-a intrebat pe Ion Iliescu ce parere are despre pozitia americanilor care si-au declarat ingrijorarea in privinta revenirii sale la putere. Iliescu a avut o reactie extrem de violenta spunind ca: " Trebuie sa le dam peste bot americanilor". In schimb, nu mai departe de ieri, presedintele Constantinescu i-a acordat congresmanului american Christopher Smith, Ordinul National pentru Merit in grad de Mare Ofiter. LAURA LICA "Picnic romanesc" la Snagov pentru parlamentarii OSCE Parlamentarii OSCE au avut ieri parte de o scurta excursie. Nu departe de Bucuresti, la Snagov, pe malul lacului, ca sa se mai racoreasca un pic dupa ce au suferit din cauza caldurii din Palatul Parlamentului. Parlamentarii au avut parte de un "picnic romanesc", departe de ochii iscoditori ai presei, la adapostul gardurilor vilelor de protocol. Oaspetii s-au delectat cu gustari si mincaruri traditionale, dar mai ales cu vinurile puse la dispozitie de "Vinexpert". Lordul Russell-Johnston, presedintele Adunarii Parlamentare a Consiliului Europei, invitat al APCE, mare amator de vinuri romanesti, a avut ocazia sa savureze un Merlot Red Paradox si un vin alb sec Chateau Cotnari. Cu ocazia plimbarii la Snagov, parlamentarii OSCE au asistat la un concert al naistului Gheorghe Zamfir, au vizitat Manastirea Snagov si s-au plimbat cu vaporasul. Toti cei care au vizitat manastirea au primit diplome care atesta prezenta lor "la mormintul lui Vlad Tepes-Dracula". Simbata si duminica, sotiile parlamentarilor OSCE au in program vizitarea unor case de moda, a Muzeului Taranului Roman si o excursie pe Valea Prahovei. Excursie din care nu lipseste vizitarea Castelului Peles, dar si a Cazinoului Sinaia. Sotiile parlamentarilor OSCE nu au pierdut ocazia sa vada colectia de haine a fetei ministrului de externe, Catinca Roman, joi dupa- amiaza. Alaturi de cele ale Irinei Schrotter, Rita Onisca Muresan si Catalin Botezatu. TEODORA GEORGESCU PD piraste PDSR la Strasbourg Partidul Democrat va sesiza Congresul Puterilor Locale Europene de la Strasbourg asupra incalcarii Legii administratiei publice locale la constituirea comisiilor din Primaria Capitalei, a afirmat vicepresedintele PD Bogdan Niculescu-Duvaz. La sedinta Consiliului Municipal Bucuresti in care s-au ales viceprimarii si s-au format comisiile pe domenii de activitate din cadrul Primariei Generale, printr-o alianta PDSR-PNTCD-PRM, reprezentantii PD si PNL nu au fost inclusi in nici una dintre comisii. Or, legal, fiecare consilier trebuie sa aiba acces cel putin intr-o comisie, asa cum se intimpla si in parlament. Democratii acuza PDSR ca pune in practica "dictatura majoritatii", pe care insisi pedeseristii o reclamau la adresa actualei puteri. "Vom sesiza acest lucru la Strasbourg pentru ca aceia care se intreaba la fiecare sfert de ora de ce nu sint si ei social-democrati sa mai primeasca un raspuns: in momentul in care ajungeti cu un picior in scara puterii, va si dati in petec, incalcind legile democratiei", a declarat ieri Bogdan Niculescu-Duvaz facind referire la PDSR. Vicepresedintele PD a vorbit apoi despre "incintarea" cu care priveste situatia electoratul care l-a votat "din tot sufletul" pe Calin Catalin Chirita "ca sa nu iasa PDSR" si acum, pentru un post de viceprimar, insusi Chirita s-a aliat cu PDSR si PRM. Calin Catalin Chirita este insa ales vicepresedinte al forului european la care PD va reclama, saptamina viitoare, incalcarea legii in Consiliul General al Capitalei. Bogdan Niculescu-Duvaz apreciaza ca vicepresedintele Chirita va fi pus intr-o situatie cel putin delicata, fiind obligat sa explice europenilor cum tocmai el tolereaza o incalcare a legii administratiei publice locale. NARCISA IORGA Melescanu dezgroapa scandaluri vechi pentru a-i cere socoteala lui Constantinescu Liderul ApR, Teodor Melescanu, proaspat alunecat la vale pe toboganul sondajelor, incepe sa dezgroape stiri vechi, din 1998, pentru a-i cere socoteala lui Emil Constantinescu, de altfel destul de ingrijorat de posibilitatea unei aliante intre partidul lui Melescanu si PNL. Melescanu ii cere lui Emil Constantinescu "sa precizeze pozitia sa in legatura cu acuzele aduse Romaniei de postul de televiziune CNN in ceea ce priveste incalcarea embargoului impus Irakului". Ironic, Melescanu subliniaza faptul ca ii cere astfel de explicatii sefului statului deoarece a vazut "preocuparea sa fata de embargouri, cit si pozitia de apreciat a domniei sale ca sef al statului si pentru ca institutiile romanesti sa respecte masurile impuse de o asemenea situatie si sa spuna intotdeauna adevarul fara o atitudine duplicitara". Liderul ApR face referire la o informatie difuzata de postul de televiziune CNN inca din decembrie 1998, conform careia "in 1994-1996 au existat citeva runde de negocieri intre Ministerul Industriei Militare din Irak si sefi de la Romtehnica, Giara si Aerofina, companii militare romane". De asemenea, stirea CNN anunta ca "un reprezentant al companiei Aerofina a semnat un contract in 1995 pentru componente militare care trebuiau trimise unei firme iordaniene, ce era intermediara". La acel moment, aceste informatii au produs adevarate scandaluri in Romania. TEODORA GEORGESCU Potrivit ambasadorului SUA la Bucuresti, James Rosapepe, Setea de democratie i-a scutit pe romani si pe maghiari de un razboi interetnic Romania a evitat o tragedie etnica asemanatoare celei produse in Iugoslavia pentru ca romanii si maghiarii din Transilvania doresc cooperare si democratie, releva un sondaj sponsorizat de guvernul american si dat publicitatii la Bucuresti cu prilejul conferintei pe tema diversitatii etnoculturale "Modelul romanesc de relatii etnice: ultimii zece ani, urmatorii zece ani", sponsorizata de Agentia Statelor Unite pentru Dezvoltare Internationala (USAID). "Prin vocile locuitorilor acestei tari, sondajul explica de ce a laudat presedintele Clinton anul trecut «modelul romanesc» de relatii etnice", a declarat ambasadorul James Rosapepe, care a invitat la conferinta membri ai guvernului, ONG-uri, cadre universitare, partide politice, organizatii ale minoritatilor si membri ai comunitatilor romano-americane si ungaro-americane. Potrivit sondajului de opinie sponsorizat de guvernul american, 64,5 la suta din etnicii romani si peste 70 la suta din etnicii maghiari considera ca relatiile intre romani si maghiari sint mai bune sau la acelasi nivel, comparativ cu perioada dinainte de 1989. Numai o treime din romani considera situatia mai proasta astazi. In Transilvania, unde traieste cel mai mare numar de etnici maghiari, aproape jumatate dintre ei cred ca relatiile intre romani si unguri sint "la fel", "mai bune" si "mult mai bune" decit inainte de 1989. Mai mult de o treime din etnicii maghiari considera ca exista o situatie conflictuala intre romani si maghiari, procentajul romanilor care au raspuns afirmativ la aceeasi intrebare fiind considerabil mai scazut, de 15,7 la suta. In Transilvania, mai mult de doua treimi din etnicii romani considera ca termenul care descrie cel mai bine relatiile in zona este cel de cooperare. La intrebarea critica "de ce un conflict violent similar celui din Kosovo nu a izbucnit in Romania", primele trei raspunsuri date de etnicii romani evidentiaza punctele forte ale societatii democratice romanesti: tratament mai bun pentru etnicii maghiari, marea toleranta a romanilor fata de minoritati si existenta unui sistem democratic ISABELLA ALEXANDRESCU Bref Site-ul Ministerului Finantelor, spart de "Zeul berii" Site-ul oficial al Ministerului Finantelor a fost din nou spart de un hacker, autointitulat "Zeul berii". Este a treia oara cind site-ul ministerului este distrus. Hacker-ul a apelat la aceasta forma de protest deoarece este nemultumit ca berea este impozitata. El numeste berea "un produs de maxima necesitate", "alimentul suprem". "Daca ministerul ar fi dat o scutire de taxe pentru bere si ar fi subventionat pretul berii, atunci s-ar fi scapat de o gramada de probleme. Berea salveaza Romania!", se arata in mesajul lasat de hacker in locul paginii de internet a ministerului. (L.P.) "PDSR are obligatia morala sa se debaraseze de irecuperabilul Ion Iliescu" La trei saptamini de la incheierea alegerilor locale din Romania, liderii partidelor politice se intrec in declaratii. Printr-un comunicat primit la redactia "Evenimentului zilei" din Timisoara, fostul ministru al sanatatii - senatorul PNTCD de Timis Iosif Stefan Dragulescu, declara: "PDSR, partidul care a cistigat alegerile locale si conduce in toate sondajele de opinie, are obligatia morala fata de tara sa se debaraseze urgent de fostii activisti comunisti, in frunte cu irecuperabilul Ion Iliescu, in caz contrar, inclusiv procesul de integrare a tarii noastre in structurile europene poate fi pus in pericol". Fostul ministru al sanatatii mai declara: "Cit priveste PNTCD si celelalte forte de centru-dreapta, in ciuda greselilor facute, au imprimat Romaniei un nou curs in politica externa. (...) Pastrarea lor la putere ar echivala cu intrarea Romaniei intr-o faza de normalitate".(A.D.) Viceprimari contestati la Craiova Prima sedinta a Consiliului Local Municipal Craiova, in care s-au ales cei doi viceprimari, parea una de rutina, datorita majoritatii confortante obtinuta de PDSR si PRM, care si-au impartit, de altfel, fotoliile. Numai ca, potrivit legii, urma ca prefectul Marian Jean Marinescu sa valideze hotarirea, iar acesta a atacat-o printr-un referat de nelegalitate, anulind atit votul prin care erau validati consilierii, cit si alegerea viceprimarilor. In exclusivitate pentru "Evenimentul zilei", prefectul de Dolj si-a motivat decizia: "Eu sint pus aici sa veghez la respectarea legalitatii oricarei hotariri, ori consilierii au crezut ca pot sa voteze cum vor ei. In primul rind, legea spune ca votul este secret, iar ei au luat buletinele, s-au dus in banci si, rizind de mama focului de sotia facuta, au votat pe genunchi, ignorind ca alaturi erau urnele special amenajate. In al doilea rind, dupa ce Constantin Raducanoiu s-a retras, i-a luat locul o doamna de la PDSR, care a fost numita in comisia de validare, desi chiar dinsa ar fi trebuit mai intii sa fie validata ca nou consilier. Par lucruri minore pentru unii, dar respectarea legii este o obligatie, nu un lucru facultativ". (I.S.) PDSR Suceava vrea jumatate din parlamentarii judetului PDSR Suceava si-a stabilit obiectivul pentru alegerile parlamentare, dupa cum ne-a declarat prim-vicepresedintele organizatiei judetene, Gavril Mirza. Astfel, in toamna, pedeseristii suceveni vor sa obtina jumatate dintre posturile de parlamentari din judet, adica cinci deputati si doi senatori. Dintre actualii parlamentari PDSR, singurii care se vor afla pe liste si in toamna sint senatorul Ghiorghi Prisacaru si, probabil, deputatul Mihai Vitcu. Restul vor fi pusi pe liber, din cauza ca unii se afla la virsta pensionarii, iar altii nu au dat satisfactie in actuala legislatura. (T.A.) Protocolul PNTCD-UFD a intrat in linie dreapta Negocierile taranistilor pentru a incheia o alianta pentru alegerile din toamna incep sa dea roade. Joi seara, lideri PNTCD (Ioan Muresan si Mihai Gheorghiu) si UFD (Varujan Vosganian, Adrian Iorgulescu, Mircea Cosea) au convenit semnarea unei declaratii comune de principii privind alianta celor doua formatiuni politice. Declaratia comuna anticipeaza semnarea protocolului efectiv, care va fi incheiat pina la sfirsitul lunii iulie. Declaratia, care urmeaza sa fie parafata miercurea viitoare, va contine urmatoarele principii de baza: liste comune la alegerile legislative, din a caror pondere UFD si-ar dori 30 la suta, sustinerea tandemului Constantinescu-Isarescu, continuarea reformei economice si institutionale, continuarea politicii de integrare euro-atlantica, platforma politica comuna. Protocolul va cuprinde in plus fata de declaratia comuna, a declarat deputatul PNTCD Mihai Gheorghiu, "chestiuni tehnice de ultim detaliu". (M.C.) Bivolaru - liber la campanie Magistratii Curtii Supreme de Justitie au decis ieri ca senatorul PDSR Gabriel Bivolaru va putea sa paraseasca Bucurestiul, o data cu inceperea campaniei electorale de la toamna. Senatorul a fost trimis in judecata, dupa indelungi demersuri politice care au vizat ridicarea imunitatii sale parlamentare. La data de 4 martie 1999, magistratii au hotarit ca el nu are voie sa plece din Bucuresti pe toata perioada derularii procesului. Decizia de ieri a magistratilor instantei supreme a fost luata ca urmare a unei cereri adresate de catre inculpat, care a motivat ca trebuie sa se afle in mijlocul electoratului sau, in timpul campaniei electorale. Urmatorul termen de judecata a fost stabilit pentru data de 20 septembrie a.c. (V.S.) Consiliul Local Cluj il tine pe Funar in friu Coalitia anti-PRM din Consiliul Local (CL) Cluj continua sa functioneze fara cusur. In sedinta de joi seara, CL a adoptat un nou regulament de functionare care limiteaza multe din atributiile primarului. Noul regulament contine 72 de articole si mai multe prevederi prin care - dupa cum au declarat cei 21 de consilieri care l-au votat - se incearca evitarea abuzurilor pe care primarul le-ar fi putut savirsi. In primul rind, regulamentul ii protejeaza pe viceprimari de persecutiile primarului. Aceasta dupa ce, anul trecut Funar si-a trimis adjunctii pe rampa de gunoi a orasului, in cimitire, sau i-a dat afara din primarie cu ajutorul gardienilor publici. Potrivit regulamentului votat joi, actualii viceprimari Boros Janos (UDMR) si Mircea Gavrila (PNTCD), impotriva carora Funar incepuse deja sicanele, sint subordonati direct Consiliului Local, iar primarul are doar dreptul de a le delega acestora unele atributii. El nu poate in schimb sa le traseze sarcini de serviciu. De asemenea, viceprimari nu vor putea fi sanctionati decit de Consiliul Local. Eventualele dispute intre primar si viceprimari vor fi dezbatute doar in plenul consiliului. O alta prevedere care l-a scos din pepeni pe Funar stipuleaza ca un proiect de hotarire, o data respins, poate fi reintrodus pe ordinea de zi a sedintelor doar dupa trecerea a trei luni. In aceste conditii, Funar a amenintat ca nu va mai semna nici o autorizatie de construire sau de functionare si ca ii va da in judecata pe cei 21 de consilieri. (B.S.) Fostul primar din Slivilesti refuza sa plece din birou Noul primar al comunei gorjene Slivilesti nu a reusit, nici dupa trei saptamini de la cistigarea alegerilor, sa se instaleze in fotoliul ocupat abuziv de Nicolae Capitanescu, primarul liberal care a condus comuna timp de patru ani. Liviu Fotescu este membru PUNR si a fost ales primar din al doilea tur de scrutin, cind l-a avut contracandidat pe Constantin Zavoianu, de la PDSR. Presedintele PUNR Gorj, Dumitru Huidu, a incercat si el sa-l convinga pe zelosul primar ca mandatul sau a luat sfirsit, dar Capitanescu tine cu dintii de scaun si spune ca numai el poate fi "capitan" la Primaria din Slivilesti. Vazind ca nu-l pot convinge cu vorba buna sa plece, reprezentantii PUNR au anuntat ca luni dimineata vor intra cu forta in biroul lui Capitanescu, insotiti de politisti, pentru ca Fotescu sa poata, in sfirsit, sa-si exercite atributiile de primar ales de majoritatea cetatenilor. CLAUDIA TIPLUICA 