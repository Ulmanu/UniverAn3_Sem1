 Gashka sare din nou pe piata cu Hip-hop si lautareasca la greu! Aseara, la Studio Martin, a avut loc o lansare de disc a baietilor din trupa hip-hop Gashka. Discul, produs de Media Services / CAT Music, se numeste "Vino cu noi" si poarta numele primului extras pe single, un featuring Gashka & Anda Adam. Aceasta piesa se bucura si de un videoclip realizat de Animotion Production. Lansarea a avut loc aseara, si a fost urmata de un concert inedit deoarece alaturi de Tano, 2-Aru si YA9 a fost si Sorinel Pustiul. Baietii din Gashka nu au fost la prima experienta de acest gen, deoarece ei au cintat si cu Adrian Copilu Minune. (I.M.) Unde mergem Festivalul "Marea Britanie in Romania", debuteaza simbata, in chioscul din PARCUL CISMIGIU, cu un concert de muzica traditionala britanica, de la ora 16.00. FORMATIA DE CIMPOIERI SI TOBOSARI A REGIMENTULUI LONDRA va sutine un al doilea concert, duminica, de la ora 11.00, pe aleea principala dinspre PIATA CHARLES DE GAULLE ; CLUB A isi redeschide portile vineri seara, de la ora 22.00, cind se va face un recensamint al prietenilor printr-un party "de hidratare" cu foarte multa bere, concursuri si alte nebunii ; La GREEN HOURS 22, duminica este ZIUA BRAZILIEI, cu auditii de muzica braziliana, intre orele 12.00 si 19.50, si un concert special de chitara clasica cu MAXIM BELCIUG, de la ora 20.00 ; Simbata, se relanseaza seria de evenimente electro, intitulate Underground Nights, organizate la WEB CLUB, unde sint invitati NSK si DJ SEBA 1394. Este ultimul concert NSK inaintea plecarii la Paris, unde vor primi premiul Descoperiri RFIEst, pentru cea mai buna formatie de muzica electro din Europa de Est ; Duminica, la MC DONALD'S din Piata Unirii, la ora 10.00, are loc finala primului Campionat National Monopoly din Romania. Premiul cel mare este o excursie la Toronto, la Campionatul Mondial Monopoly, unde se pot cistiga 15.140 de dolari ; In acest weekend, in piata centrala din CLUJ, are loc SEPTEMBER FEST, organizat de Pro Image, programul cintarilor fiind urmatorul: IRIS, BERE GRATIS, SFINX EXPERIENCE (vineri), EXOTIC, NICU ALIFANTIS, VAMA VECHE (simbata), VOLTAJ, DIRECTIA 5, DUCU BERTZI, CLASS (duminica). ALEX REVENCO La numai 19 ani, Blonda din Sing Sing B.B. stie sa faca bani cinstiti Chipul ei va aparea ca reclama la o vopsea de par La 19 ani, Cristina Rus, apetisanta blonda din trupa dance Sing Sing B.B., are deja o experienta de cinci ani in modeling. Manechin la Euro Models Agency din Cluj-Napoca, ea a prezentat pentru multi designeri autohtoni, printre care Catalin Botezatu si Ingrid Vlasov. Nici ca fotomodel nu sta degeaba, chiar de curind fiind aleasa sa reprezinte imaginea unei noi marci de vopsea de par, "Q", produs care urmeaza sa apara in scurt timp pe piata. Asa incit, chipul Cristinei va aparea in rafturile magazinelor pe toate cutiile cu respectivul produs. In ce priveste viata amoroasa, solista are o relatie cu unul dintre chitaristii formatiei Desperado, Calin Pop. Ei locuiesc impreuna si se gindesc serios la casatorie. IUSTINA MUNTEANU Dupa ce a fost cinci ani cocos, Mircea Badea devine cucuvea "Noaptea tirziu", o noua emisiune la Antena 1 Dupa ce ani buni i-a stresat pe telespectatorii matinali ai Antenei 1, din aceasta luna, Mircea Badea are grija si de cei care l-au ratat diminetile. "Noaptea tirziu cu Mircea Badea'' se va chema noua emisiune in care impricinatul se va da in spectacol. Si asta se va intimpla de luni pina vineri, de la ora 23.30 pina peste miezul noptii. Pentru ca circul sa fie complet, Badea va primi o mina de ajutor de la Oreste Teodorescu. Pe acesta il stiti de la rubricile meteo, in care facea ca toate cele, in incercarea de a demonstra ce mare intelectual este el. Si spiritual, in plus. Asadar, un tandem ca-n Stan si Bran. Care va fi unul si care celalalt, ramine de vazut. Dar reciproca e, oricum, valabila. "Noaptea tirziu cu Mircea Badea'' se vrea o emisiune de divertisment si, cu siguranta, chiar asta va fi. Cei doi prezentatori nici nu vor mai avea nevoie de invitati in studio care sa le tina isonul. Ei insisi vor fi atractia noptii. In orice caz, alaturi de cei doi se vor afla vedete de film si de televiziune (care alta decit Antena 1?!), oameni obisnuiti care, intr-un fel sau altul, au devenit subiecte de interes, oameni politici si altii. Alegerea le apartine, consecintele nu se reclama! Emisiunea are ca public-tinta populatia de peste 18 ani. De parca ar trebui sa fii musai major si vaccinat ca sa pricepi sau nu poantele rasuflate ale celor doi amfitrioni. Sa fim seriosi!(C.V.) Din 15 septembrie, Prima TV va face miliardari! Inscrierea la concurs se face la telefon 01/8913939 "Vrei sa fii miliardar?" este noua emisiune-concurs organizata de "Compania", ce va fi difuzata in fiecare vineri la Prima TV, incepind din 15 septembrie, de la ora 20.00. Si, la urma-urmei, credem ca pe toti ii intereseaza acest joc si regulile de participare, caci ar fi un mijloc de a scapa de saracie. Prezentatorul acestei noi emisiuni este Virgil Iantu (29 de ani), care se autocaracterizeaza, pe scurt: "Sint un Peste de apa dulce, care inoata numai in amonte". A fost membru al corului de camera "Madrigal" si a cintat in grupul vocal "The 50's", alaturi de Stefan Banica Jr. Din 1999 este colaborator al postului de radio Antena Bucurestiului, unde realizeaza emisiuni muzicale, spoturi etc. Inscrierea la concurs se va face doar respectind o serie de reguli simple de participare, ce vor fi comunicate participantilor dupa apelarea numarului cu suprataxa 01/8913939. Costul unei convorbiri este de 20.000 lei/ minut, durata procedurii de inscriere (fara prezentarea regulamentului care are caracter optional) fiind de aproximativ doua minute. Daca participantii au nemaluriri cu privire la regulile de participare sau intimpina probleme in utilizarea sistemului telefonic pot apela Serviciul de informatii al concursului, la numarul de telefon: 01/3354677. Participantii vor raspunde telefonic la o intrebare de cultura generala, cu mai multe variante de raspuns. Daca veti raspunde corect, in functie de promptitudinea cu care s-a formulat raspunsul la intrebare ("Compania" are posibilitatea tehnica de a calcula viteza de reactie a participantilor pina la nivelul miimilor de secunda), numele "norocosului" va intra in sistemul de alegere al "Companiei" pentru o posibila participare la partea de studio a spectacolului, pentru care s-au facut inscrieri la data cind participantul a apelat numarul de telefon. Aceasta procedura are loc dupa inchiderea liniilor telefonice, inainte de filmarea fiecarui spectacol. Cei care vor fi selectionati pentru partea de studio vor fi contactati de "Compania". Ei pot fi insotiti la filmari de o ruda sau de un prieten pentru a participa in public. Si, de aici incepe batalia pentru a ajunge miliardar. Fiecare dintre participanti are dreptul de a raspunde la un numar de pina la 15 intrebari de cultura generala, cu patru variante de raspuns. Intrebarile vor fi impartite in trei categorii diferite, intrebarile din a treia categorie avind gradul cel mai mare de dificultate. ( S.E. ) Ionut Matei, bolnav de leucemie, are nevoie de ajutor Elevii clasei a X-a de la Liceul de Arte Plastice din Alba-Iulia fac apel umanitar pentru colegul lor Ionut Matei - bolnav de leucemie. Ei solicita sprijinul tuturor colegilor lor din tara. Elevii s-au gindit sa-l ajute pe Ionut sa plece in strainatate in vederea unei interventii chirurgicale - singura lui speranta de vindecare. Medicii i-au spus lui Ionut si familiei lui ca boala de care sufera de peste un an poate fi tratata prin transplant de maduva, operatie care este deosebit de costisitoare. Costul real nu poate fi precizat inainte ca familia si medicii sa cunoasca spitalul unde ar putea sa plece Ionut, insa acesta depaseste cu mult posibilitatile materiale modeste ale familiei Matei. Impresionati de situatia critica, elevii au trimis un memoriu parlamentului, guvernului, presedintelui tarii si elevilor din clasele a X-a de la toate institutiile scolare din tara prin care cer ajutor. LUCIAN DOBRATER Graficul admiterii in licee pentru vara anului 2001 Ministerul Educatiei Nationale a facut public graficul desfasurarii admiterii in licee si scoli profesionale din vara anului 2001. Astfel, intre 7 si 9 iulie va avea loc inscrierea candidatilor la liceele la care se organizeaza probe de aptitudini, teste sau probe de verificare a cunostintelor de limba. Acestea se vor desfasura in perioada 11-13 iulie, urmind ca pe 14 iulie sa se afiseze rezultatele. Absolventii de gimnaziu, care au promovat examenul de capacitate, se vor inscrie la liceu sau scoala profesionala intre 15 si 28 iulie, in cinci etape, in functie de media obtinuta. Cei care nu au certificat de capacitate se vor putea inscrie numai la scolile profesionale, intre 30 iulie si 1 august. ROBERTA VORNICU Rotire de cadre la inspectoratele de politie judetene Prin ordin al ministrului de interne, Constantin Dudu Ionescu, incepind cu 1 septembrie, au fost eliberati din functie si numiti pe alte posturi cinci ofiteri din conducerea unor inspectorate de politie din tara, in urma constatarii unor disfunctii in actul de comanda. Dupa verificarile efectuate de Corpul de Control al ministrului, lt.-col. Stan Gabi Sisman a fost eliberat din functia de sef al IPJ Calarasi si pus la dispozitia IGP pentru incadrarea intr-un alt post. In prezent, noul sef al IPJ Calarasi este Alexandru Danut Tudor, fost adjunct la Politia Oltenita, iar col. Sabin Ioan-Nicolae Cabulea a fost eliberat din functia de sef al IPJ Gorj si numit adjunct al sefului IPJ Hunedoara. Rocada a continuat cu mutarea col. Sever Stefan Aranaciu de la IPJ Hunedoara la IPJ Gorj. In acelasi timp, adj. IPJ Hunedoara, col. Petru Cotolan, a fost numit inspector-sef in acelasi judet. ALINA GRIGORE Ministrul mediului va cere explicatii in privinta centralei de la Kozlodui Ministrul mediului, Romica Tomescu, a declarat ieri la Timisoara ca se va intilni astazi cu ministrul mediului din Bulgaria, Evdokia Maneva, si ii va cere explicatii despre situatia de la Kozlodui. "Nu am elemente despre efectele acestui accident", ne-a declarat ministrul Tomescu. "Nu numai noi, dar si ceilalti vecini si Comisia Europeana vom fi preocupati de acest incident. Vineri dimineata, la Ruse, ma intilnesc cu ministrul mediului din Bulgaria pentru a discuta despre colaborarea in domeniul mediului, combaterea poluarii pe cele doua maluri ale Dunarii si promovarea unui sistem comun de supravietuire a factorilor de mediu. Voi cere lamuriri despre incidentul de la Kozlodui si ma voi documenta ca sa vedem ce putem facem pentru a preveni astfel de accidente. Comisia Europeana a cerut deja inchiderea acestei centrale pina in 2006. Daca dupa analizele pe care le vom face vom ajunge la concluzia ca mentinerea centralei poate pune in pericol viata si sanatatea oamenilor, vom face demersurile necesare mergind pina la inchiderea centralei de la Kozlodui", a declarat Tomescu. TUDOR FLUERAS De astazi, Vinerea ne distram cu Florin Calinescu Incepind de astazi, PRO TV a trecut la grila de toamna. Pentru cei care au asteptat cu sufletul la gura reintoarcerea lui Florin Calinescu pe micul ecran, vestea buna este ca emisiunea de divertisment "Chestiunea zilei" va fi reluata, incepind din aceasta seara, de la ora 20.00. Vinerea, "Chestiunea" va fi insa alta si se va numi "Vineri seara ne distram cu Florin Calinescu". Timp de doua ore, vedeta Pro TV va modera o emisiune plina de surprize, care se anunta a fi incitanta. "Emisiunea incearca sa reinvie spectacolul de varietati de odinioara, cu dansuri, muzica si mult umor", ne-a declarat Florin Calinescu. Transmisa tot de la Teatrul Giulesti, emisiunea din aceasta seara va avea insa un alt decor, mai colorat. "Publicul din emisiune este format din fostii si viitorii mei invitati: cintareti, umoristi, circari... Doar in aceasta seara vor fi prezente VIP-uri in sala. De vinerea viitoare ele vor fi pe scena", a mai adaugat Calinescu. IRINA DUMITRESCU De praznicul Nasterii Maicii Domnului, Femeile care nu fac copii pot primi "dezlegarea pintecelor" Astazi se sarbatoreste praznicul Maicii Domnului, prima mare sarbatoare a anului bisericesc care a inceput pe 1 septembrie. Sfintii parinti ai Fecioarei Maria, Ioachim si Ana, au dus o viata de infrinare si sfintenie. Cea mai mare dorinta a lor a fost aceea de a avea un copil. Ajunsi la o virsta oarecum inaintata, incepusera sa-si piarda speranta. Atunci Sfintul Ioachim s-a retras in pustiu si s-a rugat cu lacrimi lui Dumnezeu pentru a-i darui un copil, in timp ce sotia lui, Ana, facea acelasi lucru acasa. Atunci Ioachim a avut o revelatie prin care vocea lui Dumnezeu i-a spus ca va avea o fetita care va purta numele de Maria, iar ea il va naste pe Iisus, Mintuitorul lumii. Peste putin timp, Ana a ramas insarcinata si a nascut-o pe Fecioara. In aceasta zi, dupa Sfinta Liturghie, toti cei care poarta numele Sfintei Fecioare trebuie sa imparta bucate de post sau produse din peste (astazi este dezlegare la peste). Milostenia facuta la biserica este pentru sanatate si mintuire. Tot in aceasta zi, femeile care nu pot face copii trebuie sa mearga la biserica si sa se roage Maicii Domnului si sfintilor Ioachim si Ana pentru a primi binecuvintarea si pentru ca, prin rugaciunile lor, sa li se dezlege pintecele. Dupa Sfinta Liturghie - sa impart icoane cu Maica Domnului sau carti de rugaciune. Aceasta sarbatoare marcheaza hotarul astronomic dintre plecarea pasarilor calatoare tarile calde si timpul tirgurilor si iarmaroacelor, unde se vind produse agricole. MIHAELA ION Roscata de la André - prezentatoare la Prima TV Andreea Antonescu, roscata formatiei Andre, va debuta, de saptamina viitoare, in lumea televiziunii. Ea va prezenta, la Prima TV, o emisiune-concurs similara cu Bingo. Emisiunea, care tine de Loteria Romana, se numeste "Jocker'' si se va difuza in fiecare joi, in direct, intre orele 20.00 si 22.00. In saptamina care a mai ramas pina la prima editie a emisiunii "Jocker'', Andreea ia lectii de dictie si face repetitii pentru a se familiariza cu ceea ce inseamna o astfel de emisiune. Roscata de la Andre a semnat contractul pentru prezentarea acestei emisiuni chiar ieri, in ziua in care a implinit 18 ani. Tatal ei ne-a declarat ca onorariul pe care il va primi pentru aceasta prestatie este foarte mare. CLAUDIA VOICU La Rahova se organizeaza jocuri pentru linistea detinutilor Agresorul, victima, politistul si ingerul Un american sponsorizat de Fundatia Sörös a venit in Romania sa ne arate cum putem combate violenta din penitenciare. Cum putem imblinzi detinutii pentru a-i putea aduce dupa aceea pe strazi fara ca ei sa mai prezinte vreun pericol social. Cursul predat la Penitenciarul Rahova unui grup restrins de cadre si detinuti foloseste metoda terapiei de grup pentru a-i ajuta pe puscariasi sa constientizeze momentul in care simt impulsul de a-i rani pe cei din jur si sa controleze acest imbold: "Ceea ce gindesti influenteaza ceea ce faci", este moto-ul grupului condus de John Bergman. Metoda jocului cu mastile Programul, primul de acest fel din Europa de Est, se numeste "Descatusarea". Si se desfasoara pe un coridor separat de toate celelalte, care permite detinutilor implicati in program sa fie incarcerati impreuna, fara a mai fi supusi influentelor negative ale celorlalti. O metoda care da rezultate foarte bune este jocul cu mastile. Detinutii si cadrele interpreteaza diferite roluri avind pe chip masti, fiecare reprezentind un personaj: agresorul, victima, politistul si ingerul. Cel care interpreteaza rolul agresorului este provocat de catre celelalte personaje pina la punctul in care este tentat de a lovi pe cineva. Atunci se spune "stop" si incep sa discute despre ce au simtit si ce impinge la violenta. Una dintre celule, cu totul aparte, este cea "internationala", in care sint cazati 8 kurzi si un chinez. Acestia sint tratati conform specificului culturii si civilizatiei din care vin. Progresele pe care le inregistreaza cele citeva zeci de detinuti care fac parte din acest program sint semnificative. Pe linga incetarea oricarui fel de violenta in celulele lor, nici unul dintre cei care au fost eliberati conditionat si au facut parte din acest program nu s-a mai intors pina in momentul de fata in inchisoare. "Initial, am luat programul asta ca pe o joaca" Lungu Daniel Cristian are 23 de ani si este de profesie hot. Fura masini. A inceput, la 19 ani, cu un casetofon. "Sintem zece oameni in camera. Inchipuiti-va ce inseamna asta. E imposibil sa nu faca unul ceva care sa te enerveze. Si cum ma calca unul pe bombeuri, cum ii spuneam: "Esti tare, ma? Hai la interval!" Asa spunem noi cind iesim pe spatiul liber din camera ca sa ne batem. Ma bateam foarte des si de obicei ii snopeam pe ceilalti. In general o faceam pentru respect. Si ma aliam cu cei care erau mai puternici din camera. Asa eram o forta cu totii. Cum ma nemultumea ceva, cum rezolvam problema cu pumnii. Initial, am luat programul asta ca pe o joaca, dar ma si gindeam ca poate ma ajuta sa ma indrept. M-am maturizat foarte mult in ultimul timp... mi-am retrait fiecare zi din viata de o suta de ori si am invatat ceva din asta. M-am indragostit de o hoata de aici. Ea a iesit deja. I-am cunoscut si parintii prin scrisori. Vrem sa ne casatorim cind ies. Asa ca trebuie sa ma stapinesc cumva". Daniel a invatat cu siguranta multe. In momentul de fata, el este cel care scrie si deseneaza o revista de opt pagini a puscariasilor, care se numeste chiar "Descatusarea". Iar drumul de la hot de masini incult si agresiv, la un tinar care vrea sa se casatoreasca si scoate o revista nu e deloc usor. Cristian nu este insa singurul care a reusit. Ceilalti detinuti care fac parte din program ii urmeaza exemplul. Cadrele care fac parte din acest program vor pregati alti subofiteri si ofiteri. Capabili sa-i trateze "altfel" pe detinuti: "In Romania exista aceasta tendinta de superioritate a cadrelor in penitenciare: eu sint un mare sef, iar tu esti un nenorocit de puscarias". Cadrele trebuie sa invete ca, daca ii trateaza pe acesti oameni cu minimum de respect, vor primi inapoi acelasi lucru si isi vor usura munca foarte mult", spune John Bergman. In curind, in program vor fi inclusi si vietasii - ca o categorie aparte de detinuti. Iar sperantele cadrelor de la Rahova, in momentul de fata, sint ca vor reusi sa extinda cit mai mult programul adus de americani, pentru simplul motiv ca da rezultate. LAURA LICA Majoritatea romancelor si-ar parasi barbatul pentru o slujba mai buna Doar 3 la suta au parte de sex zilnic ; Un sfert ar dori de la barbati mai mult preludiu ; Cel mai mult la barbat le excita pieptul La un an de la aparitia sa pe piata romaneasca, revista Cosmopolitan, care se adreseaza cu precadere femeilor, a invitat ieri jurnalistii la discoteca Why Not?, la o conferinta de presa. Acolo am aflat ca noul slogan al publicatiei este "Actuala, activa, atractiva" si va fi reprezentat in urmatoarele sase luni de interpreta Paula Seling. De asemenea, au fost dezvaluite rezultatele unui sondaj de opinie referitor la viata sexuala a romancelor. La chestionarul publicat in numarul din luna iunie a.c. au raspuns 554 de femei, cu virste cuprinse intre 18 si 50 de ani, insa majoritatea datelor au fost furnizate de tinere pina in 25 de ani. Iata cele mai interesante concluzii ale sondajului: l In general, romancele nu-si doresc relatii sexuale simbata, pentru ca vor sa-si faca treburile casnice urgente sau sa se odihneasca l 96% cred ca au o viata sexuala de vis l 66% nu si-au inselat niciodata partenerul l 68% se considera sexy cind sint dezbracate l 76% spun ca viata lor sexuala e satisfacatoare l 73% sint de parere ca sexul s-a imbunatatit pe parcursul relatiei lor actuale l 35% au avut in viata mai mult de patru parteneri de sex l 26,5% ajung la orgasm intotdeauna l 31% si-ar dori sa faca dragoste in fiecare zi, insa doar 3% au parte de asta l 23% ar vrea de 4 - 6 ori pe saptamina, insa doar 11% o si fac l De 2-3 ori pe saptamina si-o doresc 22%, dar se intimpla la 30% din ele l Atit barbatii (42%) cit si femeile (44%) isi doresc cel mai mult intr-o relatie sensibilitate si tandrete. Apoi urmeaza in topul preferintelor look-ul fascinant, simtul umorului, performantele sexuale (doar 8%) si contul bancar (barbati - 5% - femei - 2%) l Un sfert dintre femei vor de la barbati mai mult preludiu, 23% mai mult romantism, iar 21% mai multa originalitate l 90% dintre romance vorbesc deschis cu partenerul despre ce le place si ce nu in pat si 49% sint de parere ca scot exact gemetele potrivite l 55% si-ar parasi iubitul sau sotul pentru o slujba mai buna ( ! ) l Cit despre sexul in mijlocul naturii, si-l doresc 44% din barbati si 40% din femei l Partide in trei vor sa aiba mai mult barbatii (23%) decit femeile (2%) l La fel in cazul schimbului de parteneri - 8%, fata de 1% l Intrebate ce personaje le populeaza imaginatia erotica, romancele au raspuns: actualul partener - 55%; necunoscuti senzuali - 36%; fostul partener - 14%; celebritati - 6% si fratele sau prietenul partenerului - 2% l 37% sint stimulate atunci cind partenerul le descrie ce vrea sa le faca, 18% de filmele video si 10% de muzica senzuala l Cel mai mult la un barbat sint excitate de piept (23%), penis (23%), fese (11%), miini (11%) si fata (6%) l 67 % dintre femei cred in dragostea la prima vedere si 73% sint convinse ca increderea este elementul esential al unei relatii l Cit despre casatorie, cea din dragoste are mai multe sanse pentru 83% din cele care s-au destainuit l "Numai foarte indragostita m-as culca cu un barbat casatorit", au marturisit 43% din romance. LIVIU SERBANESCU Mama Andreei Vinga e hotarita sa mearga pina la capat Sondaj de opinie in cazul "sex in curtea scolii" Pentru Andreea Vinga din Tirgu-Mures, inceperea noului an scolar nu inseamna bucuria revederii colegilor, ci doar o continuare a cosmarului de la sfirsitul clasei a VII-a. Ea a inceput anul cu nota 6 la purtare. Locul din spatele scolii, unde sarutul ei cu un baiat a fost transformat in mult mediatizatul caz "sex in curtea scolii", ii provoaca frisoane atunci cind priveste intr-acolo. Are totusi curajul sa infrunte privirile cu subinteles, birfele de la colturi, pentru ca ea se considera nevinovata. Si pentru ca a gasit in mama ei mai mult decit un aliat: un om care are incredere in ea. Iuliana Maiorand, din Tirgu-Mures, mama fetitei acuzata ca a facut sex in curtea scolii, este nevoita sa reinceapa lupta impotriva tuturor celor care i-au produs Andreei numai probleme. Reamintim ca, in luna iunie, la Scoala Generala nr. 1 din Tirgu-Mures a izbucnit un scandal de proportii: Andreea Vinga, eleva in clasa a VII-a, a fost umilita si batjocorita de directorul Vasile Gintea pe motivul ca fata ar fi facut sex in curtea scolii cu un coleg. Acuzatia s-a intemeiat pe declaratia unei femei de serviciu, singura care sustine ca a vazut acest lucru. Desi mama Andreei a adus certificat medical care atesta virginitatea fetei, ea a fost acuzata ca ar fi cumparat documentul. Iuliana Maiorand l-a dat in judecata pe directorul scolii pentru calomnie, termenul urmator fiind pe 22 septembrie la Judecatoria Tirgu-Mures. Directorul a acuzat-o pe Andreea de ceva ce n-a facut, in fata scolii, intr-un careu unde au fost adunati toti elevii si profesorii. Amenintata initial cu transfer disciplinar, Andreea a fost pedepsita cu scaderea, la 6, a notei la purtare. Mama crede cu tarie in nevinovatia fetei, fiind dispusa sa mearga pina in pinzele albe. Pentru reabilitarea fetei a facut lucruri incredibile, inclusiv un sondaj de opinie in oras. Iuliana nu se lupta doar cu un director orgolios, ci si cu o mentalitate: profesorul are oricind dreptate, elevul minte intotdeauna. Andreea si-a petrecut vacanta pe o banca in parc, privind in gol "Sint disperata cind o vad. Nu vorbeste, nu plinge, nu vrea sa iasa cu prietenele, daca le mai are. Nu vrea nimic", spune Iuliana. Dupa data de 7 iunie, viata Andreei s-a schimbat. A inceput vacanta si colegii isi faceau planuri: la bunici, la mare, la munte. Andreea nu avea nici un plan. Cind a avut curajul sa iasa din casa, a facut doar citiva metri pina in parcul din cartierul muncitoresc Mureseni, unde locuieste. Conducerea scolii i-a spus mamei ca pe data de 20 august va hotari ce se va intimpla cu fata. "M-am uitat in calendar si am vazut ca data pica intr-o zi de duminica. Am asteptat in zadar un raspuns. Abia in 30 august mi-au comunicat ca are nota scazuta la purtare, la 6" - sustine mama fetei. Nici ea nu a stat cu miinile in sin. In aceasta vara a facut un sondaj de opinie in oras. "N-am vrut sa incep din cartier, considerat rau famat si plin de muncitori. Am inceput din Aleea Cornisa (n.n. - cartier de lux) unde locuiesc intelectuali. Am strins 134 de semnaturi pentru Andreea. Toata lumea m-a incurajat. O singura pereche mi-a spus ca trebuia sa aplic legea talionului, sa-l fac de ris pe director. In cartier m-am bucurat de mult sprijin. In mod neasteptat, atit elevii cit si parintii m-au sustinut. Nu stiu, poate acum se vor razgindi de frica" - ne-a declarat Iuliana. La primul termen al procesului, in vara, directorul nu s-a prezentat. Dar au participat colegii Andreei. Iuliana spune ca l-a dat in judecata doar pentru calomnie, nu pentru abuz in serviciu. Ea mai spune ca a fost chemata la conducerea Inspectoratului Judetean Scolar si somata sa-si retraga plingerea. "Mi s-a spus ca, daca nu-mi retrag plingerea, toti profesorii se vor alia impotriva fetei. Eu nu renunt" - spune hotarita mama. Directorul scolii a fost de negasit, desi am insistat in repetate rinduri. CORA MUNTEAN Pe o pinza de peste 70 de metri, un barbat a intepat de 393.600 de ori cu acul pentru Cartea Recordurilor Omul-masina de cusut Pe linga multi barbati din Tirgu-Mures care tricoteaza, croseteaza, gatesc, tinarul Hasenek Gustav Jozsef nu numai ca s-a apucat de cusut, dar vrea si sa intre in Cartea Recordurilor. El a cusut o pinza de peste 70 de metri cu modele specific ardelenesti. 393.600 de intepaturi cu acul, adica noua ore timp de 124 de zile Gustav Hasenek locuieste impreuna cu logodnica lui, Iren, si o pisica intr-o garsoniera dintr-un cartier din Tirgu-Mures. In octombrie va implini 38 de ani. El spune ca la scoala cele mai bune note le avea la lucru manual, dar pe atunci nici nu banuia ca se va apuca de cusut. Era fascinat de emisiunile lui Cristian Topescu despre recorduri si se tot gindea ce sa faca pentru a obtine si el unul. Pina in urma cu trei ani a lucrat la o firma ca distribuitor de produse cosmetice. Dupa ce isi termina treaba, facea integrame si se uita la televizor. Era putin marcat de divortul de sotie si de despartirea de cele doua fetite ale sale, Timeea si Adriene. Cu totul intimplator a vizitat-o pe Kaeso, o femeie batrina care cosea. A intrebat-o daca este greu si a rugat-o sa-i arate cum se procedeaza. A "prins" din prima si nu i s-a parut deloc greu. Si-a cumparat pinza si ata si a inceput sa coasa: fete de perna, servetele decorative. "A inceput atit de mult nu doar sa-mi placa, ci si sa ma relaxeze, incit imi duceam cusaturile cu mine oriunde, chiar si in vacante", spune Gustav. Cum a terminat primele cusaturi, le-a facut cadou. Apoi a inceput sa primeasca diferite comenzi. Pentru biserica catolica din cartierul Tudor a cusut o fata de altar. Apoi i-au venit comenzi din oras, din Brasov, din Harghita. O fata de perna, pe care o femeie o termina in doua saptamini, el o incheia in cinci zile. Iar pretul de vinzare nu era mare, 70.000 de lei. Pe 8 martie a inceput lucrul la pinza. A cumparat 50 de metri de pinza, ata, a dus-o la imprimat si s-a apucat de treaba, noua ore pe zi. Gustav nu-si ridica ochii de pe pinza. "Nu ma gindeam la nimic, ascultam muzica si ma relaxam. In acele momente ma detasam de tot. La sfirsitul zilei, nu eram obosit deloc, dimpotriva". S-a oprit doar citeva zile dupa ce a terminat cei 50 de metri deoarece nu a mai gasit pinza. Dupa citeva zile, el si-a mai cumparat inca 20 de metri de pinza. Dupa 124 de zile a facut socoteala. Avea o agenda in care isi trecea minutios totul: 393.600 de intepaturi cu acul, 6.560 metri ata, 1.100 ore de lucru, adica noua ore pe zi. Din capetele de ata ramase a facut un ghem de 290 de metri. Pinza, lata de 27 de centimetri si lunga de 71,19, a fost expusa in holul Teatrului National din Tirgu-Mures, masurata de o echipa, iar rezultatele trimise la Cartea Recordurilor. "As fi vrut sa dedic aceasta zi fetitelor mele, dar ele erau departe" Gustav si-a intrebat in final logodnica: "Si acum ce-i de facut?". Iren s-a pus pe treaba, a cautat persoane care sa-i ajute sa expuna lucrarea si a obtinut avizele necesare. "Eu m-am ocupat de partea de birocratie, care nu este deloc usoara", spune Iren. Duminica, Gustav a expus pinza. A avut un succes teribil si a fost deosebit de apreciat de femei. Isi aminteste ca una dintre ele s-a uitat repede pe dos si a fost surprinsa de perfectiunea cusaturii: nici un nod, nici un capat de ata atirnind. "M-am bucurat mult. As fi vrut sa dedic acea zi fetitelor mele, care stau cu fosta sotie la Miercurea Ciuc. Din pacate, relatiile dintre noi s-au racit foarte mult", spune Gustav. El spune ca daca va intra in Cartea Recordurilor va incerca sa-si doboare propriul record. Daca ar obtine si premiul, ar putea sa-si cumpere o locuinta deoarece garsoniera in care locuieste este inchiriata. Doreste sa se casatoreasca, sa aiba alti copii. "Speram sa aiba succes. Oricum, nu a facut-o doar pentru el. Asa s-ar auzi si alte lucruri bune despre Tirgu-Mures", spune Iren. Cei doi asteapta cu emotie clipa cind vor fi anuntati daca s-a facut sau nu omologarea. Pina atunci Gustav cauta pe cineva care sa il invete sa coasa goblenuri. El vrea sa faca unul mare cit un perete. Stie ca ii va lua mult timp, dar spune ca are suficienta rabdare. CORA MUNTEAN 