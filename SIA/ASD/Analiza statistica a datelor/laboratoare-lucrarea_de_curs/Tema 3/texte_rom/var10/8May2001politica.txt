 Ilie Ilascu va primi un apartament in centrul Iasiului Municipalitatea ieseana ii va acorda lui Ilie Ilascu un apartament in Iasi. Primarul Constantin Simirad a declarat ca atit Ilie Ilascu, cit si ceilalti patrioti incarcerati de regimul lui Igor Smirnov sint Cetateni de onoare ai municipiului Iasi inca din 1994. "Ilie Ilascu este un om indirjit, care a dat o lectie de patriotism tuturor fanfaronilor si tuturor politicienilor de ambele maluri ale Prutului. Este un om care a suferit pentru ideile lui si care nu a fost speriat de moartea asezata in fata fiintei nationale", a declarat Constantin Simirad. Primarul Iasiului ii va inmina oficial titlul de Cetatean de onoare lui Ilie Ilascu, "dupa ce se va linisti si se va termina cu campania de acaparare a sa de catre ceilalti politicieni", a incheiat Simirad. Primarul nu a precizat amplasarea exacta a apartamentului pregatit pentru familia Ilascu, nici numarul de camere, dar va fi pozitionat in zona centrala a orasului. CATALIN DUMITRESCU C.V. Tudor se lauda ca i-a cumparat trening lui Ilascu Cu aplauze pentru eliberarea lui Ilie Ilascu si-a inceput Senatul sedinta de ieri. Presedintele Nicolae Vacaroiu a anuntat ca Ilie Ilascu va veni miine in Senat si si-a invitat colegii sa-i ureze impreuna bun venit. "Eliberarea lui Ilie Ilascu este o mare victorie impotriva fortelor trecute, a fortelor separatiste, a diplomatiei si o victorie personala a colegului nostru care a rezistat peste noua ani in inchisoare. Sint convins ca Ilie Ilascu va avea o contributie utila la lucrarile Senatului", a declarat, de la prezidiul Senatului, Nicolae Vacaroiu. Pe hol, in fata ciorchinelui de camere tv, liderul PRM Corneliu Vadim Tudor vorbea pompos despre medicamentele si hainele pe care i le-a trimis lui Ilascu la Chisinau: "Treningul cu care s-a dus la Voronin eu i l-am dat, iar joi il voi trimite la un consult amanuntit la Spitalul Militar. Am mandatat doi colegi sa-i cumpere costume si incaltaminte". C.V. Tudor nu s-a putut abtine sa nu se laude cu niste gesturi pe care probabil ca Ilie Ilascu le-ar fi amintit el insusi la momentul potrivit. Liderul PRM a ironizat si o declaratie a lui Petre Roman referitoare la locuinta familiei Ilascu, C.V. Tudor spunind raspicat ca i-a dat PRM un apartament cu doua camere. Insa, conform unor surse din conducerea Senatului, apartamentul respectiv a fost repartizat de LOCATO in zona Aurel Vlaicu din Capitala, iar in zilele urmatoare, acesta va fi inlocuit cu un altul cu patru camere, intr-o zona mai centrala. Aceleasi surse ne-au declarat ca Ilie Ilascu va primi, daca va dori, garda de corp asigurata de SPP. Va trebui doar sa inainteze o cerere catre Biroul Permanent al Senatului. Legitimatia de senator ii va fi inminata personal, de catre Nicolae Vacaroiu, mandatul acestuia fiind validat la sfirsitul anului trecut, o data cu cele ale tuturor senatorilor. Indemnizatia de senator i-a fost acordata familiei Ilascu. Adrian Paunescu - declaratie politica in versuri Toate grupurile parlamentare din Senat, de la PRM la UDMR, au salutat ieri, in cadrul declaratiilor politice, eliberarea "fratelui" sau doar a "colegului" Ilie Ilascu. PDSR si PD au fost insa singurele care au tinut sa aminteasca "eforturile" depuse de oamenii lor politici pentru ca Ilie Ilascu sa fie din nou liber. Ion Solcanu, liderul grupului PDSR, a spus ca merite deosebite are presedintele Ion Iliescu pentru demersurile facute la Presedintia Rusiei si a Moldovei. Senatorul PD Ioan Cristolovean a mentionat, la rindul lui, "oamenii politici ai PD, ministrii de externe" care au contribuit la eliberarea lui Ilascu. C.V. Tudor a inceput bine, prin a spune ca nu e momentul sa-si aroge cineva merite, dar a continuat cu expunerea eforturilor depuse de medicii din PRM pentru a-i trimite medicamente lui Ilascu "prin vama cucului". Liderul PRM a multumit comunitatii europene si tuturor parlamentarilor romani la Strasbourg, dar a dat cu batu-n balta spunind ca Parlamentul Romaniei i-a oferit lordului Russel Johnson un "dineu memorabil la Hotel Marriott". Senatorul PDSR Adrian Paunescu i-a inchinat lui Ilascu o poezie, in care spune ca eroul va fi dezamagit de stagnarea poporului roman. "Tot ce visase, condamnat la moarte/ El n-o sa poata, liber, implini/ Va crede ca e condamnat la viata/ In largul prabusitei Romanii". NARCISA IORGA O icoana cu Sf. Ilie pentru Ilascu Pe Ilie Ilascu il asteapta la Manastirea Putna, de doi ani, o icoana cu Sf. Ilie, realizata de pictorul sucevean Emil Burlacu. Icoana a fost trimisa staretului Mechilsedec al Manastirii Putna, avind pe verso scrise cuvintele "in asteptarea lui Ilie Ilascu". Pictorul sucevean ne-a declarat ieri ca, "acum doi ani, cind am vazut ca nu se face nimic, am trimis aceasta icoana intentionind sa realizez si carti postale pe care vizitatorii manastirilor bucovinene sa le trimita lui Ilie Ilascu, dar, din pacate, nu am avut sprijin financiar". Icoana urmeaza a fi inminata de catre staretul Mechilsedec lui Ilie Ilascu la prima vizita pe care acesta o va face la Manastirea Putna. TIBERIU AVRAM Athanasiu l-a luat pe Nastase sa-i arate clubul socialistilor europeni Reprezentantii PDSR, PSDR si PD au plecat ieri la Berlin pentru a participa la Congresul Socialistilor Europeni (PSE), in perioada 7-8 mai. Presedintele PDSR, Adrian Nastase, a declarat inaintea plecarii ca prezenta la congres a PDSR, alaturi de PSDR, este o "avanpremiera" a ceea ce "spera" sa se intimple pina la finalul lunii iunie - fuziunea celor doua partide. Alexandru Athanasiu, presedintele PSDR, a afirmat ca "pleaca cu gindul" de a arata ca PSDR poate coagula fortele social-democrate din Romania.(L.P.) Ziua Europei, prilej de bascalie in Senat Cele doua Camere ale parlamentului se vor reuni miercuri pentru o noua sedinta festiva. Pe principiul "3 in 1", parlamentarii romani vor sarbatori miine trei evenimente: Ziua Europei, Ziua Victoriei si Ziua Independentei. Aniversarea Zilei Europei, la 9 mai, a fost anticipata ieri in Senat printr-o declaratie solemna a institutiei si prin luari de cuvint ale grupurilor parlamentare ale PDSR, PRM, PD, UDMR si PNL. Pe cit de solemn era proiectul declaratiei, pe atit de obraznice au fost comentariile senatorilor C.V. Tudor, Adrian Paunescu si Radu F. Alexandru, toti trei senatori cu "condei", care au avut de facut corecturi la proiectul citit de Liviu Maior. Cind a vorbit juristul Gyorgy Frunda de la UDMR, liderul PRM a strigat repede din prima banca: "In sfirsit, ai spus si tu ceva bun. Se vede ca n-ai fost degeaba la Strasbourg. Ai un loc in partidul nostru". C.V. Tudor a fost impotriva cuvintului "deja" amintit in declaratia solemna, spunind ca e vorba de un "frantuzism" folosit de Napoleon cind pleca de la amante. Din banci, mai toti senatorii rideau. Halal Europa! NARCISA IORGA Liberalii incearca sa treaca Rompres in subordinea parlamentului Considerind ca subordonarea actuala a ROMPRES Ministerului Informatiilor Publice implica politizarea institutiei, deputatul PNL Mona Musca "a recidivat" printr-o noua initiativa legislativa privind organizarea si functionarea Agentiei Nationale de Stiri. In legislatura trecuta, o astfel de initiativa a fost depusa la Senat tot de reprezentantii PNL, dar a fost "arhivata". Intre timp, o hotarire de guvern a trecut ROMPRES sub autoritatea MIP. Ceea ce a facut ca reprezentantii PNL sa reia batalia pentru ROMPRES, ca "institutie autonoma, organ de specialitate, de interes strategic national si independent editorial". Proiectul PNL propune trecerea agentiei din subordinea guvernului sub controlul parlamentului. ROMPRES ar urma sa fie condusa de un CA alcatuit din 11 membri (numiti de parlament): doi propusi de Senat, doi de Camera Deputatilor si cite unul de catre presedintie, guvern, Societatea Romana de Televiziune, Societatea Romana de Radio, Asociatiile Profesionale din Presa Scrisa si doi din cadrul ROMPRES. Mandatul CA si al presedintelui (ales de membrii CA) este propus a fi de patru ani. Forma de finantare preconizata prin acest proiect este una mixta: de la bugetul de stat (pentru serviciile de stiri, abonamentele la alte agentii si relatii cu institutiile publice) si prin autofinantare (contracte pentru furnizari servicii in regim comercial). Inainte de a-l depune ieri, Mona Musca a trimis acest proiect si ministrului Vasile Dancu, in speranta ca acesta va aduce amendamente. CRISTINA SOFRONIE Dorin Lazar Maior, vicepresedinte PRM, si-a pierdut functia din partid Comitetul Director al PRM a dizolvat Biroul Executiv al filialei brasovene Scandalul din cadrul PRM Brasov continua. Ieri, senatorul Nicolae Iorga, presedintele filialei judetene a PRM, a participat la conferinta de presa, in cadrul careia a tinut sa precizeze ca el a respectat si va respecta intotdeauna hotaririle Comitetului Director al partidului si ale presedintelui formatiunii. "Am pretentia ca am muncit in aceasta filiala. Nu am atacat pe nimeni si nu am de gind sa ma apar pe mine. Voi apara insa intotdeauna partidul si interesele filialei judetene. Unii insa nu au inteles ca dupa fuzionarea, prin absorbtie, cu PRM au ocupat functii in partid atit pe plan local, cit si dupa alegerile generale. Nu se poate sa iesi in presa cu niste probleme de partid care se discuta intr-un cadru organizat", a declarat ieri Nicolae Iorga. Senatorul brasovean a explicat ca exista o hotarire a Comitetului Director al partidului care sactioneaza dur pe orice membru care isi ataca colegii de partid. "Aripa reformatoare merge in teritoriu si denigreaza aripa conservatoare. Drept urmare, Comitetul Director a hotarit denuntarea protocolului cu PFD '89. De asemenea, Dorin Lazar Maior, vicepresedintele PRM, si Codrin Stefanescu, secretarul executiv, nu mai au functii in partid si nu mai sint nici membri in Comitetul Director. Cine doreste sa ramina in partid sa vina la sediul PRM din str. Michael Weiss nr. 23, din Brasov, sa completeze cererea de adeziune, sa-si ia carnetul de membru si sa se apuce de treaba", a mai spus ieri senatorul Iorga. De asemenea, a fost dizolvat si Biroul Executiv Judetean al PRM Brasov din care faceau parte consilierul judetean Ionel Toma si Alexandru Nicolau. In cursul acestei saptamini insa, se va forma un BEJ interimar, compus din sapte persoane, care va supraveghea buna desfasurare a alegerilor judetene. CAMELIA CSIKI Bref Absente motivate de vinatoare Celebrul deputat PDSR Ristea Priboi a solicitat Biroului Permanent al Camerei Deputatilor sa-i motiveze absentele pe perioada 4-6.05.2001. Motivul? Biroul Consiliului AGVPS din Romania a decis ca Priboi sa faca parte din delegatia Romaniei la Congresul anual al Consiliului International al Vinatorii, care s-a desfasurat in Slovenia. (C.S.) Armonie judiciara romano-maghiara Ministrul roman de justitie, Rodica Stanoiu, si omologul sau maghiar, David Ibolya, participa, in perioada 7-8 mai, la Debretin-Ungaria, la o conferinta despre integrarea europeana si armonizarea legislativa, informeaza Mediafax. Rodica Stanoiu a precizat, in discursul sau, ca largirea UE reprezinta un eveniment de importanta istorica. David Ibolya a apreciat ca dialogul dintre avocatii romani si cei ungari este important, in contextul in care in Romania traieste o minoritate maghiara, iar in Ungaria una romaneasca.(M.S.) Iliescu spera sa dea ochii cu Bush Presedintele Ion Iliescu va fi prezent la Göteborg, in Suedia, la sfirsitul lunii iunie a.c., la sesiunea in care aceasta tara va marca perioada in care a detinut presedintia prin rotatie a Uniunii Europene. In cadrul sesiunii, la care vor fi prezenti sefi de state si de guverne, presedintia UE pentru urmatoarele sase luni va fi preluata in mod oficial de Belgia. Este posibil, sustin surse din Cotroceni, ca, in Suedia, Iliescu sa aiba o intilnire protocolara cu noul presedinte al SUA. (C.O.) Sorin Ducaru trece Oceanul Presedintele Ion Iliescu a semnat decretele de numire a doi ambasadori. Primul se refera la numirea lui Sorin Ducaru, rechemat in prealabil din functia de ambasador al Romaniei pe linga ONU, ca sef al misiuniii noastre din SUA. Cel de-al doilea se refera la acreditarea lui Sorin Oancea ca ambasador al Romaniei in Spania. (C.O.) Primele motiuni simple se coc la Camera PNL si PD vor colabora pentru sustinerea a trei motiuni simple la adresa guvernului. Daca va obtine girul Delegatiei Reprezentantilor Nationali, care se va intruni vineri, PNL va depune o motiune pe tema reformei economice. Deputatii PD au decis, tot ieri, initierea unei motiuni simple pe tema imixtiunii politicului in justitie. Dupa ce vor finaliza "documentarea", democratii vor depune si o motiune legata de administratia publica. (C.S.) Vinzatorii de iluzii Presedintele PNL Valeriu Stoica a recunoscut ieri "infringerea" tuturor guvernelor din perioada 1997-2000 fata de "performantele" cabinetului Nastase din numai patru luni de guvernare. Este vorba, potrivit monitorizarii PNL, de adoptarea de noul guvern a 79 de ordonante de urgenta, numai in perioada 28 decembrie 2000-24 aprilie 2001, mai multe decit au emis la un loc toate guvernele fostei puteri in aceeasi perioada de timp. Stoica a numit ieri "vinzator de iluzii" guvernul PDSR prin demagogia dovedita din campania electorala, cind PDSR promitea electoratului ca va "corecta anomalia abuzului de ordonante".(C.S.) [17][pl.dll?rid=expresro] 