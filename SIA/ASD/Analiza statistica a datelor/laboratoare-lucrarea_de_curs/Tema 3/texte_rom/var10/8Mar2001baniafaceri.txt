 Construct Expo - editia a opta In perioada 14-8 martie, sub egida Camerei de Comert si Industrie, va avea loc la Romexpo cea de-a opta editie a Construct Expo. Expozitia internationala este profilata pe dispozitive si materiale de constructii, arhitectura, instalatii, tehnologie, echipamente etc. Construct Expo va fi urmat de Romtherm si Expo Security, expozitii internationale pentru echipamente de instalatii termice si pentru sisteme de securitate. La Construct Expo vor fi prezente 553 de firme, 426 din Romania, restul din alte 19 tari, printre care Austria, Belgia, Franta, Germania. Fata de editia precedenta, participarea firmelor a inregistrat o crestere de 10%. Pretul biletului de intrare pentru vizitatori este de 30.000 lei. (G.T.) Posta Romana isi deschide magazine pe Internet Posta Romana a comunicat ieri ca profit brut obtinut anul trecut a fost de 2,85 ori mai mare decit cel din 1999, ridicindu-se la 815 miliarde lei. In acest an, Posta isi propune sa continue politica de retehnologizare in domeniul informaticii si comunicatiilor, astfel incit toate oficiile din mediul urban, rural si oficiile de distribuire centralizata sa fie informatizate. In curind, Posta Romana va lansa servicii de posta electronica pentru populatie si magazine virtuale accesibile prin Internet. (O.Z.) Moto: Nu exista creditare fara o carte de vizita convingatoare "Evenimentul zilei" va prezinta Totul despre intocmirea planului de afaceri Accesul unui intreprinzator la o finantare externa sau la un credit bancar este conditionat de cele mai multe ori de prezentarea unui plan de afaceri. Documentul care descrie afacerea nu prezinta doar date financiare curente, ci si modul in care vor fi folosite fondurile solicitate. Un bun plan de afaceri constituie cea mai convingatoare carte de vizita cu care intreprinzatorul isi poate sustine cauza in fata factorilor de decizie. Totusi, stiinta de a elabora un plan de afaceri nu este la indemina oricui, asa incit cea mai fericita alegere pentru un intreprinzator este sa apeleze la o firma de consultanta. Vom trece in revista cele mai importante etape care trebuie parcurse in conceperea unui plan de afaceri, cu mentiunea ca acest document poate consemna diferente, de la caz la caz, in functie de scopul pentru care este elaborat si de exigentele celor care il solicita. Ceea ce trebuie subliniat este ca o serie de pasi sint comuni in intocmirea planului de afaceri. Orice plan de afaceri trebuie sa cuprinda, intr-un prim capitol, datele de identificare ale agentului economic: numele firmei, sediul, numarul de inregistrare la Registrul Comertului si forma juridica de constituire, tipul activitatii curente, natura capitalului, capitalul social, structura actionariatului, eventualii asociati. Urmatorul capitol este destinat informatiilor privind conducerea societatii, prevazindu-se numele complet, functia, studiile, experienta si responsabilitatile fiecarui membru al conducerii. In aceasta parte a prezentarii trebuie detaliata situatia personalului - numarul total de salariati (cu contract de munca, cei direct productivi si colaboratorii). Cel de-al treilea capitol al planului de afaceri trebuie sa descrie activitatea curenta a societatii. Aici trebuie redactat un scurt istoric al societatii si trecute in revista produsele sau serviciile pe care le ofera firma. In plus, acest capitol trebuie sa includa o lista detaliata a principalilor furnizori de materii prime. Un reper important este si procesul tehnologic actual (n.r.- inainte de obtinerea finantarii), precum si o serie de date tehnice privind principalele mijloace fixe aflate in proprietatea societatii (categoria, denumirea grupei de mijloace fixe si valoarea lor). Un capitol aparte revine marketingului si va cuprinde evaluarea pietei actuale, cu situatia detaliata a clientilor (numele, adresa, forma de proprietate, anul si valoarea tranzactiilor). Concurentii trebuie sa apara si ei in descriere, fiind necesara o evaluare a pozitiei produsului societatii fata de concurenta. Un alt capitol trebuie sa contina informatii financiare privind activitatea curenta a societatii, de regula principalii indicatori financiari ai firmei din ultimii trei ani (rata curenta a lichiditatii, rata rapida a lichiditatii, rata de recuperare a creantelor, rata de plata a debitelor, rata profitului, serviciul datoriei, rata solvabilitatii). Alaturi de indicatorii financiari mai trebuie anexate bilanturile contabile ale ultimilor trei ani si situatia veniturilor si cheltuielilor pe ultimii trei ani. Proiectul trebuie prezentat in detaliu Cea de-a doua sectiune a planului de afaceri este dedicata proiectului pentru care se solicita sprijin financiar. Subcapitolele cuprinse aici prezinta produsele/serviciile pentru care se solicita fonduri, descrierea procesului tehnologic (inclusiv impactul asupra mediului si asigurarea cu utilitati), principalii furnizori de materii prime. De asemenea, este necesara o descriere a investitiei propuse in contextul procesului tehnologic descris (obiectul si tipul investitiei, furnizorul, valoarea estimata), precum si graficul de realizare a investitiei. Nu trebuie omise referirile la modificarile necesare echipamentelor si cladirilor existente sau in structura si numarul personalului angajat. Urmatorul subcapitol trebuie sa cuprinda date privind piata si promovarea produselor, in perspectiva obtinerii de fonduri. Aici trebuie inclus volumul de vinzari estimat pe o perioada viitoare (de exemplu, trei ani), clientii si concurentii potentiali. De asemenea, trebuie evaluate si principalele avantaje ale produselor pe care firma le va oferi prin prisma pretului, calitatii, caracteristicilor speciale etc., precum si reactia previzibila a concurentei la aparitia noii oferte pe piata. De asemenea, nu trebuie uitate informatiile legate de modul de desfacere a produselor si de promovare a vinzarilor. Un plan complet de afaceri va include obligatoriu sursele de finantare ale investitiei si proiectiile financiare pentru urmatorii ani dupa primirea asistentei financiare. Aici trebuie mentionate rata de recuperare a investitiei si rata interna de rentabilitate financiara. Acestea sint, in principiu, cele mai importante date care trebuie sa le contina un plan de afaceri. In plus, in functie de cerintele celor care il solicita, planul de afaceri poate detalia situatiile in care firma a depasit situatiile de criza economica, precum si alte informatii pe care solicitantul de credit le considera necesare pentru a-si facilita accesul la finantare. NICOLETA BURTAN Producatorii de tigari avertizeaza Ministerul Finantelor Publice Cresterea accizelor - bucuria contrabandistilor Principalele companii producatoare de tigarete in Romania - British American Tobacco, JT International, Philip Morris International si Papastratos - au atras atentia Ministerului Finantelor Publice asupra faptului ca majorarea accizelor pentru produsele din tutun, pe care MFP intentioneaza sa o propuna guvernului, este de natura sa relanseze activitatea contrabandistilor de tigari. "Orice crestere de acciza ar duce automat la cresterea preturilor pentru toate tigaretele. Este evident ca, in aceasta ipoteza, vinzarile legale se vor prabusi, facind loc pe piata produselor de contrabanda care nu constituie la buget nici accize si nici TVA, dar aduc profituri uriase contrabandistilor", au aratat reprezentantii celor patru companii. Ei au subliniat faptul ca, in cele 15 luni de la implementarea actualului sistem de accizare a produselor din tutun, s-a demonstrat ca veniturile bugetului de stat din aceasta sursa au crescut cu peste 40% (in bugetul anului 2000, fata de cel al anului 1999), contrabanda cu tigari a scazut semnificativ, iar in piata, preturile tigarilor s-au ordonat. "In timp ce statul nu a incasat accize de la SNTR, ale carei datorii au fost reesalonate de curind, BAT, JTI, PMI si Papastratos au virat accize in valoare de aproximativ 4.200 miliarde de lei, la care se adauga TVA, taxe vamale, impozite pe salarii, contributii la Fondul de sanatate etc.. () In prezent, majoritatea producatorilor inregistreaza deja pierderi substantiale si orice crestere a taxelor ar pune in pericol insasi existenta afacerilor noastre in Romania", se arata, intr-un comunicat comun al celor patru companii, dat publicitatii. Producatorii de tigarete propun o serie de consultari cu reprezentanti ai consumatorilor si cu cei ai Ministerului Finantelor in ideea de a gasi cea mai buna solutie cu privire la accizarea acestor produse. Pina acum sistemul de percepere a accizei la tutun a fost modificat de 15 ori in numai doi ani. OANA PATRAULESCU Vistieria tarii asteapta 1,7 miliarde dolari Potrivit programului guvernamental, anul acesta ar trebui sa intre in Romania aproximativ 1,7 miliarde dolari, a declarat Leonard Cazan, ministrul dezvoltarii si prognozei. Suma va fi construita din imprumuturi externe, in valoare de un miliard dolari si din investitii straine directe, pe care autoritatile le evaluaza undeva intre 700 si 800 milioane dolari. Suma exacta a investitiilor directe este insa invaluita in mister si "Institutul National de Statistica este retinut in a face analiza", a observa Cazan. "Am primit de la Registrul Comertului doua seturi de calcule pentru investitiile straine ale anului 2000. In primul document investitiile straine directe insumau 960 milioane dolari, in al doilea, 243 milioane dolari" a spus Cazan. Diferenta apare din tratamentul majorarilor de capital, care sint asimilate inceputului investitiei. Totusi, majorarile de capital care nu aduc valuta in tara, nu apar in statisticile internationale, in care, suma investitiilor straine directe este de sase miliarde dolari, cam 267 dolari pe cap de locuitor. LIDIA MOISE Oficiul de Recuperare a Creantelor Bancare, actionar la Santierul Naval Constanta Oficiul de Recuperare a Creantelor Bancare (fost AVAB) a devenit actionar majoritar la Santierul Naval Constanta prin conversia unei parti din datoria societatii (18 milioane dolari) in actiuni. Banii propriu-zisi vor fi incasati de ORCB, si implicit de bugetul de stat, in momentul vinzarii actiunilor pe Bursa de Valori Bucuresti. Restul creantei, de 11 milioane de dolari, va fi platita de Santierul naval in trei ani, in conformitate cu graficul de esalonare stabilit de ORCB. Ionel Blanculescu, seful ORCB, a declarat ca exista posibilitatea ca datoria SNC sa fie esalonata pe inca doi ani, daca, prin hotarire de guvern, durata de finantare a ORCB va fi prelungita cu perioada respectiva. ORCB a recuperat, in 2000, 2.619 miliarde lei, din care a avansat efectiv la buget 2.549 miliarde lei, cu 2% mai mult decit era stabilit. Pentru anul in curs, ORCB estimeaza realizarea unui angajament bugetar de 2.500 miliarde lei. GABRIELA TINTEANU Anul trecut, Ce n-a consumat populatia "a "nghitit" administratia Datele statistice pentru anul 2000, prezentate de Institutul National de Statistica si Studii Economice (INSSE), releva o crestere a PIB-ului in termeni reali cu 1,6% fata de 1999, pina la 796.533,7 miliarde lei. Consumul final total a inregistrat o crestere de 1,7%. Consumul final in gospodariile populatiei s-a redus cu 1,2%, dinamica determinata de diminuarea volumului desfacerilor de marfuri in comertul cu amanuntul cu 0,7%. Reducerea a fost compensata insa de cresterea consumului final al administratiei publice (4,2%) si de cel inregistrat de administratia privata (1,8%). Cresterea consumului administratiei private a fost generata de volumul mare de cheltuieli ale partidelor politice in campaniile electorale. Autoconsumul din gospodariile taranesti a ajuns la 50%, diminuarea fiind cauzata de scaderea accentuata a productiei agricole (15,8%), venita pe fondul secetei. Deficitul contului curent s-a majorat in 2000 ca urmare a cresterii volumului de importuri la bunuri si servicii. "Cea mai mare crestere a importurilor s-a inregistrat in noiembrie anul trecut, datorita importurilor de resurse energetice.", a declarat Constantin Chirca, vicepresedintele INSSE. Deficitul balantei comerciale in 2000 a fost de aproximativ 2,7 miliarde dolari, in scadere cu 2,9% fata de 1999. Populatia Romaniei la 1 ianuarie 2001 s-a situat la 22.430.000 persoane, in scadere cu 25.900 persoane (0,11%), evolutie consemnata ca urmare a valorii negative a sporului natural si a migratiei externe. GABRIELA TINTEANU Salvatore Candido, presedintele CIS, crede ca Legea actionarilor trebuie sa-i protejeze pe toti investitorii Aparuta peste noapte, ca o surpriza, sau, cum a spus Salvatore Candido, presedintele Consiliului Investitorilor Straini (CIS), "ca o ciuperca dupa ploaie", celebra deja Ordonanta 229 a fost abrogata de actualul guvern la insistentele comunitatii investitorilor straini din Romania. In momentul abrogarii, primul-ministru Adrian Nastase a propus ca, intr-un interval de o luna, sa fie schitat textul unei legi a actionarilor. Au mai ramas cam zece zile pina la termenul fixat de premier, dar "se pare ca va trece mai mult timp deoarece guvernul a cerut un arbitraj al Bancii Mondiale, ai carei specialisti vor colabora cu noi la elaborarea unui act normativ cu referire la drepturile actionarilor", a declarat marti Victor Dimitriu, secretar de stat pentru relatia cu investitorii straini. "In esenta, ordonanta, care reglementa protectia actionarilor minoritari, transfera practic managementul unei companii listate pe piata de capital romaneasca, din miinile managerilor, in cele ale actionarilor minoritari", ne-a declarat Ralph Hamers, director ING Bank Romania. Intr-adevar, ordonanta a incercat sa limiteze competentele Consiliului de Administratie. Astfel, in cazul unui contract care presupunea angajarea unei sume ce depasea 1% din valoarea capitalului social era nevoie de convocarea Adunarii Generale a Actionarilor (AGA) si, acolo, in "aglomeratie", se putea lua decizia. Atit ca, acest articol (91) se aseza peste dispozitiile Legii 31 (art. 143), care permitea managerilor sa angajeze compania in acte juridice patrimoniale pina la jumatate din valoarea contabila a activelor. Probabil ca antrenamentul in organizarea AGA pe care il au sefii Societatilor de Investitii Financiare (SIF-uri), carora li se poate atribui geneza ordonantei, i-a impins sa creada ca asa ceva e floare la ureche. Nervozitatea investitorilor straini trebuie atribuita si obligatiilor pe care si le-au asumat la semnarea contractului de cumparare a pachetului de actiuni. "In principiu, o lege a actionarilor este o idee foarte buna, daca va fi echilibrata si corecta, transparenta, va asigura protectie tuturor investitori si va fi in armonie cu legislatia si practicile din Uniunea Europeana", a adaugat presedintele CIS. LIDIA MOISE Patru inele pentru sexul frumos AUDI A3 este "Masina anului 2001 pentru femei" In cadrul supershow-ului "Automartisor 2001", organizat in premiera in Romania si desfasurat marti seara la Marriott Grand Hotel - Bucuresti, Uniunea Ziaristilor si Editorilor Auto din Romania (UZEAR) a atribuit unul dintre cele mai importante premii auto din tara noastra: "Masina anului 2001 pentru femei". Dintre cele 10 superbe automobile intrate in concurs (Citroen Xsara, Daewoo Matiz, Opel Corsa, Skoda Fabia, Nissan Almera, Toyota Yaris, Renault Clio, Peugeot 206, Dacia SupeRNova si Audi A3), juriul, compus din 15 VIP-uri feminine, a desemnat AUDI A3 ca fiind marele cistigator. Cu ocazia Galei "Automartisor 2001" de la Marriott Grand Hotel, presedintele UZEAR, Mihai Heimann, a inminat, tot in premiera, dupa deliberarea juriului, alte trei importante premii. Astfel, premiul "Moda anului 2001 la volan" a fost atribuit Casei de moda LS (condusa de Laura Olteanu), "Parfumul anului 2001 la volan" a fost ales de juriu ca fiind "Lou" produs de Kenzo, iar premiul "Managerul anului 2001 in domeniul auto" a fost acordat doamnei Lavinia Huidan, primul dealer din Romania al cunoscutelor companii producatoare de automobile Volvo si Daewoo. Cooptata in juriu pe ultima suta de metri, Ioana Basescu - fiica primarului general al Capitalei - s-a aratat deosebit de incintata de AUDI A3, declarind ca a ales AUDI deoarece si ea conduce un A80 produs in 1990. De remarcat este faptul ca din cele 15 membre ale juriului, pentru AUDI A3 au mai optat Bianca Brad, Diana Metiu, Andreea Raicu, Paula Seling, Dana Savuica, Raluca Cimpoieru (n.r. - "Miss ACR 2000"), Ana Maria Persican (n.r. - din partea Compaq - sponsorul Galei "Automartisor") si Daniela Györfi. De observat ca la Gala "Automartisor 2001" s-a inregistrat o prezenta-record (oameni de afaceri, politicieni, artisti, ziaristi), la decernarea premiiilor UZEAR fiind de fata aproximativ 500 de persoane. Mihai Heimann, mentorul supershow-ului, a declarat ca UZEAR va continua sa organizeze asemenea evenimente care sa contribuie la consolidarea pietei auto din Romania. OVIDIU ZARA [23][pl.dll?rid=expresro] 