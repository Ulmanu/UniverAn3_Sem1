 Dupa patru secole, o noua izbinda a Marelui Voievod Mihai Viteazul i-a unit pe Rege si pe Presedinte Comemorarea celor 400 de ani care s-au scurs de la asasinarea miseleasca a Marelui Voievod Mihai Viteazul i-a adus ieri din nou sub acelasi acoperis, de data aceasta in Aula Magna a Academiei Romane, pe Maiestatea sa Regele Mihai I al Romaniei si pe Ion Iliescu. Regele, presedintele, Patriarhul si Nuntiul Papal la Bucuresti au participat, umar linga umar, la sesiunea speciala dedicata de Academie acestui eveniment. Regele a fost botezat Mihai in memoria gloriosului sau inaintas Revenit de putin timp in tara, Maiestatea sa a acceptat invitatia academicianului Eugen Simion, presedintele Academiei Romane, de a onora cu prezenta adunarea solemna consacrata primului faptuitor al unirii principatelor romane sub un singur sceptru. Maiestatea Sa si-a inceput alocutiunea prin a sublinia ca s-a marcat de fapt "memoria unui barbat al carui nume l-am purtat cu mindrie toata viata mea". Majestatea sa a adaugat ca "nu este un secret ca, atunci cind am primit sfintul botez al Bisericii Noastre, intentia Familiei mele a fost tocmai de a aminti poporului datoria pe care o avem fata de Mihai Viteazul si fata de faptele lui de acum 400 de ani". Dupa ce presedintele i-a admonestat pe cei care vor sa-i transforme pe romanii care traiesc dincolo de granita de nord si nord-est a tarii in orice altceva a venit si rindul Regelui Mihai I sa atraga atentia asupra acestui lucru: "Astazi nu mai avem motive serioase sa ne temem de incercari straine de a atenta la unitatea noastra teritoriala. Dar este tot atit de adevarat ca nu toti membrii natiunii noastre traiesc in aceeasi tara. Nu avem pretentii teritoriale fata de vecinii nostri. Totusi nu putem tolera nici o incercare noua de a reinventa istoria prin declaratii ca romanii care locuiesc in afara granitelor noastre apartin altei natiuni sau vorbesc alta limba." Presedintele Ion Iliescu a afirmat in alocutiunea sa ca "stradaniile, lupta si infaptuirile lui Mihai Viteazul ramin si astazi, pentru toti romanii, nu doar un moment inaltator al istoriei nationale, dar si o pilda de daruire si abnegatie in slujba intereselor supreme ale tarii". Seful statului a spus ca cinstirea voievodului roman "este o datorie a tuturor generatiilor", dar si un indemn de a fi "la inaltimea inaintasilor nostri in apararea intereselor noastre nationale, la acest inceput de secol". La initiativa academicianului Simion, presedintele Ion Iliescu a avut o intilnire t?te--t?te cu Regele Mihai I, cele doua personalitati intretinindu-se protocolar. CRISTIAN OPREA Din ciclul "Cine nu e cu mine e o lichea!" Basescu a instaurat dictatura in PD Cei care au parasit PD au ajuns intr-atit de multi incit s-au gindit sa formeze "Grupul Independentilor democrati". Initiativa apartine unui grup de patru demisionari din PD Prahova, printre care fostii parlamentari Corneliu Ruse si Nicolae Alexandru. Cei patru au anuntat ieri ca nu s-au hotarit ce vor face pe viitor in politica - fie vor infiinta un nou partid, fie se vor inscrie intr-un alt partid probabil "mai mic". Corneliu Ruse, fost presedinte al PD Prahova, l-a acuzat pe presedintele PD, Traian Basescu, de conducere dictatoriala si de faptul ca a inceput o vinatoare a celor care l-au sustinut pe Petre Roman. Nicolae Alexandru a declarat ca se asteapta ca Roman sa se intoarca la conducerea partidului, dupa ce Basescu isi va pierde credibilitatea. Si pentru ca demisionarii din Prahova au fost inlocuiti cu un grup condus de Paula Ivanescu, acuzata si ea de luarea unor decizii nestatutare, Alexandru a tinut sa aminteasca ca acesta il sustinea pe Petre Roman, despre care spunea ca "o tine sus si tare". Iar dupa ce acesta a pierdut conducerea PD, "a smuls cu minie proletara" portretele lui Roman de pe peretii sediului PD Prahova. Totodata, mai multi demisionari din PD, printre care si cei patru, i-au trimis lui Basescu o scrisoare deschisa in care arata ca schimbarea conducerii PD Prahova, judet cu cele mai bune rezultate in alegeri, este nejustificata. "Cu regretul ca nu stiti sa apreciati valoarea (...), actionind uneori visceral si nedemocratic, noi, cei care semnam mai jos, va spunem adio!", se incheie scrisoarea. Aceiasi semnatari au mai facut publica o a doua scrisoare, adresata de aceasta data "prietenilor democrati". Ei prezinta situatia creata in filiala Prahova si ii invita si pe alti nemultumiti sa li se alature. Basescu ii face pe demisionari lichele Foarte prompt, raspunsul lui Traian Basescu a si aparut la citeva ore dupa declaratia demisionarilor, sub forma unui comunicat semnat de Biroul de presa al PD, in care se arata ca "dezamagirea" opiniei publice fata de viata politica este cauzata de unele persoane precum cei care au parasit PD. "Mesajul noii conduceri a PD, cind oameni de teapa lui Corneliu Ruse parasesc partidul, este urmatorul: vremea lichelelor, a invirtitilor, a oportunistilor si a celor certati cu legea in PD s-a terminat", se mai spune in comunicat. LUCIAN PURCAREANU Dan Zamfir a fost exclus din partid pentru "denigrarea conducerii alese" Fostul presedinte al Organizatiei PD Sector 3 Bucuresti, Dan Zamfir, a fost si el exclus din partid, in urma unei sedinte a Colegiului Director al filialei care a avut loc marti seara. Motivatia excluderii consta in faptul ca acesta "a adus grave prejudicii imaginii PD, aducind in presa dezbaterile din interiorul partidului si constituindu-se in denigrator al conducerii alese a partidului". Dan Zamfir criticase saptamina trecuta modalitatea in care a fost schimbat din functie, considerind-o nestatutara. El a declarat ieri ca va contesta "asa-zisa excludere", pe care a calificat-o drept "nestatutara". Dan Zamfir a mai spus ca nu a fost chemat sa participe la sedinta in care s-a hotarit excluderea sa si ca nu a primit inca o instiintare oficiala in legatura cu aceasta. ( L.P. ) Dejectiile publicistice ale lui Vadim, editate sub egida Academiei Romane Deputatul PRM Vlad Hogea si-a lansat ieri la Cluj cartea "Nationalistul", prima carte cu materiale despre Vadim Tudor, dedicata presedintelui PRM, editata sub egida Academiei Romane. Cartea a fost tiparita in mai multe mii de exemplare, va avea pretul de vinzare de 21.000 de lei si prezinta materiale aparute in presa postdecembrista de genul: "Complexul iudaic de inferioritate", "Acesti evrei care ne guverneaza", "Nationalismul este viitorul", "Transilvania Romaneasca - sub teroarea neohorthysta", "Adio, camasi verzi", "Vinatoarea de ziaristi", "O fituica infecta: Opinia Studenteasca". Dupa cum sustine autorul, Hogea si-a platit cartea din indemnizatiile de deputat, dar recunoaste ca a fost ajutat si de vicepresedintele Senatului, prof. Gheorghe Buzatu. Autorul, la 24 de ani, este membru al Parlamentului Romaniei, avocat si seful Organizatiei de Tineret a PRM Iasi. MIHAI BACALU Chirita si-a infiltrat spioni in tabara Ciorbea Calin Catalin Chirita, exclus cu mare tam-tam din PNTCD, a reusit sa-si infiltreze "spioni" pe linga proaspatul presedinte interimar al taranistilor, Victor Ciorbea. El a aflat astfel ca fostul prim-ministru, care a fost presedinte al ANCD dupa ce a plecat din PNTCD, vrea aminarea radierii de la tribunal a partidului pe care l-a condus si care e acum absorbit de PNTCD. Motivul: Ciorbea vrea sa aiba un spate asigurat in cazul in care nu va fi ales presedinte plin la Congresul PNTCD, caz in care se va intoarce la conducerea ANCD. Desi intre PNTCD si ANCD exista un protocol de fuziune prin absorbtie, nu a fost pronuntata inca o decizie judecatoreasca in acest sens. Chirita sustine ca Ciorbea ar fi trebuit mai intii sa radieze de la tribunal ANCD si abia dupa aceea sa apara in fata Congresului pentru a fi ales. Motiv pentru care Chirita va cere in instanta anularea protocolului de fuziune intre PNTCD si ANCD. "Ciorbea a spus ca eu ar fi trebuit sa radiez ANCD in calitate de secretar general. Pai daca aveam calitatea de a radia un partid in care nu sint as fi radiat partidul de guvernamint", a declarat Chirita. Vasile Lupu prefera manastirea politicii lui Victor Ciorbea Manastirea este locul in care prefera Vasile Lupu sa se retraga decit sa faca "politica lui Victor Ciorbea si a altor politicieni care fac parte din cercuri mafiote". Initiatorul Legii fondului funciar, exclus din PNTCD, a recunoscut ca s-a pus problema infiintarii unui nou partid, mai ales ca este de parere ca sansele de reconciliere intre cele doua aripi taraniste sint nule. Vasile Lupu s-a intilnit cu reprezentantii mai multor filiale taraniste si au decis ca la intrunirea din 14 august si la congresul din 17-19 sa prezinte o serie de documente care demonstreaza "puciul pus la cale timp de sase luni de membri ai Biroului National de Conducere impotriva ex-presedintelui Andrei Marga". TEODORA GEORGESCU [13][pl.dll?rid=expresro] 