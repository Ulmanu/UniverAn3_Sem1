 Geri Halliwell, un homosexual intr-un trup de femeie Barbatul burtos e cel mai frumos Geri Halliwell, blondina din grupul Spice Girls, a declarat recent ca se da in vint dupa barbatii mai durdulii, in special dupa bautorii de bere cu usoare tendinte de burta. Geri si-a uimit admiratorii afirmind ca nu este deloc interesata de aspectul armonios al trupului unui barbat si, daca acesta este un prieten pe cinste si un amant pe masura, chiar nu este o problema daca are tendinte de ingrasare sau un inceput de burta. "De altfel, imi place chiar si cum miroase respiratia unui bautor de bere. Cred ca explicatia este de natura genetica", a declarat Geri intr-un interviu acordat revistei "Sky". Aceasta a continuat sa-si uluiasca fanii precizind ca adora compania homosexualilor. "Sint un nazdravan caruia ii place sa se imbrace ca o papusa Barbie. Sint, de fapt, un homosexual inchis intr-un trup de femeie", a adaugat Geri, precizind ca asta nu o impiedica sa-si doreasca sa devina, intr-o buna zi, sotie si mama. Cintareata a admis ca nu crede ca va reusi din prima, precizind ca, probabil, va avea "citeva casnicii" in urma carora vor aparea si copiii. In caz contrar, Geri a precizat ca nu exclude posibilitatea de a adopta unul sau mai multi copii. DIANA EVANTIA-BARCA Razboiul rece ca gheata Pe vremea razboiului rece, intre Statele Unite si fosta Uniune Sovietica s-a dat in secret o batalie pe un teren dintre cele mai dure din cite exista - Polul Nord, se arata in cartea "Body of Secrets", scrisa de James Bamford si care va aparea curind in librariile din Marea Britanie. "The Sunday Times" releva ca spionii americani si sovietici implicati in "batalia aisbergurilor" activau in cele mai vitrege conditii imaginabile, izolati in mici colibe de lemn amenajate pe gigantice blocuri de gheata, care totusi s-ar fi putut sfarima in orice clipa. Ajunsi acolo la bordul unor avioane (ce aterizau pe piste improvizate), submarine sau prin parasutare, nefericitii spioni - de regula alesi dintre cei mai buni experti militari in tehnici de supravietuire - aveau ca sarcini monitorizarea activitatii submarinelor si avioanelor inamice, precum si semnalarea imediata a potentialelor amenintari. La capatul unei perioade de timp intinsa uneori pina la citeva luni, spionii erau culesi prin mijloace clasice sau mai putin clasice. Din cite se stie, cel mai periculos sistem de "extragere" l-au incercat americanii. Operatiunea decurgea astfel: spionul se lega cu un cablu lung de un balon meteorologic, ridicindu-se astfel in atmosfera. Un avion tip B-17 amenajat special acrosa cablul cam de la jumatate, astfel incit acesta sa poata fi tras de oamenii aflati la bord, fara a fi taiat de elice. Uneori, spionii polari erau obligati de conditiile meteo sa-si paraseasca bazele in mare viteza. Un astfel de caz s-a petrecut in 1962, cind o misiune ruseasca stabilita de trei ani pe un aisberg din Marea Arctica a fost evacuata de urgenta, pentru ca blocul de gheata se indrepta cu mare viteza spre banchiza. Atit de repede au plecat rusii, incit majoritatea echipamentului a ramas pe loc. Doi americani au fost parasutati linga baza abandonata, pentru a recupera documentele si aparatura inamicului, ocazie cu care au descoperit, cu stupoare, ca, la acea data, echipamentele rusilor erau mai bune decit ale lor. CONSTANTIN VLAD Dreapta bulgara a lansat ofensiva electorala Simeon al II-lea, inamicul nr. 1 Coalitia de dreapta aflata la putere in Bulgaria a lansat o adevarata ofensiva impotriva regelui Simeon al II-lea, considerat cel mai periculos adversar al coalitiei de guvernare in perspectiva alegerilor generale din iunie. Liderii UFD au pus la indoiala competenta si experienta politica ale fostului suveran in a conduce tara spre integrarea in NATO si Uniunea Europeana, in cadrul unei conferinte preelectorale de doua zile care a debutat simbata, la Sofia. Miscarea Nationala Simeon al II-lea, creata in vederea alegerilor din 17 iunie, "nu ofera garantii ca va conduce Bulgaria in directia indeplinirii reformelor necesare integrarii in UE", a declarat premierul Ivan Kostov. Seful gu-vernului bulgar a subliniat ca formatiunea fostului suveran nu si-a anuntat inca prioritatile, programul si persoanele care o vor reprezenta. Criticind atitudinea prudenta a lui Simeon al II-lea fata de o viitoare integrare a Bulgariei in NATO, Ivan Kostov a declarat ca tara sa asteapta sa fie invitata sa adere in 2002 si nu poate "accepta nici insinuari si nici raspunsuri echivoce in legatura cu aceasta problema, de cea mai mare importanta pentru securitatea tarii". Regele, un fals profet La rindul sau, presedintele Petar Stoianov a declarat ca Uniunea Fortelor Democratice (UFD) trebuie sa "ramina la putere dupa aceste alegeri" deoarece formatiunea sa "datoreaza natiunii bulgare ducerea la bun sfirsit a reformelor, fapt ce i-ar garanta locul in sinul comunitatii europene si euroatlantice". Anastassia Mozer, lidera Uniunii Agrare, care face parte din coalitie, l-a calificat pe ex-regele Simeon drept un "fals profet". Un alt aliat din coalitie, presedintele Partidului Democrat, Alexandar Pramatarski, a reprosat fostului rege ca "vrea sa culeaga roadele muncii depuse de altii", lansindu-se in politica de-abia in momentul in care economia s-a stabilizat. LIVIA CIMPOERU "Jaful trenului postal", episod final: Celebrul bandit Ronnie Biggs s-a intors sa moara acasa Faimosul Ronald Biggs, 71 de ani, unul dintre autorii "jafului secolului" asupra trenului postal Glasgow-Londra, petrecut in 1963, a fost arestat de politia britanica luni dimineata, la 20 de minute de la sosirea sa la o baza aeriana din nord-vestul Londrei, a anuntat Scotland Yard. Ronnie a fost "creierul" jafului care a adus autorilor acestuia 2,6 milioane de lire (75 de milioane de dolari la valoarea actuala). El a fost condamnat in 1964 la 30 de ani inchisoare, dar in 1965 a evadat. Sosit in Brazilia in 1970, dupa numeroase aventuri si o operatie estetica, el a scapat justitiei pina acum, cind a decis sa revina in Marea Britanie. Biggs a fost arestat ieri, la ora 9.00 (ora locala), sub acuzatia de evadare. Cu putin inainte, el a fost examinat de un medic, deoarece starea sanatatii sale este extrem de precara, dupa cele trei atacuri cerebrale suferite in ultimii ani din pricina carora este imobilizat intr-un scaun cu rotile si vorbeste cu greu. El a fost dus la un tribunal, care a decis sa fie trimis la inchisoare, in ciuda faptului ca este foarte bolnav. Decizia de a reveni in Marea Britanie i-a surprins pe toti apropiatii, potrivit acestora Ronnie suferind de "dor de tara". El a anuntat Scotland Yard ca intentioneaza sa revina in patrie printr-un e-mail trimis pe 2 mai, in care scrie: "Mi-ar placea sa revin. Sint gata sa ma las arestat la sosire si sa ma supun legii". Singurul lucru de care parea ca se teme la sosirea in tara este frigul, obisnuit fiind sa traiasca intr-o tara cu clima calda. Pe de alta parte, se pare ca el s-a hotarit sa revina in patrie pentru a beneficia de un tratament medical care in Brazilia ar fi fost prea scump. O viata plina de aventuri Ronald Biggs a dus, timp de 31 de ani, o viata boema la Rio de Janeiro, unde era considerat un personaj "pitoresc". In gradina casei sale din Santa Teresa, cartier cu arhitectura in stil colonial, Biggs organiza adesea petreceri stropite cu bere braziliana din belsug. Cu alura sa de "gringo" (strain), vorbind o portugheza cu un puternic accent englezesc, Ronnie devenise o tinta obligatorie pentru turistii englezi care voiau sa se fotografieze cu el, lucru pe care Biggs il accepta bucuros, contra unei taxe, desigur. A participat la un videoclip "Sex Pistols" si la numeroase campanii de publicitate, ultima dintre acestea fiind la inceputul acestui an cind batrinelul a pozat alaturi de niste fotomodele pentru o firma de lenjerie (in foto). In 1994 si-a publicat autobiografia, in care povesteste cum a sosit in Brazilia, dupa un periplu la Paris, in Australia, Panama, Argentina si Bolivia, cu numai, asa cum sustine el, 200 de dolari in buzunar. El sustine ca mare parte din prada sa de la jefuirea trenului a ramas la medicul francez care i-a schimbat fizionomia. Nici in Brazilia nu a fost tot timpul linistit, in 1974 fiind gata sa fie extradat, dar a fost salvat de faptul ca sotia era insarcinata. Apoi, in 1984, a fost rapit de o banda de mercenari la Rio, bagat intr-un sac si transportat pe insula Barbados. Autoritatile locale au considerat ca cererea de extradare este legala si el a fost retrimis in capitala braziliana. Dupa 36 de ani, Ronald Biggs, batrin si suferind, a decis sa revina in tara sa natala, sperind in clementa justitiei. CAMELIA MUNTEAN Companiile producatoare de tutun ataca piata dulciurilor cu Tigara care se topeste-n gura Marile companii producatoare de tutun vor lansa curind pe piata un tip special de bomboane mentolate: fiecare drajeu contine exact atita nicotina cit o tigareta obisnuita. Potrivit "The Sunday Times", noul produs risca sa fie extrem de tentant pentru copii, mai ales ca au un gust foarte placut. Bomboanele cu nicotina se vind in pachete de 20 de bucati si costa tot atit cit un pachet de tigari, fiind special concepute pentru fumatorii carora nu li se permite sa-si satisfaca viciul la locul de munca - o categorie sociala din ce in ce mai numeroasa in Statele Unite si nu numai. Drajeurile in cauza nu ajuta nicidecum fumatorii sa se debaraseze de costisitorul lor viciu, ci doar suplinesc doza de nicotina de care acestia au nevoie, in conditiile in care nu li se permite sa fumeze. CONSTANTIN VLAD Varicela de Bosfor Cind la Istanbul un comando terorist procecen a luat cu asalt un hotel de lux, natiunea turca a incremenit. Actiunea se dorea un protest fata de atacurile "singeroase" ale armatei federale ruse in Caucaz. In general, pentru ca o actiune, orice actiune, sa aiba sanse reale de reusita, doua conditii sint foarte importante. Chiar daca esti terorist, trebuie sa alegi cu mare atentie locul desfasurarii si momentul declansarii. Pentru o evaluare corecta a situatiei, cel mai la indemina este sa citesti zilnic cele mai importante ziare sau macar sa te uiti la stirile de la televizor. Daca cei 13 amatori de aventuri cu arma-n mina ar fi facut-o, ar fi putut constata ca, de citeva luni bune, economia turca este in criza. Sistemul bancar are frisoane din cauza crizei de lichiditati. Bursa de la Istanbul sufera mereu de vertijuri. Presedintele si primul-ministru schimba replici aspre, dar severe. Iar moneda nationala s-a devalorizat din februarie cu 36 la suta. Poporul a devenit nemultumit si a iesit in strada: 70 de mii de manifestanti la Ankara, 40 de mii la Izmir, 50 de mii la Mersin. N-au lipsit confruntarile cu fortele de ordine. Ambasadele Canadei, Noii Zeelande si Australiei au fost coplesite de cereri de emigrare. Si in toata aceasta viltoare un atentat terorist era tot ce lipsea. Cine n-are analisti politici sa-si cumpere. Orice specialist le-ar fi putut spune extremistilor ca si locul, si momentul sint catastrofal alese. Pai, cum sa reusesti intr-o actiune "micro", cind toata tara e furioasa din cauze "macro"?! E ca si cind te pricopsesti de-aiurea cu un varsat de vint. Ai temperatura 39 de grade, fata si miinile pline de bube si capeti din senin, suplimentar, si doua perechi de palme peste ochi in loc de pastile. Firesc, te enervezi. Te enervezi rau de tot. Ce mai vrea si asta?! Indiferent ce vrea, esti prea putin dispus la concesii. Nici autoritatile turce n-au fost. Protestul terorist s-a incheiat in mai putin de 24 de ore. Cei circa 50 de ostatici au fost eliberati. "Nici o revendicare n-a fost satisfacuta, n-au avut loc nici un fel de negocieri", a concluzionat raspicat ministrul turc de interne. Chiar daca n-au fost negocieri, deducem ca un dialog a avut totusi loc. In urma lui, cei 13 "magnifici" (numarul 13 poarta totusi ghinion!) au fost lamuriti ca, in situatia data, un atentat este intolerabil. Explicatiile autoritatilor au fost atit de clare, incit teroristii nostri au venit in fata natiunii si au cerut scuze pentru supararea pricinuita compatriotilor. Teroristi care sa-si ceara iertare pentru fapta necugetata, cine a mai auzit? Unde sint vremurile de altadata? Exploda o singura masina-capcana si trei organizatii diferite navaleau pe telefoane ca sa-si revendice atentatul. Se schimba vremurile. Nici terorismul nu mai e ce-a fost! POLIANA MARDARI Flash Ursoaica pe rotile Simpatica si gratioasa Cong Cong, o ursoaica neagra in virsta de doi ani, este principala atractie a turistilor care viziteaza Gradina zoologica din Jinan, capitala provinciei chineze Shandong. Talentata ursoaica isi face in fiecare zi numarul pe patine cu rotile, reusind sa smulga aplauzele si zimbetele spectatorilor. (L.C.) Microfonul din pantof Premierul canadian Jean Chretien a incercat sa minimalizeze scandalul declansat in urma acuzatiilor ca partidul sau, Alianta Canadiana, a angajat un spion pentru a obtine informatii privindu-i pe rivalii din Partidul Liberal. Prezent la un dineu cu presa, organizat la Calgary, Chretien a "marturisit" ca intr-adevar au spioni peste tot, dupa care si-a dus demonstrativ pantoful la gura, spunind: "Vedeti, avem microfoane si in tocul de la pantofi". Cea mai tare cafea Cei mai mari specialisti in producerea si vinzarea de cafea, din SUA, Europa si Japonia, au petrecut patru zile in sir degustind "intens" ceasca dupa ceasca. O ferma producatoare de cafea, din Esquipulas, Guatemala, i-a lasat cu gura cascata pe cunoscatorii intr-ale cafelei, cistigind primul loc intr-o competitie al carei scop a fost selectarea celor mai aromate soiuri pentru vinzare on-line, prin intermediul Internetului.(I.A.) Politia hip-hop Convinsa ca vedetele de muzica rap sint la originea unora dintre cele mai grave fenomene infractionale din cartierul Manhattan, conducerea politiei din New York a creat "patrulele hip-hop" pentru a supraveghea starurile acestui gen in timpul descinderilor in localurile de noapte favorite. "Politia hip-hop" a luat fiinta dupa mai multe incidente in care au fost implicate vedete ale genului, cum ar fi rapperul Puff Daddy, judecat recent pentru detinere ilegala de arma. Divizia speciala supravegheaza in prezent un numar de 14 cluburi de noapte. Numele, poreclele si fotografiile a cel putin 40 de rapperi sint incluse intr-un dosar special al politiei new-yorkeze, care mai cuprinde descrieri ale masinilor personale ale rapperilor si preferintele acestora. (L.C.) Cheliosii sint furiosi O asociatie de cheliosi din Statele Unite sustine ca persoanele care sufera de alopecie sint supuse discriminarilor profesionale. Desi cei mai multi barbati incep, la un moment dat, sa-si piarda parul, doar un sfert dintre membrii Consiliului municipal al orasului New York sint cheliosi, se plinge seful asociatiei, Arnie Rubin. Rubin, care a fost parasit de nevasta dupa ce si-a pierdut in totalitate parul, a declarat ca intentioneaza sa creeze un comitet de actiune politica pentru sprijinirea persoanelor cu chelie care sint discriminate atunci cind candideaza pentru un post. (L.C.) Canibalul din Mbumbulu Un barbat din Africa de Sud a fost arestat si acuzat de canibalism dupa ce politia a descoperit ca acesta a mincat cel putin cinci persoane, dintre care un vecin, relateaza "Daily Mail and Guardian". Politistii din localitatea Mbumbulu, situata la sud de Durban, spun ca Patrick Mbuso Msani s-ar mai fi infruptat din inca doua persoane daca acestea nu ar fi reusit sa scape. Jurnalistii de la un ziar local au vizitat casa canibalului, unde au descoperit cu groaza o cratita cu iahnie de fasole din fesele unui barbat. In aceeasi casa au mai descoperit o cratita plina cu carne de om fiarta si o galeata in care se aflau un cap de om si intestine umane, pe care canibalul le pusese la pastrare.(L.C.) Armata macedoneana toaca la rebeli 20 de rebeli albanezi au fost ucisi ieri in cursul unui schimb de focuri cu armata macedoneana care a avut loc in apropierea satului Lojane, din nordul tarii, a declarat un purtator de cuvint militar "O patrula a fortelor de securitate macedonene a "cazut" pe o pozitie a teroristilor, care au deschis focul. Tirurile s-au soldat cu moartea a 20 de rebeli", a declarat colonelul Markovski, adaugind ca fortele macedonene nu au suferit pierderi. (C.M.) Trafic de neveste Un chinez a fost condamnat la moarte pentru ca a furat si vindut 27 de femei, dintre care doua in virsta de numai 13 ani, unor tarani in cautare de neveste. Alti 13 complici ai sai au fost condamnati la inchisoare. Banda lui Chen Ruichang atragea femeile cu promisiunea unui loc de munca. Victimele erau apoi duse la tara si vindute taranilor. Comercializarea femeilor in catunele indeparate din China a capatat amploare in ultimul timp pentru ca acestea pasaresc satele in cautare de lucru, iar barbatii se vad obligati sa-si cumpere neveste.(C.M.) [19][pl.dll?rid=expresro] 