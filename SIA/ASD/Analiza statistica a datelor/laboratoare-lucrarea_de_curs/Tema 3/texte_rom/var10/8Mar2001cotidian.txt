 Ministrul ne linisteste Nici un cutremur periculos pina in 2006 Ministrul delegat al cercetarii, ing. Serban Valeca, a declarat ieri ca, in urmatorii cinci ani, nu se vor inregistra cutremure puternice. "Cercetatorii Institutului National de Fizica a Pamintului ne-au anuntat ca, pina in 2006, nu se estimeaza producerea unui cutremur puternic in Romania. Vor mai fi, probabil, cutremure de mai mica intensitate, insa acestea nu vor avea urmari grave", a precizat ministrul Valeca. La ora actuala, Cercetarea intentioneaza sa aduca, pentru un an si jumatate, aparatura de inalta performanta din Statele Unite, cu ajutorul careia sa monitorizeze activitatea seismica din tara noastra. In schimb, expertii seismologi romani vor transmite imediat colegilor americani datele inregistrate de aceste aparate. ROBERTA VORNICU Corina Danila isi lanseaza album Dupa succesul pieselor "Acasa ii am pe cei dragi linga mine" si "Simti ca traiesti", Corinei Danila i s-a deschis apetitul muzical. Asa incit, nu peste mult timp, ea va lansa un album cu melodii compuse de Adrian Ordean, pe versuri de Dinu Olarasu. In aceasta perioada, prezentatoarea Stirilor de Acasa este in etapa inregistrarilor in studio, si stilul discului este deja conturat, urmind sa contina doar cintece de dragoste. IUSTINA MUNTEANU Astazi, Acasa, Traian Basescu la "De 3x femeie" Traian Basescu, primarul general al Capitalei, este invitatul special al emisiunii "De 3x femeie", difuzata de postul Acasa, astazi, de la ora 20.40. Departe de a fi considerat un barbat frumos, Traian Basescu si-a atras o parte din electoratul de sex feminin cu ajutorul charismei care, pare-se, cintareste mult mai mult decit o privire sexi. Mihaela Tatu, moderatoarea emisiunii, si-a propus sa afle cit mai multe lucruri despre acest personaj pitoresc, ce inseamna pentru el familia si, in general, femeile. (S.E.) Asta-seara, la HBO, Comedia romantica "Fete frumoase" De 8 Martie, zi la care multe femei inca se mai raporteaza, HBO propune, in premiera, comedia romantica din 1996 - "Fete frumoase", in care veti avea prilejul sa vedeti la treaba o multime de actori tineri cu reputatie foarte buna in Cetate. Mira Sorvino, premiata cu Oscar, Natalie Portman, Regina Amidala din "Star Wars", Lauren Holly, fosta sotie a lui Jim Carrey, Rosie O'Donnell, gazda unui talkshow popular in America, Matt Dillon si Tim Hutton - iata care sint numele pe care le avanseaza "Fete frumoase", la ora 20.00, pe HBO. Patru fosti colegi de liceu se reintilnesc si incep sa suspine dupa fetele pe care le-au iubit in liceu, visind la cele pe care ar vrea sa le intilneasca intr-o zi. Unul dintre ei este obsedat de top-modele, altul iese cu o femeie maritata, iar un al treilea, Willie, are o prietena la New York, dar se indragosteste de o pustoaica de 13 ani - Marty. Prietenia care se leaga intre Willie si Marty, relatia lor speciala oglindeste intr-un fel ceea ce se intimpla si in vietile celorlalti prieteni. Li se intimpla si lor ceea ce ni se intimpla tuturor. Proiectam asupra unei persoane dorintele si sperantele noastre, care nu sint intotdeauna justificate.(C.P.) Chippendales, la Pro TV De ziua ta, mamico, ti l-am adus in dar pe Rico Daca din "n" motive nu ati reusit sa ajungeti la show-ul sustinut, in urma cu trei luni, la Bucuresti, de faimosii baieti Chippendales, PRO TV va ofera, astazi, chiar la miezul noptii (ora 0.00) un cadou "sexi". Rico, Peter, Austin, Chino si Scott Layne sint cei cinci baieti alesi parca "pe sprinceana" pentru a va aduce "fericirea", chiar de Ziua femeii, intr-un spectacol inedit si "fara perdea". (S.E.) Vedeta serialului "Amazon" Carol Alt - cea mai frumoasa femeie din lume Carol Alt, protagonista serialului "Amazon", difuzat de Antena 1, duminica de la ora 18.00, este, pe linga o actrita de succes, si un apreciat fotomodel. Ea a avut peste 700 de aparitii pe copertele unor celebre reviste de pe mapamond. Superba americanca a fost desemnata de "Playboy" in anii '90 "cea mai frumoasa femeie din lume". Ea a atins si performanta de a poza, doi ani la rind, pentru calendarul "Sports IIustrated". Carol a declarat ca trecerea sa de la cariera de model la cea de actrita a fost o adevarata piatra de incercare. "Toata lumea imi spunea ca manechinele nu pot juca si ca ar trebui sa ma ocup in continuare de ceea ce faceam pina acum". Alt a debutat in cinematografie in anul 1986, in Italia. Pentru rolul din "Love for life", pe care l-a interpretat citiva ani mai tirziu, "Moda Magazine" a numit-o "actrita anului". Ea a jucat si in citeva seriale, printre care si "Amazon", difuzat de Antena 1. CLAUDIA VOICU Inundatiile: pagube de sute de miliarde Prefectul de Bistrita-Nasaud, Grigore Rusu, a declarat ieri ca pagubele provocate de inundatiile care s-au abaut asupra a 51 de localitati din judet se ridica estimativ la 103 miliarde de lei, iar numarul persoanelor sinistrate la 2.500. El a precizat ca totalul caselor inundate se ridica la 1.018, din care trei case au fost distruse in intregime. Comuna Cosbuc este cea mai afectata de viitura, dintr-un total de 700 de case, 428 fiind inundate, scoala din localitate a fost si ea afectata partial, la fel muzeul dedicat poetului, iar moara lui Cosbuc de pe malul Salautei a fost distrusa in intregime. Inundatiile produse la sfirsitul saptaminii trecute au produs pagube de 7,5 miliarde de lei, in cele sase localitati afectate din judetul Suceava. Prefectura si Consiliul Judetean Suceava au realizat ieri un proiect de hotarire de guvern. Conform acestui proiect, au fost afectate 66 de gospodarii, care au suferit pagube totale de 840 milioane de lei. Diferenta pina la 7,5 miliarde de lei o reprezinta pagubele produse prin distrugerea partiala a doua poduri, sapte podete si sapte punti pietonale. De asemenea, au fost afectate 1.100 metri liniari de diguri, 7,5 km de drumuri comunale si judetene si 350 hectare de pasuni si finete. FLORICA DURA, TIBERIU AVRAM "Motii s-au obisnuit cu inundatiile, ca si cu nevestele" Peste 20 de case inundate, 145 de hectare acoperite cu apa, 13 kilometri de drum afectati si trei comune izolate, acestea sint urmarile viiturilor de pe riul Aries. Doua poduri au fost distruse si alte 13 podete si punti au fost luate de ape. Mii de oameni din Muntii Apuseni sint deznadajduiti. De sase ani incoace, unii dintre ei sint afectati de inundatii in fiecare an, de mai multe ori. Casa lui Petru Goia a fost inundata in fiecare an Livada si bucataria de vara ale lui Petru Goia (68 de ani), din satul Lunca Goiesti, comuna Vidra, au fost inundate, in casa apa depasind un metru. "O vinit apa mare, a rupt podetele si drumu' s-a prabusit. Mi-am scos din gospodarie calu', vaca si chiar si gainile si le-am dus mai sus, intr-un loc ferit. In fiecare primavara si toamna, ne-a dat apa de la Dumnezeu, de nu mai stim ce sa ne mai facem", ne-a spus batrinul Petru Goia. Alaturi de sotia sa, omul ne arata ravagiile facute de ape. Structura de rezistenta a casei este distrusa, bucati din peretele bucatariei de vara prabusindu-se la intervale scurte de timp in apa. "Gradina nu o mai am, in curte e numai apa si abia de mai putem sta intr-o camera. Nimeni nu se gindeste la noi", povesteste Goia, stind in apa pina la genunchi. Scoase pe fereastra Batrina Lucreti Botar, in virsta de 78 de ani, din comuna Vadu Motilor, a scapat ca prin minune cu viata. Ea si fiica sa de 40 de ani, handicapata fizic, au fost scoase pe fereastra in ultimul moment de politisti, la ora unu noaptea, dupa ce apele Ariesului Mare au inundat locuinta. Ea nu a vrut sa-si paraseasca locuinta nici macar dupa ce apele i-au ajuns pina la briu. A fost evacuata cu forta. "N-am vrut sa plec, spune Lucretia plingind in hohote. Casuta mi-e singura avere. Animale nu am. Traiesc din pensia fetei mele bolnave. In fiecare an e la fel, da' ce sa facem?". Salvarea sau Pompierii nu pot ajunge in zonele izolate Cea mai mare grija a locuitorilor din comunele izolate este acea ca, in caz de pericol, nici Ambulanta si nici masinile de pompieri nu vor putea ajunge la fata locului, din cauza drumurilor rupte. Motii din Vidra si Avram Iancu sustin ca inundatiile vor continua in zona, deoarece zapada de pe Muntele Biharia, care masoara aproximativ un metru, inca nu s-a topit. "Motii s-au obisnuit cu inundatiile, ca si cu nevestele", spune Nicodim Coroiu, din satul Ponorel. LUCIAN DOBRATER Zece judete, afectate de inundatii Secretarul de stat din Ministerul Apelor si Protectiei Mediului, Florin Stadiu, a declarat ieri ca in aceste ultime zile precipitatiile din judetul Bihor au inregistrat cele mai inalte cote, de 218 l/mp. In zona de nord a tarii vor fi in continuare inundatii in amonte, apele venind in cantitati mari din Ucraina. "Vor fi probleme in ceea ce priveste terenurile agricole, dar oamenii din aceasta zona nu vor avea de suferit", a declarat secretarul de stat. In aceste zile se lucreaza la refacerea totala a alimentarii cu apa in Sighetul Marmatiei si la evaluarea totala a pagubelor cauzate de inundatii la nivel national. Zece judete au fost afectate de inundatii, iar numarul persoanelor evacuate din propriile gospodarii s-a ridicat la 3.723. In acelasi timp, sase kilometri de retele electrice si 11.262 hectare de teren agricol au fost distruse de ape. (R.V.) Tisa face prapad in Ucraina si Ungaria Guvernul ungar a proclamat marti stare de urgenta in nord-estul tarii din cauza inundatiilor fara precedent, evacuind mii de persoane din zona calamitata, a anuntat ministrul maghiar al transporturilor, Janos Fonagy. Potrivit informatiilor oferite de Directia generala a apelor din Ungaria, riul Tisa a atins marti nivelul record de 990 de centimetri in localitatea Tivadar, din nord-estul tarii, depasind cu 32 de centimetri cota revarsarilor din 1998. In Ungaria, unde aproximativ 7.000 de persoane din opt sate au fost evacuate marti, nivelul apelor Tisei a trecut peste cota de inundatie, digurile cedind sub presiunea puhoaielor in regiunea Tarpa. Operatiunea de evacuare a continuat ieri, 25.000 de persoane din 19 sate urmind a fi evacuate din zonele amenintate de revarsari. In Ucraina, doua persoane au pierit inecate si alte 5.000 au fost evacuate din zona de vest a tarii, a declarat ministrul pentru situatii de urgenta de la Kiev. Inundatiile, provocate de ploile abundente si de topirea brusca a zapezii, au afectat 120 de sate, 5.000 de case, 20 de poduri si 53 de kilometri de sosea.(C.M.) Premierul maghiar da vina pe defrisarile masive din Romania Premierul Ungariei, Viktor Orban, a declarat, ieri, la Budapesta, ca inundatiile cu care se confrunta in prezent tara sa au fost provocate de topirea rapida a zapezilor din Muntii Carpati, puternic defrisati. Singurul mod real de prevenire a acestui pericol este ca Romania si Ucraina sa adopte masuri pentru reimpadurirea acestor zone, a opinat premierul ungar. (R.P.) Biblioteca cu calculatoare "vorbitoare" pentru nevazatorii din Romania Prima biblioteca pentru nevazatorii din Romania, dotata cu calulatoare "vorbitoare" (cu sintetizatoare vocale), a fost deschisa ieri, in Bucuresti. "Avem cinci calculatoare cu sintetizator, special concepute pentru nevazatori, si un fond vast de carte sonora din domenii diverse: de la literatura, filosofie, critica literara, pina la matematica si fizica", ne-a declarat Alexandra Nica, coordonatorul proiectului initiat de Asociatia Nevazatorilor din Romania. Nevazatorii se pot pregati in aceasta biblioteca pentru examenele de capacitate, bacalaureat si pentru admiterea in facultate. Dotarea bibliotecii a costat, pina in prezent, peste 35.000 de dolari, fondurile fiind oferite de Uniunea Europeana prin programul Euro 2000 si de Organizatia "Salvati Copiii". GETA ROMAN Cersetorii din Deva sint deportati de gardienii publici Primaria din Deva a cerut Corpului Gardienilor Publici stringerea si scoaterea afara din oras a cersetorilor. Incepind de marti, gardienii ii imbarca intr-un autobuz pe toti cersetorii gasiti pe strazi si ii duc in afara Devei, abandonindu-i in cimp. In prima zi, 11 cersetori au fost ridicati de pe strazi si dusi la 15 km distanta de oras. Primarul Devei a declarat ca in fiecare zi acestia vor fi ridicati si transportati cu cite zece km mai departe, pina cind se vor satura sa tot vina in Deva. Conform celor declarate de gardieni, majoritatea cersetorilor nu sint din Deva, ci din Alba Iulia sau Sibiu. Ca un gest umanitar, inainte de a fi abandonati in cimp, cersetorii primesc o masa calda la cantina de ajutor social din Deva. Cei care au executat prima "deportare" s-au declarat uimiti de modul miraculos in care schiopii aflati in cirje s-au vindecat spontan si au luat-o, barbateste, la picior prin cimp. Deportarea se face cit mai departe de drumul national pentru ca cersetorii sa aiba ceva de mers pina cind pot iesi sa ia o "ocazie". Gheorghe Pascu, purtator de cuvint al Corpului Gardienilor Publici, spune ca in evidentele institutiei sint inregistrati peste 150 de cersetori care, pina acum, puteau fi doar amendati cu 150.000 lei si pe care ii plateau fara sa cricneasca. LUCIAN STANCIU Bref Destituiri la Penitenciarul Colibasi Doi dintre adjunctii comandantului Penitenciarului Colibasi, coloneii Ion Girleanu si Marian Bratu, au fost destituiti ieri, ca urmare a unei decizii a magistratului Emilian Stanisor, noul sef al Directiei Generale a Penitenciarelor. Colonelul Ion Girleanu a fost mutat la Penitenciarul Margineni, iar colonelul Ion Bratu la unitatea din Rahova. Celor doi loctiitori de la Colibasi li s-au reprosat mai multe deficiente in actul de conducere, constatate in urma unui control care a avut loc la sfirsitul lunii februarie. (Gabriel Marica) Praznicul celor 40 de Mucenici De 8 Martie, femeile harnice trebuie sa pregateasca mucenicii de casa, pe care-i vor folosi la Praznicul celor 40 de Mucenici din Sevastia. Seara se face o coca din faina, apa si sare, se sparg nuci, iar miejii se pun la cuptor. Mucenicii facuti in forma de cerculete si opturi se astern pe o coala alba, la uscat. Dimineata se fierb, se adauga nuca pisata, scortisoara si zaharul. Dupa slujba Sfintei Liturghii, se impart saracilor in numele Sfintilor Mucenici. Forma de cerculet a mucenicilor aminteste de cununile de lumina divina pe care le-au primit Sfintii dupa chinurile indurate. Optul reprezinta semnul infinitului, semnul milei si dragostei lui Dumnezeu, care sint nemasurate. (Mihaela Ion) Finlandez gasit mort la Petrila Un cetatean finlandez, Fahvanaienen Jorma Ensio, in virsta de 49 de ani, a fost descoperit mort in padurea de pe Dealul Maleia, de linga Petrila, judetul Hunedoara. Descoperirea a facut-o Alexandru Avram, un pensionar din localitate. Politia a stabilit ca finlandezul locuia in Petrila, unde era administratorul societatii "Nordic Cross Dril Ltd" SRL. El a avut in momentul mortii asupra sa cartile de credit, legitimatia de resedinta temporara in Romania, suma de 762.000 de lei si o sticla cu votca golita pe jumatate. (Lucian Stanciu) Lucrarile la autostrada Bucuresti - Cernavoda - Fetesti demareaza saptamina viitoare Saptamina viitoare vor incepe lucrarile la Autostrada Bucuresti - Cernavoda - Fetesti, a anuntat, ieri, Miron Mitrea, ministrul lucrarilor publice, transporturilor si locuintei. Aceste lucrari reprezinta prima etapa a strategiei de dezvoltare a programului national de autostrazi, alcatuita de reprezentantii MLPTL pentru urmatorii 10-15 ani. Autostrada Bucuresti - Fetesti se va realiza pe sectoare. Astfel, mai intii se vor derula lucrarile pe tronsoanele Bucuresti - Fundulea si Fundulea - Lehliu, care vor avea patru benzi, apoi Lehliu - Drajna si Drajna - Fetesti, care se va realiza la o singura cale de circulatie. In paralel, va fi reabilitat si sectorul deja existent de la Fetesti la Cernavoda. Aceste proiecte, care se preconizeaza a fi finalizate in 2007-2008, sint finantate de Guvernul Romaniei, Banca Europeana de Investitii si Uniunea Europeana. Programul national de autostrazi va parcurge mai multe faze: Bucuresti - Ploiesti, Centura de nord Bucuresti, Lugoj - Nadlac, Comarnic - Brasov, Sibiu - Lugoj, Brasov - Sibiu, Cornetu - Brasov, Centura Bucuresti Sud, la sfirsitul acestor etape reteaua nationala de autostrazi si drumuri expres urmind sa totalizeze 1300 de kilometri. "Aceste faze nu sint obligatoriu succesive. Ele depind in mare masura de obtinerea fondurilor necesare", a declarat Miron Mitrea. Costurile lucrarilor sint estimate la aproximativ 7,5 miliarde de dolari. Mitrea a mai spus ca reparatiile si modernizarile aduse autostrazii Bucuresti-Pitesti au fost efectuate fara respectarea normelor tehnice corespunzatoare, in prezent, carosabilul prezentind mai multe gropi si fisuri, si ca responsabilii de acest fapt vor fi sanctionati, indiferent de pozitia pe care o ocupa in ministere sau in firmele de constructii care au efectuat lucrarile la autostrada. (I.A.) Strip-tease, chilotei comestibili si vibratoare, cadouri de 8 Martie Bilant trist de Ziua femeii Ocara si povara la scara planetara Pe plan mondial, o femeie din cinci devine victima a torturii si agresiunilor sexuale, se arata intr-un raport al Amnesty International, intitulat "Aceste femei pe care le distrugem", care estimeaza ca tortura "este inradacinata intr-o cultura care, peste tot in lume, refuza femeilor egalitatea in drepturi cu barbatii si incearca sa legitimeze violenta fata de ele", notind ca "tortionarii sint adeseori agenti ai autoritatilor sau membri ai grupurilor inarmate" n Pe linga violenta domestica exercitata asupra femeilor, Amnesty mai atrage atentia, in raportul intitulat "Trup frint, spirit distrus", asupra tratamentului umilitor la care sint supuse femeile in inchisorile din SUA, citind cazurile a 1.000 de detinute care au fost supuse agresiunilor sexuale in ultimii trei ani. Amnesty aminteste despre ororile care lovesc adesea femeile, de la cazurile de tortura cu socuri electrice, sodomie si viol de care se fac vinovati politistii din Turcia pina la situatia disperata a tinerelor sotii din India, arse sau desfigurate cu acid de rudele lor n Sase mii de fetite si adolescente, cu virste cuprinse intre 4 si 12 ani, vor fi mutilate sexual astazi, de Ziua mondiala a femeii, ca in toate zilele anului, in 28 de tari din Orientul Mijlociu si Africa, indica organizatia umanitara Plan International. Aceasta practica barbara, constind in taierea clitorisului sau a labiilor, face anual 2,2 milioane de victime. LIVIA CIMPOERU 8 Martie la Radio Total Pentru ca inceputul de primavara e dedicat indeobste sexului frumos, nici de 8 Martie nu lipsesc surprizele pe 96.9 FM. Pentru ca este Ziua Femeii, cinci grupuri de prietene au ocazia de a cistiga premii care sa le permita sa-si petreaca impreuna o dupa-amiaza: fie la coafor sau la sala de gimnastica, fie la cumparaturi, la restaurant sau la strip-tease masculin! Cea mai curajoasa dintre ele va intra in direct si va raspunde la toate intrebarile care sa-i permita ei si celorlalte patru sa cistige multimea de premii. Iar pentru ca este si Ziua Mamei, cei mai talentati prichindei care au trimis desene cu mamicile lor intre 1 si 8 Martie primesc de la Radio Total premii constind in felurite dulciuri. Mamicile respective vor fi si ele rasplatite, iar intregul eveniment va avea loc simbata dimineata, intr-un spatiu cum nu se poate mai potrivit: Teatrul Tandarica. Ziua femeii i-a impartit pe barbati In doua tabere Pina ieri, la sex-shopul din Ploiesti, o avalansa de cumparatori, in special barbati, au dorit sa faca surprize care mai de care mai «speciale» iubitelor lor de 8 Martie. Si de data aceasta, preturile si gusturile au impartit barbatii in doua tabere. Cei tineri au cumparat, in special, chiloteii comestibili, care sint mai ieftini, iar barbatii trecuti de 40 de ani s-au orientat, de cele mai multe ori, spre vibratoare, care ajung si la citeva milioane de lei bucata. VIOLETA STOICA Spectacol de strip-tease interactiv pentru ploiestence In aceasta seara, ploiestence de toate virstele se vor inghesui sa urmareasca, asa cum se intimpla in fiecare an, in discoteca Diva din Ploiesti, spectacolul de strip-tease organizat de 8 Martie. Trupa de dansatori exotici venita din Bucuresti a mai incins si anul trecut spiritele si trupurile femeilor venite sa ii vada. Si, pentru ca spectacolele de strip-tease sint interactive, tinerele asteptind sa fie pipaite sau dezbracate de barbatii feroce ai dansului, toate magazinele de lux din Ploiesti au fost, practic, golite de lenjerie intima, indiferent daca pretul acesteia atinge, uneori, milioane bune. VIOLETA STOICA Angajatii Primariei Sectorului 3 vor insoti familiile sarace la cumparaturi Familiile cu venituri mici care locuiesc in sectorul 3 al Capitalei, precum si cei care iau in ingrijire orfani vor fi ajutati sa isi intretina copiii. Pe o perioada cuprinsa intre trei si sase luni, familiile cu posibilitati reduse vor primi doua milioane lei lunar spre a putea cumpara hrana si haine copiilor, potrivit unui program demarat de Primaria Sectorului 3. Cei care vor beneficia de ajutor din partea primariei vor fi selectati in urma unor anchete sociale si vor fi supravegheati strict de catre inspectori ai Directiei pentru protectia copilului, ca sa nu iroseasca banii pe care ii primesc. Fiecare familie va fi obligata sa justifice, cu bonuri, orice leu cheltuit. Mai mult, in unele cazuri, angajatii primariei vor merge cu acestia la cumparaturi, pentru a fi si mai siguri ca banii sint cheltuiti cu folos. (Mona Stoica) [27][pl.dll?rid=expresro] 