 Scandalul de pe Rasdaq face prima victima: Institutul Roman de Investitii (IRI) SVM-ul fratilor Paunescu a intrat in incapacitate de plata Peste 100 de tranzactii la termen asteapta scadenta in urmatoarele 30 de zile Desi in folclorul pietei de capital se vehiculeaza intens numele unui fost broker, Catalin Belu, care ar fi incetat platile, declansind blocajul financiar, nimeni nu a confirmat oficial deocamdata presupunerea ca tranzactiile efectuate de acesta sint frauduloase. Din cele aproximativ 100 de tranzactii la termen efectuate de companiile din piata, inca nu se stie exact care vor fi decontate la termen si care nu, ne-a declarat Vergil Popescu, presedintele ANSVM. Deocamdata, CNVM a cerut tuturor companiilor de brokeraj situatia exacta a tranzactiilor de acest tip si a decontarilor si deabia dupa ce se va trage linie se."Orice cifra aruncata in acest moment este riscanta, pentru ca este posibil ca unele decontari sa se desfasoare normal, fara probleme" a spus Popescu. Nascuta din decizia CNVM de a interzice decontari ale tranzactiilor peste limita de trei zile de la efectuarea lor, problema blocarii decontarilor pare a avea o radacina de frauda. Unii brokeri suspecteaza chiar ca poate fi un atac puternic la adresa pietei Rasdaq. Intr-adevar, tranzactiile se efectuau in lant, intre mai multe SVM-uri, astfel nimeni nu avea o imagine precisa a afacerii. Informatiile din piata contureaza ideea ca afacerea s-a sprijinit pe bunavointa traderilor, care au ignorat de multe ori cererea conducerilor SVM-urilor de a nu face un schimb de actiuni fara a avea in cont fie banii clientului, fie actiuni de contravaloarea acestora. Pe de alta parte, comunitatea brokerilor se asteapta la pierderi masive, pentru ca tranzactiile cu pricina faceau "avioane" din actiunile implicate in schimburi. Cu alte cuvinte preturile la care se miscau actiunile in aceste tranzactii erau astfel umflate incit sa contina "dobinzile" care erau promise in imprumut. Conducerile SVM-urilor au scapat problema din mina, deoarece "din lipsa banilor, activitatile derulate nu sint separete pe specialitati. In mod normal, traderul n-ar trebui sa discute direct cu clientii, el trebuie doar sa primeasca ordine si sa le execute" a observat Popescu. Fondul de garantare al pietei nu acopera riscurile O alta problema aparuta in afacerea decontarilor este rolul Societatii nationale de Compensare, Decontare si Depozitare (SNCDD), care dispune de un fond de garantare, a carui consistenta depaseste 2,6 miliarde lei. Unii brokeri au lansat ideea ca SNCDD, in situatii de criza, sa foloseasca banii din fondul de garantare pentru a rezolva blocajele la decontari. Insa, spre deosebire de fondul creat de membrii Bursei de Valori Bucuresti, acesta este mai mic si asigura doar acoperirea unor plati pentru care exista deja bani in conturi, dar nu au ajuns din diferite motive la depozitar. Suspendarea IRI de la tranzactionare si decontare nu rezolva problema SVM-urilor care asteptau banii. Brokerii tepuiti s-ar multumi cu pachete de actiuni O solutie eficienta ar fi compensarea in pachete de actiuni, la contravaloarea platii, chiar daca SVM-ul in incapacitate de plata nu are bani. Lipsesc insa reglementari precise care sa dea posibilitatea executarii imediate a unei decontari prin compensarea, la valoarea platii, cu pachete de actiuni si oficialii pietei arata cu degetul spre justitie. Scandalul ar putea lua insa amploare in zilele urmatoare, pe masura ce mai multe plati ajung la scadenta si arata fragilitatea reglementarilor care guverneaza piata Rasdaq. LIDIA MOISE Cartile pentru cea de-a doua emisiune de eurobonduri sint ca si facute Romania se imprumuta cu 150 milioane de euro de pe piata externa Romania a lansat oficial, la inceputul acestei saptamini, cea de-a doua emisiune de eurobonduri din anul 2000, in valoare de 150 milioane euro (124 milioane dolari). Chiar daca initial guvernul roman miza pe 200 milioane euro, acesta a acceptat, la sfatul bancilor intermediare (ING Barings si Schröder, Salomon, Smith, Barney), sa reduca oferta de titluri si sa amine emisiunea de la sfirsitul saptaminii trecute la inceputul saptaminii in curs. Ultima zi in care mai pot fi cumparate bonduri romanesti este vineri, 10 noiembrie. Emisiunea poarta o dobinda de 11,55% si este scadenta dupa cinci ani. Surse apropiate emitentilor ne-au declarat ca s-au identificat deja canale de finantare pentru 150 milioane euro si ca, in ciuda alegerilor din Romania, s-ar fi reusit procurarea a 200 milioane euro, daca cele trei piete externe accesate (nord-americana, europeana si asiatica) n-ar fi dat semne de nervozitate. Agitatia de pe pietele de capital a fost o consecinta atit a fluctuatiilor pretului petrolului si a volatilitatii excesive a euro, cit si a anuntului facut de Argentina ca intentioneaza sa se imprumute masiv, ceea ce slabeste increderea in economiile in dezvoltare. Cu toate acestea, important ramine faptul ca emisiunea de bonduri va capacita investitorii institutionali si nu doar pe cei mici, ca la primele obligatiuni din anul 2000, si ca va atrage finantare la o scadenta cu doi ani mai lunga decit la imprumutul precedent. Sursele declaratiilor subliniaza ca statul roman va reusi cu ajutorul celei de-a doua emisiune de bonduri sa-si finanteze bugetul cu un procentaj de 0,4% din PIB, ceea ce ii va permite sa reduca presiunea asupra pietei interne. Totodata, scadenta la cinci ani, reusita in imediata apropiere a celei la trei ani, deschide oportunitatea unor imprumuturi pe cinci-sapte ani, anul viitor. In aceasta situatie, precizeaza sursele, statul roman isi propune, daca contextul economic nu se va complica intre timp, sa reacceseze in primavara anului 2001 piata nord-americana pentru un eurobond cu scadenta la 5-7 ani, iar in toamna aceluiasi an, pietele asiatica si europeana. IONUT BALAN, LIDIA MOISE Comunicat de presa Banca Turco Romana S.A. informeaza ca in data de 31 octombrie a.c. trei membri ai conducerii bancii (presedintele Fahim Tobur si doi dintre cei sase vicepresedinti) si-au prezentat demisia in fata actionarilor BTR. Ca urmare, Consiliul de Administratie al BTR intrunit in 31 octombrie a.c. a decis prezentarea acestor demisii spre aprobarea AGA ce urmeaza sa se desfasoare la o data ulterior stabilita. Motivul acceptarii demisiilor celor trei consta in neindeplinirea prevederilor bugetului stabilit de AGA din 30 martie a.c. pentru perioada celor 6 luni de mandat al acestora la conducerea BTR. In aceeasi sedinta, CA al BTR a propus ca in perioada pina la desfasurarea noii AGA puterile si atributiile presedintelui sa fie delegate dnei vicepresedinte Figen Yalcinkaya Cetin. "Exista un principiu pe care BTR il considera esential in politica sa de dezvoltare - relatia speciala, de incredere reciproca cu clientii sai", a declarat dna Figen Yalcinkaya Cetin, presedinte in exercitiu al BTR. Domnia sa a continuat: "Dorim, in virtutea deplinei transparente si a responsabilitatii pe care o avem fata de clientii nostri sa transmitem faptul ca decizia de schimbare a conducerii bancii este o dovada a promptitudinii si corectitudinii noastre fata de toti clientii BTR si fata de sistemul bancar in care ne-am dezvoltat. Aceasta schimbare de conducere la momentul oportun trebuie interpretata ca o decizie necesara pentru a reprezenta cit mai bine interesele clientilor nostri. In virtutea acestor interese si responsabilitati, BTR duce in prezent negocieri cu Isbankasi, care se vor dovedi benefice atit pentru sistemul bancar romanesc cit si pentru BTR". Figen Yalcinkaya Cetin, Presedinte in exercitiu al BTR Aurul confiscat poate fi recuperat in instanta Persoanele fizice si juridice care au detinut obiecte din metale pretioase confiscate abuziv dupa 1946, de regimul comunist, isi pot recupera aceste bunuri solicitind instantele de judecata de la domiciliu. Cererile in instanta vor putea fi depuse insa abia in iarna anului viitor, cind va fi trecut un an de la intrarea in vigoare a Ordonantei privind regimul metalelor pretioase adoptate recent de guvern. Daca obiectele fizice care le-au fost confiscate nu mai exista (n.r. - au fost topite sau scoase din tara), persoanele indreptatite vor primi drept despagubire contravaloarea lor, la preturile practicate de BNR la data pronuntarii hotaririi. De mentionat insa ca despagubirea nu va reprezenta si valoarea artistica a obiectului respectiv, ci doar valoarea metalului din care acesta a fost confectionat. Ordonanta mai prevede ca, de acum incolo, si persoanele fizice sau juridice pot detine, vinde sau cumpara obiecte din metal pretios, cu sau fara putere circulatorie, care apartin unei colectii numismatice, bare si lingouri. OANA PATRAULESCU Falimentul zgiltiie portile concernului "Daewoo Motor" Negocierile desfasurate ieri intre conducerea si sindicatele companiei sud-coreene "Daewoo Motor" au esuat, aducind aceasta firma cu inca un pas mai aproape de faliment, in pofida ragazului de 24 de ore acordat de creditorii sai. "Conducerea ne-a cerut sa prezentam un acord scris (asupra reducerii locurilor de munca), dar noi am refuzat", a declarat la Seul un reprezentant al sindicatelor. "Daewoo Motor" a mai fost insa pasuita pina astazi dupa-amiaza de catre principalele banci care o crediteaza, aceasta constituind cea de-a doua prelungire a termenului de rambursare a sumei de 88 miliarde de woni (77 milioane dolari), pe care compania trebuia s-o ramburseze inca de luni. Varsovia incearca sa salveze filiala poloneza a Daewoo O delegatie a guvernului polonez s-a deplasat luni la Seul pentru discutii decisive cu constructorul de automobile Daewoo si cu guvernul sud-coreean, in speranta de a obtine garantii pentru viitorul filialei Daewoo din Polonia, relateaza AFP. Delegatia, condusa de ministrul adjunct al economiei, Edward Nowak, si cel de finante, Rafal Zagorny, urma sa se intilneasca in capitala sud-coreeana cu liderii Daewoo, cu responsabili ai Korea Development Bank, principalul creditor al grupului constructor de automobile, cit si cu responsabili ai mai multor ministere sud-coreene. "Vrem sa stabilim principiile responsabilitatilor autoritatilor coreene in restructurarea Daewoo, pentru ca acest grup sa-si onoreze angajamentele fata de Polonia", a precizat Nowak. Delegatia a transmis presedintelui sud-coreean Kim Dae-Jung o scrisoare din partea sefului statului polonez, Aleksander Kwasniewski, prin care cere autoritatilor sud-coreene sa sustina filiala poloneza a Daewoo, aflata in dificultate. Delegatia poloneza ar putea cere creditorilor grupului Daewoo sa reesaloneze rambursarea datoriei fabricii poloneze, cit si acordarea de noi credite pentru acest grup pentru a-si putea respecta angajamentele fata de Polonia. Filiala poloneza a grupului are 55.000 de angajati si este amenintata sa-si restringa activitatea din cauza problemelor financiare cu care se confrunta. (C.M.) Un gigant industrial la limita supravietuirii "Daewoo Motor" supravietuieste de aproximativ un an in baza unei serii de imprumuturi menite a o readuce pe linia de plutire, dar care au avut exact opusul rezultatului scontat. Conducerea a solicitat sindicatelor o reducere a personalului cu 3.500 de oameni (in Coreea de Sud), dar muncitorii au refuzat sa opereze o asemenea masura pina cind nu le vor fi platite salariile restante, care insumeaza echivalentul a circa 100 de milioane de dolari, lichiditati de care "Daewoo Motor" nu dispune. Esuarea negocierilor conducere-sindicate poate compromite definitiv discutiile purtate cu concernul american "General Motors", care ar fi dorit sa preia compania sud-coreeana. In luna septembrie, "Ford" si-a retras oferta de 6,9 miliarde de dolari pentru "Daewoo Motor" tocmai din cauza problemelor financiare ale acestei firme, care intre timp s-au agravat. Oferta "General Motor", al carei cuantum nu a fost dezvaluit, ar putea ramine subiect de negocieri chiar si in cazul numirii unei administratii provizorii a "Daewoo Motor". Principalul creditor al firmei sud-coreene, Banca de Dezvoltare a Coreii (KDB) a comunicat ca termenul-limita de miercuri nu va mai fi prelungit: dupa expirarea acestuia creditorii urmeaza sa ceara justitiei inghetarea tuturor bunurilor grupului. CONSTANTIN VLAD Daewoo Romania este pregatita sa reziste in piata, orice decizie se va lua la Seul Spasmele prin care trece compania Daewoo Motor nu-i emotioneaza insa pe managerii din Romania, deoarece acestia apreciaza ca afacerea este sub control, atit in termeni financiari, cit si in ce priveste pozitia in piata. "Noi sintem stapini pe situatie. Orice decizie s-ar lua la Seul, vom continua activitatea" ne-a declarat Ioan Ban, presedintele Daewoo Autotrading. De altfel Daewoo Romania este un parteneriat intre Daewoo Motor, care controleaza pachetul majoritar de actiuni (51%), si statul roman, a precizat Ban. Mai mult, oficialul Daewoo a remarcat ca ultimatumurile transmise de autoritati si creditori nu sint primele de acest fel si au sensul de a determina sindicatele sa accepte restructurarea masiva de personal. "Noi presupunem ca falimentul este improbabil, deoarece, pe de o parte, peste 5.000 de companii coreene sint legate in afaceri de Daewoo Motor, pe de alta parte, oficialii General Motor au declarat limpede ca nu-i intereseaza afacerea, daca Daewoo Motor da faliment", a adaugat presedintele Daewoo Autotrading. LIDIA MOISE 