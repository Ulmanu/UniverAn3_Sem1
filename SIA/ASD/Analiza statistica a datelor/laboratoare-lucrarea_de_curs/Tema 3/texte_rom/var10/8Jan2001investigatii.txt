 Antologic Doua masini, furate de sub nasul proprietarilor Tupeul hotilor de autoturisme din Capitala nu mai are limite: o banda de infractori a furat vineri noaptea, din acelasi loc, doua autoturisme - unul, chiar sub ochii proprietarului. Vasile Tudoran (23 de ani), din Capitala, a plecat sa-si viziteze un prieten, la volanul masinii sale, un autoturism Dacia inmatriculat cu numarul B-95-WHY. In masina se afla si prietena lui, Andreea Paladescu. Ajunsi in fata casei amicului, situata pe Calea Dudesti, Tudoran a lasat masina cu motorul pornit si s-a dus sa deschida poarta. In acel moment, a aparut un individ care s-a urcat la volan exact cind iesea din masina si Andreea. Hotul a demarat in tromba, sub privirile stupefiate ale proprietarului. Dupa citeva secunde, a aparut un alt individ, care a deschis portile si, impreuna cu un alt barbat, au demarat la bordul unui BMW 320 D inmatriculat cu numarul BH-891-PS. Era masina lui Robert Catalin Suchet - amicul la care venise in vizita Tudoran. Acesta a anuntat imediat politia. Autoturismul sau a fost descoperit la scurt timp dupa jaf, abandonat pe strada Gheorghe Petrascu din sectorul 3. BMW-ul, in valoare de 300 de milioane de lei, nu a fost gasit inca. Cercetarile continua. DANIEL NEAMU Razie de proportii in Regie: Discotecile "Dumars" si "Maxx", scotocite de droguri si arme Politistii bucuresteni au desfasurat o razie de proportii, vineri noaptea, in localurile "Dumars" si "Club Maxx", situate in complexul studentesc Regie. Actiunea Politiei Capitalei (la care au participat functionari de la Garda Financiara, Oficiul pentru Protectia Consumatorului, Politia Sanitar-Veterinara si Oficiul Roman pentru Drepturile de Autor) a vizat in special capturarea traficantilor de droguri si de arme care actioneaza in zona. Desi plecasera in cautare de droguri, politistii nu au gasit nici macar un gram de heroina. Probabil ca "pestii mari" fusesera informati, in prealabil, de intentiile politistilor. Patronii celor doua localuri, cercetati pentru evaziune fiscala Oamenii legii au constatat, pe de alta parte, ca in cele doua cluburi se vindeau marfuri de sute de milioane de lei care nu erau insotite de documente legale. De exemplu, in barul discotecii "Maxx" s-au gasit bauturi alcoolice in valoare de 88.135.000 de lei fara documente legale. Alte sticle, in valoare de 25.000.000 de lei, nu aveau banderole de marcare. Anchetatorii au mai descoperit ca, la "Maxx", evaziunea fiscala a devenit o obisnuinta: dupa numai trei ore de functionare, in casieria barului s-au gasit 8.485.000 de lei in plus fata de suma inregistrata de casa de marcat. Politia a mai stabilit ca nu toti clientii primeau biletul de intrare - casierul Robert Popescu a fost prins cu un "plus" de 1.580.000 de lei. Chiar si cei doi DJ, Mihai Razvan Segarceanu si Vasile Hanea, incalcau legea: difuzau muzica fara acordul producatorilor. Fapt pentru care politia a ridicat 70 de CD-uri, in valoare de 15.000.000 de lei. Evaziunea fiscala se practica si la discoteca "Dumars" (club de noapte agreat de nume celebre ale lumii interlope, de exemplu fratii Gemenii). In acest local, vestit pentru scandalurile si bataile dintre diverse bande, politia a descoperit ca "plusul" din casa, rezultat in doar citeva ore de functionare, era de 23.240.000 de lei: barmanii nu intocmeau note de plata sau bonuri de casa. Nici casierul, Dumitru Andronesei, nu le oferea bilete de intrare tuturor clientilor: la ora controlului, avea un plus de 6.360.000 de lei. DJ-ii Dimitrie Ticu si Gabriel Adumitroaie difuzau muzica fara acordul producatorilor, astfel incit au fost ridicate 107 CD-uri, in valoare de 10.000.000 de lei. Patronii si administratorii celor doua discoteci, Ioan Borzea (Maxx) si Mircea Dumitru Sirbu (Dumars) sint cercetati penal pentru evaziune fiscala, incalcarea Legii contabilitatii si nerespectarea drepturilor de autor. Cuantumul amenzilor aplicate la cele doua discoteci este de 94.000.000 de lei. Peste 200 de persoane au fost verificate, a fost prins si un infractor care era dat in urmarire locala. Colonelul Gheorghe Mihai: "Acolo era stat in stat!" Cu toate ca politia cauta droguri, arme si prostituate, nu s-a descoperit nimic din toate acestea. Despre ce se intimpla in cluburile din Regie stie lumea. Doar biroul de politie din Regie era mai prost informat. In discoteca "Dumars" s-au gasit droguri in urma cu citva timp, fapt relatat de presa. De ce s-a intreprins aceasta actiune abia acum - nu se stie. De ce nu a intervenit, pina acum, politia din Regie? Colonelul Gheorghe Mihai, director adjunct al Politiei Capitalei, crede ca politistii din Regie sint cam putini fata de necesar si stau prost si cu dotarea: "Probabil ca stiau ce se intimpla, insa nu aveau puterea sa intervina asa cum am facut-o noi. Nu am gasit, din pacate, ceea ce speram. Insa ii cercetam penal pentru infractiunile economice. Acolo era stat in stat, n-aveau nici un Dumnezeu! Oricum, noi ne-am propus sa facem astfel de actiuni saptaminal, pina cind situatia se va normaliza", ne-a declarat colonelul Mihai. Din pacate, patronul discotecii "Dumars" nu a putut fi contactat. Ieri, in jurul prinzului, localul era inchis. Inauntru - doar un paznic pe jumatate adormit, care ne-a spus: "Sefu nu poate fi gasit momentan. Incercati diseara, s-ar putea sa vina la discoteca". DANIEL NEAMU Atac armat la conductele Conpet Zilnic, prin comunicatele de presa, conducerea Conpet anunta pierderile suferite in urma spargerilor, care se ridica la sute de miliarde de lei numai in cursul anului 2000. Densitatea atacurilor si modalitatile de operare, uneori in bande inarmate, au depasit, posibilitatile de aparare a retelei de conducte. Situatia nu s-a imbunatatit nici dupa ce Conpet a dispus de paza proprie, in urma colaborarii cu societatea Bidepa. In noaptea de vineri spre simbata, pe raza judetelor Prahova (in satul Bira, din comuna Balta Doamnei) si Ilfov (Nuci), mai multi hoti de titei ramasi inca neidentificati au incercat sa sustraga petrol cu ajutorul a patru dispozitive cu robineti. Infractorii se pare ca au abordat o tactica gen diversiune pentru a da lovitura. Prima "intepatura" a fost depistata de lucratorii Conpet pe raza satului prahovean Bira. Echipa operativa care s-a deplasat la fata locului a constatat ca in zona pamintul era acoperit cu un strat de titei, insa la suprafata terenului nu s-a descoperit vreo sapatura. Dupa decopertarea solului, a aparut sursa: in conducta se afla un orificiu cu un diametru de pina in zece milimetri. Lucratorii Conpet care realizau paza si interventia in zona comunei Balta Doamnei, la miezul noptii de vineri spre simbata, au fost sesizati ca, un kilometru mai sus, in localitatea Nuci, din judetul Ilfov, un grup de persoane incearca sa sustraga titei dintr-o zona mai greu accesibila. Muncitorii de la Conpet au fost intimpinati, de la distanta, cu focuri de arma. Hotii, al caror mijloc de transport a fost imposibil de reperat, din cauza cetii si a intunericului, nu au avut insa noroc. Din cauza presiunii din interiorul conductei spartura data de ei s-a largit, aruncind la citiva metri distanta si instalatiile improvizate pentru a realiza furtul. Pina simbata dimineata, o suprafata de peste doua hectare de teren din Nuci era acoperita de circa 200 de tone de titei. Valoarea pagubelor a fost estimata la circa un miliard de lei, reprezentind titeiul nerecuperabil. Informatiile, obtinute din interior Interventia hotilor care au avut asupra lor arme de foc a fost facuta dupa un plan prealabil. Faptul ca aceasta a avut loc la doar citeva ore dupa reinceperea pomparii titeiului in conducta care alimenta cu materie prima rafinaria ploiesteana Petrotel Lukoil ridica semne de intrebare. Conducerea Conpet nu respinge posibilitatea ca informatiile sa fi fost obtinute de atacatori din interiorul sistemului. Cei care cunosc programul alimentarii rafinariilor cu titei ar trebui sa fie doar Conpet, rafinariile beneficiare si societatea de paza Bidepa. Constantin Zidaru, directorul general al Conpet, a tras semnale de alarma catre toate institutiile abilitate sa ia masuri pentru paza eficienta a retelei de conducte a societatii. "Acum poate se va face ceva pentru ca, altfel, vom fi coplesiti. In ultimul timp, fenomenul a luat o mare amploare, pentru ca sint multi bani in joc", a declarat Zidaru. Cercetarile in cazul Bira-Nuci sint efectuate sub directa indrumare a adjunctului sefului IGP, seful Politiei Ordine Publica, general de divizie Iosif Panduru. VIOLETA STOICA Hotii de combustibili, personaje de legenda Pentru a stavili apetitul hotilor de combustibili din conductele Conpet, Ministerul de Interne va cere executivului, sa adopte o ordonanta de urgenta prin care sa se majoreze pedepsele in cazul furtului de produse petroliere din conducte. Declaratia a fost facuta de ministrul de interne, Ioan Rus, la scurt timp dupa ce politia a fost informata in legatura cu incidentul de simbata. Ministrul Ioan Rus a dispus inceperea unei anchete la IPJ Ilfov, unde a fost trimisa o echipa de ofiteri din cadrul Inspectoratului General de Politie, condusa de adjunctul sefului IGP, general de divizie Iosif Panduru. Anul trecut, Conpet, societatea care administreaza reteaua de conducte de transport titei, raporta zilnic cite doua-trei asemenea spargeri. Nici una dintre anchetele efectuate nu a condus la prinderea vreunui hot. In schimb, in legatura cu hotii de combustibili circula tot felul de legende. Potrivit unora dintre acestea, ca sa nu fie prinsi, ei s-ar deplasa dintr-un loc in altul cu elicopterul si ar fi "dotati" cu aparatura electronica si de comunicatie ultramoderna. MIHAELA BALEA DANIEL NEAMU Conpet raporteaza pierderi mai mari pentru a ascunde furturile Potrivit directorului Gabriel Dumitrascu din cadrul Ministerului Mediului, Conpet ar ascunde furturile comise de salariatii proprii: "Se raporteaza cifre umflate, cam cu 50% mai mari decit aprecierile facute la fata locului de specialistii in protectia mediului, fapt care ar putea fi considerat un mod mascat de a ascunde furtul comis de angajatii sistemului". Directorul Dumitrascu considera ca si unele prevederi din contractele de transport al titeiului sint facute cu scopul de a masca unele furturi. Este vorba despre clauza prin care sint admise pierderi prin reteaua de transport de pina la 5%. EUGENIA MIRCESCU Reporterii "Evenimentului zilei" au descoperit ca in farmaciile bucurestene se vind, fara reteta, medicamente periculoase Droguri la liber Multi dintre noi am fost adesea nevoiti sa intram in cea mai apropiata farmacie si sa cerem "ceva" pentru o durere ivita pe neasteptate. Profitind insa de nestiinta multora si pentru a-si spori veniturile, numerosi farmacisti recomanda medicamentele cele mai scumpe pe care le au in stoc, produse ilegal (cum a fost cazul medicamentului "Difebiom", comercializat ilegal in urma cu citeva luni) sau, mai grav, medicamente care nu pot fi eliberate decit cu prescriptie medicala. O incursiune prin farmacii din diverse cartiere ale Capitalei ne-a confirmat toate aceste aspecte. Pe farmacisti nu-i intereseaza sanatatea, ci profitul La marginea Bucurestiului, aproape de stadionul Ghencea, intram in farmacia "Bioter". O farmacista in virsta ne intimpina plictisita. "As dori ceva pentru insomnie, nu dorm bine de citeva saptamini", ii spune una dintre noi femeii. Fara ezitare, ne intinde o cutie cu Nitrazepam, un somnifer care nu poate fi eliberat decit pe baza unei retete: "Luati cite unul in fiecare seara. Daca o pastila nu are efect, luati doua, fara probleme". Pe cutiuta scrie insa clar: "Se elibereaza doar cu prescriptie medicala". Mai mult, in prospect se specifica faptul ca medicamentul trebuie administrat cu prudenta, pentru ca poate provoca disfunctii neuromotorii. Luat in doze mari, Nitrazepamul devine un drog periculos si poate cauza moartea. Ii cerem farmacistei sa ne mai recomande ceva si pentru o prietena, care dimineata se trezeste cu ochii umflati. Ne pune pe tejghea citeva sticlute cu "OXY", un medicament destul de scump, care se prescrie doar pentru acnee. Incercam sa-i explicam ca nu acneea este problema, insa farmacista ramine ferma: "Pungile de sub ochi se rezolva cu OXY." "Reteta este necesara doar in principiu" La farmacia "Diabefarm", de pe strada Maica Domnului, cerem direct Diazepam, un somnifer care, de asemenea, nu se elibereaza decit cu reteta. "Sigur ca avem Diazepam, cite flacoane doriti? Doua-trei va pot da fara probleme", ne asigura farmacista. Farmacia "Lucia", din cartierul Aviatiei, este un alt loc unde parca nu s-a auzit de retete. Aici, o alta farmacista ne vinde o varianta a Diazepamului, "Lorazepam". Ne spune ca nu avem nevoie de reteta decit "in principiu". Ii mai cerem si Carbamazepina, un medicament prescris pentru Parkinson, care poate fi fatal, luat in cantitati mari. "Nu trebuie reteta pentru asta?" - "Nu", zice ea, si ni-l ofera fara retineri. Un alt fapt ingrijorator: tendinta unor farmacisti de a recomanda, pentru afectiuni minore, medicamente puternice si, evident, foarte scumpe, care se prescriu doar in stari grave. Pentru o usoara stare de oboseala si ochi umflati, o vinzatoare de la "Farmona", farmacie situata in zona Dristor, ne-a vindut Furosemid, un diuretic foarte puternic, care poate fi administrat numai sub stricta supraveghere a medicului. Furosemid se utilizeaza doar in cazuri grave de insuficienta renala sau cardiaca, iar vinzarea acestuia fara reteta reprezinta un caz grav de incalcare a competentelor profesionale de catre un farmacist. Medicii sint ingrijorati de extinderea acestui fenomen: prescrierea de tranchilizante si medicamente pentru insomnii este extrem de periculoasa pentru sanatate. "Daca medicul nu da reteta, farmacistul nu are dreptul sa elibereze astfel de medicamente", ne-a declarat prof. dr. Mircea Cinteza, presedintele Colegiului Medicilor din Romania. Viagra, la tot cartierul Viagra, miraculoasa pastila albastra care revigoreaza "mindria" masculina, poate fi cumparata din majoritatea farmaciilor "la liber". Atrasi de mirajul banilor - pretul unei singure pastile se situeaza in jur de 300 000 de lei -, multi farmacisti "uita" sa se intereseze de starea de sanatate a celui caruia ii vind medicamentul sau de o eventuala reteta prescrisa de medic. Daca o persoana care nu stie ca este cardiaca ia Viagra, riscul aparitiei unor complicatii este extrem de ridicat, iar pastila poate deveni ucigasa. La o farmacie cu program nonstop, situata in apropiere de strada Ficusului, in zona Baneasa, se ofera Viagra in orice cantitate. "Ce concentratie doriti? Sau ce gramaj?", ne intreaba cu indiferenta o vinzatoare trecuta de 50 de ani. Situatii similare am intilnit si la farmaciile "3F", de pe Calea Victoriei, si la farmacia "Sensi Blue", de pe Calea Mosilor. Vorba dupa care se ghideaza farmacistii: "Cere si ti se va da". "Nu am penalizat pe nimeni pentru ca nu sint reclamatii" Fata de aceste cazuri de grave abateri de la deontologia profesionala, cei responsabili sint nepasatori. Presedinta Colegiului Farmacistilor din Bucuresti, farmacist primar Aurora Toma, spune ca "eliberarea acestor medicamente fara prescriptia medicului este impotriva legii, insa, pina in momentul de fata, nimeni nu a reclamat vreun farmacist din Bucuresti". Controale in farmacii pentru depistarea acestor aspecte ingrijoratoare nu s-au efectuat tot pentru ca nu au existat sesizari. Mai mult, nici unul dintre farmacistii pe care i-am intilnit nu purta ecuson: nici nu exista inca o reglementare in acest sens. Teoretic, un farmacist poate fi sanctionat, in functie de greseala pe care a comis-o, cu avertisment, mustrare, ridicarea dreptului de a profesa pe o perioada scurta sau mai lunga si chiar cu ridicarea dreptului de practica. In realitate insa, "pina in prezent nu a fost semnalat nici un caz de abatere din partea vreunui farmacist", ne-a declarat Aurora Toma. Reprezentantii Colegiului Medicilor sint de parere ca, prin eliberarea de medicamente fara retete si recomandarea de pastile foarte scumpe si periculoase, farmacistii isi depasesc competentele. Atit timp cit autoritatile sint indiferente si tolereaza astfel de abateri grave, farmacistii scot un profit semnificativ pe seama nestiintei pacientilor. Fara sa le pese ca, de fapt, isi bat joc de sanatatea acestora. GETA ROMAN TATIANA DABIJA Usurinta cu care, in ultima vreme, unii vinzatori din farmacii pun in vinzare, fara reteta, medicamente care pot fi folosite drept droguri este de-a dreptul alarmanta. Prin eliberarea unor astfel de substante, oricui si oricind, acesti veritabili "farmacisti ai groazei" contribuie la extinderea consumului de droguri in rindul tinerilor: acestia isi pot procura "materia prima" din unitati care in mod normal ar trebui sa contribuie la insanatosirea si nu la crearea dependentei de droguri. Potrivit Legii privind combaterea traficului si consumului ilicit de droguri, din 21 iulie 2000, Diazepamul, Lorazepamul si Nitrazepamul - pe care reporterii nostri le-au putut procura fara reteta - fac parte din categoria drogurilor de risc. Potrivit aceleiasi legi, "...oferirea, punerea in vinzare, vinzarea, distribuirea (...) drogurilor de risc, fara drept, se pedepsesc cu inchisoare de la 3 la 15 ani si interzicerea unor drepturi". 10 milioane de lei amenda pentru farmacistii care nu solicita reteta Conform articolului 3, din Ordonanta de Urgenta a Guvernului nr. 152/1999, Agentia Nationala a Medicamentului (ANM) "stabileste incadrarea produselor medicamentoase (...) in functie de modul de eliberare, in: - grupa A - produse medicamentoase care se elibereaza cu prescriptie medicala numai in farmacii; - grupa B - produse medicamentoase care se pot elibera fara prescriptie medicala in farmacii si drogherii." La articolul 100, aceeasi Ordonanta stipuleaza: "Constituie contraventii urmatoarele fapte (...) si se sanctioneaza de catre inspectorii din Serviciul de inspectie farmaceutica din cadrul Ministerului Sanatatii si, respectiv, din Departamentul de inspectie al Agentiei Nationale a Medicamentului, astfel: (...) cu amenda de la 5.000.000 lei la 10.000.000 lei (...) nerespectarea reglementarilor impuse de Agentia Nationala a Medicamentului privind incadrarea produselor medicamentoase in functie de modul lor de eliberare". Pretul corect Plutonierul Popirlan, acuzat ca a pretins spaga Pentru plutonierul Popirlan Costel, de la Politia Slobozia, Sarbatorile de iarna n-au constituit un motiv de bucurie. Mos Craciun, deghizat in doi comercianti de lemne, i-a adus plutonierului doua reclamatii, in care era acuzat ca a pretins si primit, in doua transe egale, suma de 40.000 de lei, chipurile, pentru sarbatorirea zilei de nastere a sefului sau direct. Cei doi comercianti au fost indignati intrucit ii mai vizitase un coleg al plutonierului, in acelasi scop. Cele doua plingeri au ajuns pe masa inspectorului-sef al IPJ Ialomita, colonelul Marin Dinu, care a dispus verificari. Initial, spun surse din politie, dosarul a fost repartizat la Serviciul cercetari penale, care l-a returnat Politiei Municipiului Slobozia din motive de competenta. In bunele traditii, dosarul a fost clasat, sefii plutonierului Popirlan ajungind la concluzia ca plingerile nu au suport real. Cu toate acestea, impotriva subofiterului s-a dispus o masura disciplinara, fiind detasat pentru doua luni in comuna Brazii, judetul Ialomita. Seful IPJ ne-a declarat ca masura are la baza rezultatele nesatisfacatoare in munca obtinute de politist. Plutonierul Popirlan s-a aratat indignat de masura ce s-a luat impotriva lui. Considerind ca a fost nedreptatit, Popirlan a fost de acord sa stea de vorba cu noi pentru a ne dezvalui adevaratele motive care au stat la baza acestei masuri. In momentul in care trebuia sa aiba loc discutia, plutonierul Popirlan a fost insa de negasit. Se pare ca plutonierul este cunoscut printre colegii sai ca unul dintre principalii colectori de taxe si impozite din oborul Sloboziei. De cele mai multe ori, atentiile insemnau un pachet de tigari fara timbru, doi-trei mici, o sticla cu bautura ieftina si chiar sume de ordinul a 10.000-15.000 lei. MIHAI ENCIU PETRONEL TUDOR Trei persoane au murit si alte patru au fost ranite pe DN6 Trei persoane au murit, iar alte citeva au fost ranite, duminica, dupa ce un autobuz de pe o linie de transport local si un TIR s-au ciocnit, pe o sosea din judetul Teleorman, informeaza Brigada Politiei Rutiere. Accidentul s-a produs in jurul orei 10.30, pe DN6, pe raza comunei Bitanesti, la o distanta de aproximativ zece kilometri de orasul Alexandria. Autobuzul si TIR-ul s-au ciocnit frontal, in urma coliziunii pierzindu-si viata trei persoane, iar altele patru fiind internate la Spitalul din Alexandria. Politisstii de la Brigada Rutiera s-au deplasat la fata locului, pentru a stabili imprejurarile in care s-a produs accidentul. (Mediafax) Alexandru Stan a voiajat un an cu un fals carnet de marinar Politia de Frontiera Port Constanta in colaborare cu Capitania au descoperit ca bucuresteanul Alexandru Stan, 51 de ani, a efectuat un voiaj international la bordul unei nave romanesti in baza unui carnet de marinar fals. Potrivit politiei, Alexandru Stan a obtinut o adeverinta falsa de la Agentia Ferry-boat Agigea - din subordinea SNCFR care atesta ca este salariat al acestei societati. Adeverinta a fost eliberata de doi salariati, I. Carapetru si O. Simion pentru 50 USD. In baza acestui document, bucuresteanul a reusit sa-si scoata un carnet de marinar, document profesional de capacitate cu valoare juridica internationala care confera dreptul liberei circulatii a persoanelor fara obligativitatea vizelor si a pasapoartelor in afara frontierelor de stat - echivalenta cu pasaportul. Astfel, Alexandru Stan a reusit chiar sa se imbarce si sa plece si intr-un voiaj international, falsul marinar fiind depistat de politie intimplator, la intoarcerea in tara si retinut dupa aproape un an, impreuna cu complicii sai sub acuzatia de fals in inscrisuri si dare de mita. DAN MIHAESCU Hotii brasoveni fura Dacii la comanda Romanu' si Rechinu' au ajuns dupa gratii Ciprian Vasile Carp, in virsta de 23 de ani, poreclit Romanul, un cunoscut personaj al lumii interlope bucurestene, si Roberto Giuliano Manoliu (22 de ani), zis Rechinul, hot vestit din Brasov, au cazut simbata in plasa politistilor brasoveni. Cei doi erau cautati de politistii de la Serviciul Furturi Auto, dupa ce, in primele zile ale anului 2001, au furat trei masini din Brasov. In noaptea de 1/2 ianuarie, cei doi au plecat cu un autoturism Dacia 1310 Break, de culoare gri metalizat, inmatriculat cu numarul BV-06-EBD, de pe strada Alexandru Vlahuta din Brasov, unde era parcat. Dupa ce si-au tras putin sufletul, pe 2 ianuarie, cei doi au furat o alta Dacie 1310, de culoare visiniu metalizat, cu numarul de inmatriculare BV-05-NWV, care era parcata pe Strada Jepilor, din cartierul brasovean Racadau. In noaptea de 3/4 ianuarie, au mai furat o Dacie 1310, de culoare alba, de pe Strada Harmanului. Politistii au recunoscut modul de operare al celor doi hoti si au reusit simbata sa-i prinda pe faptasi. Cele trei masini au fost gasite acasa la brasovean, astfel ca proprietarii acestora au avut norocul sa le recupereze. Politistii spun ca Rechinu' si Romanu' au fost ajutati sa comita aceste furturi de alti doi tineri, care au fost dati in urmarire locala pentru ca au fugit de la domiciliu. Tot simbata, politistii din orasul brasovean Victoria au mai prins trei hoti de masini. Recidivistul Marian Ioan Almas, in virsta de 23 de ani, Florin George Rares Ciopec (19 ani) si Adrian Nicolae Cojocaru (21 ani), toti din Victoria, au furat pe 4 ianuarie o Dacie camioneta, apartinind lui Ioan Balba, din aceeasi localitate. Doi dintre acestia au fost arestati pentru 30 de zile, iar Cojocaru este cercetat in stare de libertate. Anchetatorii spun ca la Brasov cea mai furata masina este Dacia. Hotii prefera acest autoturism pentru ca il pot vinde rapid si, in general, fura Dacia dupa ce primesc de la "clientii" lor cite o comanda. Aproximativ 60% din masinile care au fost tinta furturilor in anul 2000, in Brasov, sint autoturisme Dacia, model nou, ce au fost ulterior dezmembrate si valorificate de hoti ca piese de schimb, ceea ce ingreuneaza identificarea lor de catre politie. CAMELIA CSIKI Potrivit colonelului Ioan Popovici, seful Serviciului de Combatere a Crimei Organizate din IPJ Bihor, Functionari ai statului, consilieri pentru mafioti Fiul unui sef din IGP este banuit de implicare in contrabanda cu produse petroliere In judetul Bihor exista o vasta retea de import si comercializare a carburantilor. Modul de operare al contrabandistilor bihoreni, circuitul carburatilor si miscarea documentelor contabile pina la pierderea definitiva a cantitatilor introduse in tara sint acum in atentia politiei. Un pion sacrificat infunda puscaria Gasita cu un prejudiciu de peste zece miliarde de lei, Ana Dobre din Oradea, patroana firmei Dacoliva Impex SRL, a fost trimisa in judecata pe 7 noiembrie 2000 sub invinuirile de fals intelectual in acte contabile, evaziune fiscala, delapidare cu consecinte deosebit de grave. Este vorba despre sapte vagoane cu benzina pentru aviatie in valoare de 1.766.343.485 lei, suma pentru care firma Herti a emis, la 23 noiembrie 1999, factura fiscala seria BH ACA nr. 3624943 catre Sc Dacoliva Impex SRL. Din nota de constatare a Garzii Financiare rezulta ca factura pe cele sapte vagoane cu benzina de aviatie nu a fost inregistrata in evidenta contabila a societatii Dacoliva. Patroana firmei a declarat ca a primit factura sub semnatura de la contabila firmei Herti in prezenta juristului Ionut Mircea. In timpul anchetei, Ana Dobre a sustinut ca cele sapte vagoane cu benzina le-ar fi vindut, la indemnul si prin intermediul unui individ numit "Sorin", firmei Cristoph Impex SRL. Prin aceasta manevra, firma Anei Dobre a ramas cu un debit de 1.766.343.485 lei neonorat catre Herti, exact valoarea celor sapte vagoane cu benzina. Un bucatar din Oradea, introdus in contrabanda Bucatarul Ladislau Bako este si el acuzat de savirsirea unei evaziuni fiscale de peste 300 milioane de lei. Bucatarul Bako a fost cooptat, in urma cu un an, intr-o vasta retea de spalare a banilor prin importul si comercializarea produselor petroliere. Neinitiat in domeniul afacerilor, lui Bako i s-a infiintat o firma si a fost pus sa semneze facturile sau filele cec, prin care se atesta executarea unor plati catre firma Herti din Oradea. Potrivit documentelor contabile, pe care bucatarul sustine ca nu le-a vazut vreodata, firma la care scriptic era administrator unic, SC Cosvig Exim SRL, cu sediul pe strada Luis Pasteur din Oradea, a cumparat de la firma Herti un vagon cu benzina de aviatie in valoare de 253.780.032 de lei. "Anul trecut, pe la inceputul lunii decembrie, a venit la mine unul si m-a intrebat cum stau cu banii si daca am avut probleme cu politia. El a zis ca se numeste Sorin Salajean si mi-a propus sa cumpar o firma, ca-mi da el bani. Mi-a dat 2 milioane de lei si mi-a indicat un notariat unde ma astepta Simona Stefan cu toate actele. Cu ea m-am dus apoi la Camera de Comert, la Banc Post. Mi-a dat o stampila si o mapa cu acte pe care le-am dus inapoi la Sorin. El m-a pus sa semnez in trei locuri pe un cec. Intr-o zi, Sorin m-a trimis sa ma intilnesc cu Marius Kassai, pe care nu-l stiam, dar mi s-a spus ca ma asteapta intr-un Cielo rosu in fata la «Perla». El m-a dus cu masina la Vest Bank, unde ne astepta Ionut Mircea, care lucra ca jurist la firma Herti, a luat o plasa de bani si m-a pus sa semnez o factura catre firma Herti. Am numarat 60 de milioane de lei. A doua zi am facut la fel. De aceasta data, in plasa erau vreo 70 sau 75 de milioane. O saptamina mai tirziu, au venit din nou la mine. De aceasta data, Ionut Mircea, personal, mi-a dat plasa cu bani chiar in incinta bancii. Atunci am numarat 70 de milioane de lei", ne-a declarat Ladislau Bako. Operatii fictive cu complicitatea organelor statului Ladislau Bako are 28 de ani si este absolvent a zece clase. De mai bine de cinci ani nu s-a ocupat de nimic altceva decit de bucatarie. A lucrat ca bucatar pe la citeva restaurante, dar si pe la persoane fizice. Nu cunoaste nimic despre produsele petroliere si cu atit mai putin despre afaceri. Declaratiile lui sint sustinute chiar de patronul firmei Herti, Octavian Brinzas, intr-un denunt penal formulat la data de 1 iunie 2000 impotriva lui Ladislau Bako, iar administratorul firmei Herti afirma ca acesta a cumparat de la el un vagon cu benzina de aviatie, folosind o fila cec fara acoperire. Potrivit declaratiilor martorilor, la toate aceste operatiuni bancare a asistat juristul firmei Herti, Ionut Mircea. Se pare insa ca firma bucatarului Bako a fost folosita doar ca o veriga in lungul lant al pierderii urmei acelui vagon cu benzina de aviatie importata cu toate facilitatile vamale acordate. Bihorul a bagat peste 60 de miliarde in economia gri Organele de cercetare au stabilit ca anul trecut in judetul Bihor s-a produs o paguba de peste 50 de miliarde de lei prin neplata accizelor, TVA-ului si a altor taxe. Intimplator sau nu, fiul sefului Corpului de Inspectie din IGP, Ionut Mircea, ne-a fost citat de fiecare pion in lantul contrabandei cu produse petroliere. Dupa cum a declarat unui post de televiziune, avocatul Ionut Mircea se considera victima subordonatilor tatalui sau. Sursele noastre spun ca, in prezent, se fac presiuni pina la cel mai inalt nivel pentru a-i pune pe "linie moarta" pe acei ofiteri din politia bihoreana care au inceput cercetarile la firmele respective. "Sa nu credeti ca noi nu cunoastem acest aspect, insa va spun sincer ca in timpul anchetei se fac presiuni de la toate nivelurile asupra noastra. Identificarea integrala a complicitatilor, in vederea tragerii la raspundere penala a tuturor persoanelor implicate, va fi posibila numai dupa identificarea fiecarui segment de activitate infractionala, iar demonstrarea caracterului organizat si concentrat al intregii contrabande cu produse petroliere se va realiza prin urmarirea fluxurilor financiare", ne-a declarat un ofiter implicat in ancheta. "Este un fenomen foarte greu controlabil, dar nu imposibil. Sumele care se vehiculeaza sint extrem de mari, iar interesele pe masura. Aceste retele mafiote au reusit penetrarea anumitor institutii ale statului, iar unele persoane din aceste institutii consiliaza aceste grupari. In prezent, Serviciul de Combaterea Crimei Organizate are in evidenta o retea ce cuprinde peste 50 de firme din toata tara. Ofiterii nostri au pornit investigatiile in luna februarie de la firma Teravest din Pocola. Am ajuns la SC Fima SRL din Oradea care a efectuat import de produse petroliere prin firma Novacom din Deva care le cumparase de la Teravest. De la Teravest au fost trecute prin firma Andagud din Beius si asa am stabilit ca aceste firme au creat un prejudiciu de peste 30 de miliarde de lei. Produsele au iesit prin trei firme-"fantoma" din Bucuresti. La Sadidor figurau produse petroliere din import, iar prin Vanev si Standard se fabricau documente care schimbau calitatea din benzina pentru aviatie CLU sau Combustibil M in benzina si motorina, ce era valorificata apoi - prin amestecuri de hidrocarburi, unele cu proprietati care distrug motoarele masinilor - direct la unele pompe particulare", ne-a declarat col. Ioan Popovici, seful Serviciului de Combaterea Crimei Organizate din cadrul IPJ Bihor. MIRUNA IONESCU 