 Unde duce dragostea de animale Hold-up pentru un sac de mincare pentru ciini Politistii de la Sectia 9 s-au confruntat, marti, cu una dintre cele mai ciudate tentative de jaf: un bucurestean inarmat cu o bara metalica a atacat o vinzatoare incercind sa fure un sac de hrana pentru animale. Viorel Dima, poreclit "Ciinaru", in virsta de 21 de ani, era suparat ca nu mai avea mincare pentru cei doi ciini ai sai, rasa Pitbull, si nici bani sa le cumpere. In jurul orei 19.00, el a intrat in magazinul "Pet Shop - Hrana Animale", situat pe bulevardul Basarabia, nr. 98, si a lovit-o in cap, cu o bara metalica, pe vinzatoarea R.C., in virsta de 24 de ani. Apoi a inhatat un sac plin de hrana pentru ciini cu care a vrut sa fuga. Vinzatoarea a inceput sa urle de durere si sa strige dupa ajutor. Speriat, Dima a lasat sacul si a fugit. A fost prins de citiva taximetristi si de o patrula a Sectiei 9 Politie. Vinzatoarea a fost internata la Spitalul de Urgente "Sfintul Pantelimon", avind un traumatism cranio-cerebral. Agresorul a fost arestat. (P.C., D.N.) Un avocat iesean se lupta cu justitia Procesul "fumului de tigara" Magistratii ieseni s-au confruntat marti cu un proces mai putin obisnuit, in care avocatul Stefan Damian a dat in judecata tribunalul pentru ca in incinta se fumeaza. Actiunea de aerisire a Palatului de Justitie a fost pornita de Stefan Damian inca din 1997, pe vremea cind era consilier municipal. Atunci, el a initiat un proiect de hotarire pentru interzicerea fumatului in institutiile publice, decizia fiind adoptata. In replica, fostul prefect Florin Vitan a atacat in contencios administrativ respectiva hotarire a Consiliului Local, pe care Curtea de Apel Iasi a modificat-o, in sensul interzicerii fumatului doar in institutiile subordonate Consiliului Local. In aceeasi perioada, avocatul Stefan Damian a dat Tribunalul Iasi in judecata, solicitind obligarea institutiei de a interzice cu desavirsire fumatul in spatiile de folosinta si acces ale publicului. Procesul Damian versus tribunal a fost suspendat o perioada, pina cind Curtea de Apel s-a pronuntat cu privire la actiunea fostului prefect. La termenul care a avut loc marti, reclamantul a solicitat ca probe audierea mai multor angajati din Palatul de Justitie, care sint deranjati de norii de fum si sutele de chistoace aruncate la intimplare. "Voi intocmi un tabel cu cei care nu sint de acord cu fumatul in tribunal, pe care il voi depune la dosarul cauzei", a declarat avocatul Damian. Proba cu martori a fost admisa, nu insa si aceea de determinare toxicologica a unei mostre de aer "prelevata" din incinta, care ar urma sa fie analizata de catre specialisti dotati cu aparatura performanta. "Chiar daca aceasta proba nu mi-a fost admisa, o voi face pe propria cheltuiala. Am promisiuni de sprijin din partea conducerilor Inspectoratului pentru Protectia Mediului si Inspectoratului de Sanatate Publica. Solicit tribunalului daune morale in valoare de 20 de milioane de lei pentru prejudicierea sanatatii mele si a puterii de munca", a adaugat Stefan Damian. Tot la cererea reclamantului, conducerea tribunalului a delegat o comisie formata dintr-un functionar, un politist si insusi magistratul care judeca dosarul, care a constatat, in jurul prinzului, atmosfera incarcata de fum de tigara de pe holuri si noianul de mucuri de pe pardoseala, urmind a intocmi un raport care va fi atasat la dosar. Pe mai toti peretii din Palatul de Justitie se afla placute prin care fumatul este strict interzis, cu mentiunea ca cei prinsi cu tigara aprinsa vor fi amendati pe loc cu 100.000 de lei. Cu toate acestea, pe holuri fumeaza la greu atit avocatii, cit si publicul. Subofiterii de la politia instantei nu pot interveni pentru a interzice fumatul, din moment ce le este jena sa spuna unui avocat sa stinga tigara. "Nu consider ca este normal sa se fumeze in institutie, insa nici locuri special amenajate nu avem. Referitor la acest proces, tribunalul, in calitate de pirit, va formula la Curtea Suprema de Justitie o cerere de stramutare a dosarului la alta instanta din tara", a declarat purtatorul de cuvint al Tribunalului Iasi. CATALIN DUMITRESCU Un hot de lux din Cluj si-a dezvaluit ascunzatoarea Casa unei grefiere - magazie de bunuri furate Ioan Duma (37 de ani), asul spargatorilor din locuinte, poreclit "Nepotu'", a fost arestat in urma cu o luna in Cluj-Napoca cu ajutorul trupelor DIAS ale IPJ Cluj. La inceputul acestei saptamini, Ioan Duma a solicitat procurorilor care il ancheteaza o audienta in cursul careia a dezvaluit locul unde si-a ascuns prada si numele complicilor sai. Potrivit unor oficiali ai IPJ Cluj, Ioan Duma si-a ascuns o parte din bunurile furate intr-o locuinta de pe Strada Ciresilor, numarul 75, din Cluj-Napoca, proprietate a sefei Biroului Executari Penale al Judecatoriei Cluj, grefiera Gabriela Itu. In baza informatiei, politistii insotiti de procurori au efectuat o perchezitie, luni seara, in casa de pe Strada Ciresilor. Cu ocazia descinderii, politistii au descoperit 100 de calculatoare, 18 televizoare, aparate electronice, blanuri si bijuterii. Printre bunurile descoperite in casa grefierei Gabriela Itu, politistii au gasit si o pereche de pantaloni apartinind avocatului clujean Daniel Buda. Pentru transportul bunurilor furate, politistii au fost nevoiti sa recurga la ajutorul a doua camioane. Membrii familiei Itu le-au declarat politistilor faptul ca televizoarele erau cumparate, insa procurorii si politistii au fost de alta parere, motiv pentru care la plecare l-au luat cu ei si pe Alexandru Itu, fiul grefierei. Parchetul de pe linga Judecatoria Cluj-Napoca a emis pe numele lui Alexandru Itu un mandat de arestare pentru o perioada de 30 de zile sub acuzatia de complicitate la furt si tainuire. Conform unor surse din IPJ Cluj, sefa Biroului Executari Penale al IPJ Cluj a fost, la rindul ei, audiata in baza declaratiilor lui Ioan Duma, care le-a dezvaluit politistilor modul in care isi obtinea informatiile, prin fiul ei, care o tragea de limba pe grefiera. Spargator cu un palmares impresionant Ioan Duma, poreclit "Nepotu'", este considerat de politistii clujeni drept cel mai abil spargator. "Banuiesc ca in cursul anului 2000 a savirsit peste 30 de spargeri din locuinte", afirma col. Octavian Olteanu, seful sectiei IV Politie Cluj-Napoca. Printre "succesele" Nepotului se numara spargerea cabinetului avocatului Buda, spargerea locuintelor a doua judecatoare, precum si a casei lui Aristide Dinistreanu, patronul grupului de magazine Romaris. Se pare ca acesta din urma a avut cel mai mult de suferit de pe urma spargatorului, care a dat aici lovitura cea mare; prejudiciul creat se situeaza in jurul sumei de 550 de milioane de lei. Declaratiile lui Nepotu' si faptul ca cei vizati de el erau in special avocati, oameni de afaceri importanti si judecatori au condus automat la Alexandru Itu si la mama acestuia, grefiera Gabriela Itu, care prin pozitia ei in cadrul judecatoriei avea acces la informatiile necasare spargatorilor. Referindu-se la o posibila implicare a sefei Biroului Executari Penale al Judecatoriei Cluj-Napoca in reteaua spargatorilor de locuinte, col. Nelu Pop, seful IPJ Cluj, spune ca nu se poate vorbi de asa ceva in lipsa unor probe, insa cercetarile sint in curs de desfasurare. Cu toate acestea, un martor ocular prezent la perchezitie declara, sub protectia anonimatului, ca politistii au surprins-o pe grefiera Gabriela Itu in timp ce incerca sa stearga seriile calculatoarelor. Banda lui Duma este arestata inca din august Nepotu' opera singur numai din luna august incoace, si asta pentru ca numai el a reusit sa scape de capcanele Politiei. Ceilalti cinci membri ai bandei sale au fost prinsi la sfirsitul lunii august, la Constanta, in timpul unei spargeri. Duma a reusit atunci sa fuga, cu tot cu "prada" furata din cinci apartamente sparte. Din cercetarile politiei s-a stabilit ca Raul Romica Copaciu, in virsta de 27 de ani, din Cluj-Napoca, si Mihai Patric Oarga, 23 de ani, din Slobozia, au fost coautori la furturile comise de Duma in perioada ianuarie-august 2000. Alaturi de acestia este arestat si Gheorghe Ratiu, din Cluj-Napoca, soferul bandei de spargatori. Manolescu Csilla Ibolya, 21 de ani, din Cluj-Napoca, iubita lui Duma si cea care se ocupa de valorificarea bunurilor furate, este si ea arestata. Singura cercetata in stare de libertate este Alexandra Pop, o clujeanca in virsta de 19 ani, in sarcina careia s-a retinut doar infractiunea de complicitate la furt. Retinerea lui Alexandru Itu ridica la sase numarul arestatilor din dosarul "Nepotu'" si, potrivit politistilor, lucrurile nu se vor opri aici. EMANUEL CIOCU "Nu vreau sa comentez in nici un fel acest incident care este oricum este destul de delicat, mai ales ca este vorba de o colega de-a mea si, in nici un caz, inainte ca organele de cercetare penala sa se pronunte. Inca refuz sa cred ca acest lucru este adevarat.", spune avocatul Daniel Buda, cunoscut membru al Baroului Cluj. Sefa Biroului Executari Penale Cluj nu a fost, ieri, de gasit. Bolgiu, aparat de un deputat PDSR Dupa impuscarea in plina strada, a politistului timisorean Sasa Disici, premierul Adrian Nastase a declarat razboi crimei organizate."Toti hotii de masini din Romania au o raspundere solidara cu ceea ce s-a intimplat la Timisoara", a sustinut dommnia sa. Deci si cel mai "rau" dintre ei, Radu Alexandru Bolgiu, zis "Boso", zis "Robocop" - seful unei bande din Bucuresti, cu increngaturi in toata tara- la a carui punere dubioasa in libertate a facut referire, fara sa dea nume, chiar si ministrul de interne Ioan Rus, luni, la bilantul MI. Foarte multi dintre cei care au incurajat sau au contribuit din plin in ultimii ani la dezvoltarea acestei mafii, se afla, insa, in "ograda" PDSR. Dupa ce ieri am prezentat cazul "generalui Danescu" - fost ministru PDSR de Interne si actual consilier MI, implicat in scandalul "Raportul Capatina- Politia romana mafiota", in cele ce urmeaza il vom expune pe cel al ex-generalului magistrat la CSJ, Cornel Badoiu, actual deputat PDSR, care a contribuit, ca aparator, la punerea in libertate a lui Radu Bolgiu. Judecatorul Iulian Dragomir nu a fost de acord cu eliberarea lui "Robocop" De nenumarate ori, "Evenimentul zilei" a semnalat aspecte obscure din culisele cazului "Bolgiu", care i-au surprins chiar si pe unii politisti sau magistrati. Dupa ce am prezentat punctul de vedere al politiei privind un raport medico-legal, echivalentul unui "certificat de inger" care i-a creat lui Bolgiu "imunitate la arest", medicii legisti au aratat ca, de fapt, ei au recomandat internarea lui Bolgiu sub paza. Cei care nu au avut pina acum nimic de spus, au fost judecatorii care l-au pus in libertate. Sursele judiciare ne-au dezvaluit insa faptul ca Bolgiu a fost pus in libertate in 25 iulie 2000, de un complet alcatuit din trei judecatori ai Curtii de Apel Bucuresti. Dintre acestia, numai doi au decis eliberarea. Un al treilea magistrat s-a pronuntat impotriva. Judecatorii care au semnat pentru punerea in libertate a lui Bolgiu au fost Anca Dicu si Angela Dragnea, de la Sectia a ll-a Pecala a CAB. Cele doua judecatoare au luat in serios numai o parte a raportului medico-legal( publicat in urma cu citeva zile de "Evenimentul zilei"), respectiv cea care mentiona ca Bolgiu "necesita multiple dilatatii traheale cu scopul normalizarii lumenului traheal" si ca "in lipsa dilatatiilor si pe fond infectios se poate intra in insuficienta respiratorie acuta cu risc iminent de deces", recomandarea fiind "internarea prelungita pe o perioada de 3-4 luni" intr-o clinica civila. Judecatorul Iulian Dragomir a avut opinie separata. A motivat acest lucru facind referire atit la recomandarea raportului medico-legal privind internarea sub paza a lui Bolgiu, cit si observatiile fisei medicale pentru detinuti, care mentioneaza ca familia si avocatii au aratat ca, de cite ori a fost nevoie, inculpatul a fost dus sub paza la Spitalul Jilava, pentru interventii medicale de specialitate. Mai mult, judecatorul Iulian Dragomir a subliniat pericolul pe care il reprezinta punerea in libertate a lui Bolgiu: cind s-a mai intimplat acest lucru, individul a mai savirsit infractiuni similare, adica tilharii si furturi de masini de lux. Desi s-a spus ca pentru punerea in libertate a lui Bolgiu, vara trecuta, s-au pus la bataie 100.000 de dolari, nici CAB, nici Ministerul Justitiei nu au avut nici o reactie la aceste zvonuri. Avocati cu epoleti si carnet de partid Trebuie amintit ca, vara trecuta, Bolgiu a fost pus in libertate in urma unor presiuni fara precedent facute de avocatul Ion Mustata, care i-a amenintat pe mai multi judecatori si procurori ca-i va acuza de complicitate la tentativa de omor, in cazul in care clientul sau nu va fi eliberat. Putini isi amintesc insa ca pledoria pentru punerea in libertate a lui Bolgiu a fost facuta nu numai de avocatul Mustata, ci si de alti doi avocati, fosti generali, respectiv Tudor Amza, fostul sef de cabinet al ministrului PDSR de Interne, Doru Ioan Taracila si Cornel Badoiu, fostul sef al Sectiei Militare a CSJ, in prezent deputat PDSR. Daca tot a declansat razboiul total cu mafia hotilor de masini, primul ministru Adrian Nastase ar trebui sa cerceteze "ce i-a minat in lupta" si cit de "onorati" au fost avocatii-generali, in special pe deputatul PDSR Cornel Badoiu, actualul membru al Comisiei juridice, de disciplina si imunitati, al Comisiei de validare si membru al Comitetului Director al Grupului Roman al Uniunii Interpalamentare. CHRISTIAN LEVANT "Mi se pare imoral ca atunci cind tu, avocat, constati ca un ins este nevinovat sa nu-ti exerciti meseria" In legatura cu cazul Bolgiu, deputatul Cornel Badoiu ne-a declarat ieri: "Nu, nu-l mai apar pe Bogiu. M-a angajat familia lui care ma cunoaste mai de mult: taica-sau este inginer, maica-sa farmacista. Nu l-am aparat fara bani, dar onorariul desi este confidential o sa vi-l arat ca este un onorariu modest deci nu s-au dat sute de mii de dolari asa cum s-a spus L-am aparat pe Radu Bolgiu doar cu privire la imprejurarea ca era arestat si, intr-adevar, starea sanatatii lui nu-i permitea sa suporte regimul de detentie. Ca dovada este ca, dupa aceea, a fost operat si daca vreti interesati-va ca lucrurile stau in realitate asa. E cu totul altceva si nu ma priveste pe mine daca el a mai furat dupa aceea. Trebuie sa se inteleaga ca eu l-am aparat in ce priveste starea de detentie. Dupa Constitutie nu poti sa pui in pericol viata unei persoane, chiar daca e si criminal, numai pentru ca a comis o fapta cu caracter penal. Atita vreme cit mai multi medici spun ca e necesara o interventie chirurgicala intr-una din clinicile de specialitate si cum sistemul penitenciar nu poate oferi astfel de conditii era normal sa fie internat in afara sistemului penitenciar. Daca intre timp a mai comis si alte fapte il priveste. Sa fim seriosi si sa ne gindim ca nu putea sa fie trata in regimul penitenciarelor. Asta e adevarul adevarat. Nu puteti pune la indoiala diagnosticul pus de alti medici decit de cei de la IML. Adica sint niste profesori, somitati in domeniul, nu putem sa ne permitem sa ne asumam acest risc. Si daca murea asta? Cine raspundea? Haideti sa aplicam legea in spiritul si litera ei. In alta ordine de idei orice om de pe planeta asta are dreptul la aparare. Faptul ca sint si deputat, asta nu inseamna cu pot sa-mi exercit si meseria de avocat. Sint doua chestiuni care nu sint incompatibile. Constitutia si Legea de organizare a avocaturii permit acest lucru ca si statutul de parlamentar. Parerea mea este ca s-a creat o falsa problema in legatura cu cit de etic este pentru un parlamentar avocat sa apere un infractor. Repet potrivit Constitutiei orice inculpat are dreptul sa fie aparat. Daca, de ex. este aparat de un liberal fost comunist, nu inseamna ca liberalul il apara pe infractor potrivit doctrinei liberale. El isi exercita sub aspect tehnic meseria de aparator. Asa trebuie inteleasca problema nu altcumva. Pentru ca mi se pare imoral atunci cind tu avocat constati ca un ins este nevinovat sa nu iti exerciti meseria pentru ca, vezi doamne, la un moment dat se iau niste masuri mai ferme de natura penala impotriva celor care incalca legea. Asta, de principiu. In cel priveste pe Radu Bogiu trebuie spus ca deocamdata nu a fost condamnat. El este in curs de judecata si, atita vreme cit justitia nu s-a pronuntat cu o hotarire definitiva nimeni nu poate sa spuna despre altcineva ca este vinovat. E adevarat ca stam foarte prost cu celebritatea, dar asta datorita fostului ministru de justitie care a imbirligat acest sistem incit nimeni nu mai stie pe unde sa mearga. In alta ordine de idei trebuie sa stiti ca eu am jucat si "lotul Timisoara", cu Coman in frunte. Si acolo, in impoteza in care medicii mi-au spus, domnule oamenii astia nu pot suporta regimul i-am pus in libertate sa-si faca tratamentul. Domnule, aici isi asuma responsabilitatea medicul. Eu ca magistrat, nu puteam sa-mi asum acest risc. Deci de principiu cei care incalca legea si se stabileste ca sint vinovati trebuie sa raspunda in fata legii. Procesul penal, ca orice proces inseamna o lupta a contrariilor din care trebuie sa iasa adevarul la suprafata. Fiecare parte din acest proces are datoria legala si morala sa-si apere nevinovatia sau sa demonstreze ca nu e tot atit de vinovat decit sa-i sustina. In ce priveste razboiul pe care domnul prim-ministru l-a declansat impotriva hotilor de masini, eu il apreciez si sustin ca treaba asta trebuia sa o faca si altii pina in '96, de fapt de imediat dupa '90. Ni se pare ca se impun masuri ferme pentru a fi respectata legea dar trebuie sa se inteleaga ca n-are legatura cu politica. E ca si cum un medic de o anumita coloratura politica nu ar trebui sa-l opereze pe un bolnava de o alta coloratura politica si sa-l lase sa moare. Avocatul este un fel de medic al medicului pentru inculpat". Deseuri radioactive depozitate in Romania Presedintele Comisiei Nationale pentru Controlul Activitatilor Nucleare (CNCAN), Lucian Biro, a declarat ieri ca mai sint, la ora actuala, deseuri radioactive depozitate in Romania. Biro a mentionat ca exista deseuri slab active la Pitesti, dar in cantitati foarte mici, precum si in Cernavoda, Baita si pe platforma Magurele. Conducerea Ministerului Apelor si Protectiei Mediului (MAPM) va retehnologiza statiile de deseuri radioactive si va ecologiza Combinatul de Ingrasaminte Chimice de la Turnu Magurele. In ceea ce priveste traficul cu material radioactiv, presedintele CNCAN a precizat ca "din 1990 cazurile de trafic de acest gen sint foarte putine, maximum 15. In trecut s-a incercat comercializarea unor pastile cu uraniu de o calitate slaba". Pentru a combate traficul cu substante radioactive introduse in Romania, MAPM va trece, impreuna cu politia si alte foruri competente, la controlul nivelului de izotopi din bagajele persoanelor care intra in tara. ROBERTA VORNICU Teroare la Facultatea de Medicina Iasi Ovidiu Grecea verifica dosarul "Diplome pe dolari" Cazul "Diplome pe dolari", declansat anul trecut la Universitatea de Medicina si Farmacie "Gr. T. Popa" Iasi va fi cercetat de o echipa de 28 de inspectori guvernamentali care-l au in frunte pe Ovidiu Grecea, seful Corpului de Control al Guvernului. Ancheta, demarata de IGP trebuia sa stabilesca vinovatul pentru eliberarea a 63 de diplome false in stomatologie unor cetateni italieni de catre Facultatea de Stomatologie Iasi. Italienii au devenit medici stomatologi fara a se cunoaste cu certitudine daca au urmat studii liceale. In plus, nu se cunoaste pe ce baza au fost evaluate lucrarile de diploma ale italienilor, avind in vedere ca licenta s-a desfasurat fara translatori autorizati. "Chiar ma bucur ca domnul Grecea personal va verifica aceasta ancheta. Poate si dinsul isi va da seama ca nu Universitatea de Medicina Iasi este vinovata de eliberarea acestor diplome, ci cu totul alte persoane. Noi am fi multumiti daca s-ar gasi adevaratii vinovati pentru ca universitatea noastra sa nu mai poarte acest stigmat. Sper ca seful Departamentului de Control al Guvernului sa discute si cu noi si cu conducerea Facultatii de Stomatologie pentru a-si face o imagine de ansamblu asupra cazului", a declarat prof. univ. dr. Carol Stanciu, rectorul Universitatii de Medicina Iasi. Cercetarile s-au impotmolit exact dupa ce au fost audiati profesorii ieseni si urmau sa dea declaratii factorii de raspundere din Ministerul Educatiei Nationale. CATALIN DUMITRESCU Nazistul roman Negele, expulzat din Statele Unite Guvernul federal al Statelor Unite a declansat marti procedura de expulzare a lui Michael Negele, in virsta de 80 de ani, de origine romana. In 1997, Departamentul Justitiei din SUA a deschis un proces pentru revocarea cetateniei americane a lui Negele, fost paznic intr-un lagar nazist. Sentinta de anulare a cetateniei si expulzare a devenit definitiva in februarie 2001, dupa ce Curtea Suprema a Statelor Unite a respins ultimul apel al lui Negele. Nascut in Romania in 1921, Negele a intrat in armata romana in 1942, pe vremea aliantei cu Germania nazista. In noiembrie 1943, Negele s-a inrolat voluntar in Waffen SS - "Totenkopf" (trupele SS "Cap de mort") si a fost trimis gardian la lagarul de concentrare Sachsenhausen, de linga Berlin. Pina la sfirsitul razboiului, Negele a fost transferat la paza ghetoului evreiesc Theresienstadt, in Cehoslovacia, si a lagarului de concentrare din Cracovia, in Polonia. In 1950, Negele a obtinut viza americana de la Stuttgart, ascunzindu-si trecutul nazist, iar in 1955 a devenit cetatean american, stabilindu-se in Missouri. Conform legii imigratiei, Negele nu avea dreptul sa obtina cetatenia americana din cauza activitatii sale naziste. "Lagarele de concentrare naziste si ghetourile unde a slujit Negele au fost locuri in care mii de oameni nevinovati au fost supusi la suferinte si chinuri de neinchipuit. Cei ca Negele, care au pazit aceste amenajari inumane pentru ca nimeni sa nu scape, erau persoane esentiale pentru succesul proiectelor letale ale regimului nazist", a declarat, pentru A.P., Eli M. Rosenbaum, directorul serviciului de urmarire a nazistilor din cadrul Departamentului Justitiei. (S.C.) Surse din politie sustin ca Plutonierul a fost insotit in misiune de un arab Ancheta in cazul politistului ucis saptamina trecuta in localitatea timisana Ianova bate pasul pe loc. Conducerea IPJ Timis nu poate furniza inca elemente noi care sa conduca la capturarea celor trei indivizi care parca au intrat in pamint. Desi politistii s-au constituit in mai multe echipe operative si au analizat un numar impresionant de varaiante si suspecti, rezultatele corecte intirzie sa apara. Ieri dimineata a fost eliberat si suspectul, adus la Timisoara din Satu-Mare, despre care s-a spus ca ar corespunde cu portretul robot alcatuit de politia timisoreana. El a fost retinut la un filtru organizat de Politia Rutiera din Satu-Mare si nu putea justifica in mod coerent prezenta sa in orasul satmarean. Suspectul, caruia nu i s-a facut public numele, a fost anchetat la Timisoara, dar dupa citeva ore a fost eliberat fiind scos de pelista suspectilor. Din onformatiile pe care le detinea exista un elemnt nou, care nu a fost dat publicitatii, in ancheta comisiei ministeriale conduse de generalul de divizie Toma Zaharia, adjunct al ministrului de Interne. In seara crimei de la Ianova, subofiterii Disici si Mateesu, care se aflau in filtru pe Calea Lugojului din Timisoara in momentul in care s-a anuntat furtul masinii Mercedes, au fost insotiti de unul din fratii Arbach, cel care a observat ca autoturismul Mercedes circula cu viteza prin Timisoara, dar ca la volanul masinii nu se afla Kaiatah Arbach, fratele sau. Cei trei frati, de origine siriana, sint patronii unor case de schimb valutar din Timisoara si s-au aflata timp de mai multe zile intr-o verificare efectuata de ofiteri din cadrul Serviciului de Combatere a Criminalitatii Economico-Financiare din cadrul IPJ Timis. Pina la aceasta ora conducerea politiei locale nu a facut nici un fel de precizari in legatura cu implicarea cetatenilor sirieni in cazul Disici si nici in legatura cu rezultatul controlului de la casele de schimb valutar. De la moartea lui Disici, in Timisoara nu s-a mai furat nici un autoturism. SERGIU MIAT Politia italiana il deplinge pe Disici Reprezentantul Ministerului de Interne italian in Romania, dr. Paolo Sartori, s-a declarat profund afectat de moartea la datorie a politistului Sasa Disici. "Este un semnal ca, in Romania, structurile mafiote au capatat curaj. Daca in Romania au murit la datorie 30 de politisti in zece ani, in Italia sint ucisi peste 30 de politisti in fiecare an, dar frecventa cazurilor nu micsoreaza cu nimic socul opiniei publice italiene si gravitatea fenomenului. E de dorit ca Romania sa nu se indrepte in aceasta directie. Deocamdata, esti mult mai in siguranta la Bucuresti decit la Milano sau la Roma", a afirmat Paolo Sartori. El considera ca internationalizarea structurilor mafiote este logica, avind in vedere nevoia de a investi fondurile dobindite ilicit. Imediat dupa revolutie, Mafia italiana s-a infiltrat in Romania pentru a face investitii, dar si pentru a fi mai aproape de tarile asiatice producatoare de droguri. Colaborarea dintre politiile romana si italiana este din ce in ce mai strinsa, numai in ultimul an (decembrie '99-decembrie 2000) reusindu-se capturarea si extradarea a 11 mafioti italieni dati in urmarire internationala. "Acum, prezenta criminalitatii italiene in Romania se axeaza, in principal, pe trafic de masini furate, spalare de bani, trafic de persoane si trafic de droguri", ne-a declarat Paolo Sartori. SORIN CEHAN Mitraliere pentru politisti Conducerea Ministerului de Interne a hotarit sa inlocuiasca armamentul din dotarea politistilor, la scurt timp dupa tragicul eveniment petrecut la Timisoara, cind sublocotenentul Sasa Disici a fost mitraliat de o banda de hoti de masini. Astfel, oamenii legii vor folosi, pentru inceput, in locul clasicelor pistoale "Carpati", pistoale-mitraliera AKM, de calibru 7,62 milimetri, care "bat" pina la 800 de metri, cu o viteza a proiectilului de 700 de metri pe secunda. Raza de actiune mortala este de pina la 1.500 de metri. AKM intra in categoria armelor de asalt. In prezent, astfel de pistoale exista in dotarea logistica a MI, dar au fost folosite numai in situatii de criza, numarul lor e limitat si nu acopera necesarul de armament pentru politistii care lucreaza la operativ. Pe linga aceste arme, oamenii legii vor primi si veste antiglont. Potrivit oficialilor MI, in citiva ani se intentioneaza inlocuirea AKM-urilor, cu pistoale mitraliera mult mai performante, printr-o finantare de la buget sau printr-un credit extern. O solutie de urgenta: productia interna de armament Generalul Nicolae Berechet, secretar de stat in MI, ne-a declarat ieri ca, in prezent, s-a inceput redistribuirea armamentului care exista in depozitele MI, care "va fi folosit numai in cadrul strict legal". Desi actualele pistoale-mitraliera sint vechi de peste 20-25 de ani, politistii le considera inca apte sa faca fata unor situatii deosebite. Ministrul de interne, Ioan Rus, a dispus ca politistii de la operativ care vor folosi astfel de arme sa treaca printr-un ciclu de pregatire de zece zile. Potrivit gen. Berechet, actiunea va demara concomitent in toata tara, dar, mai intii, politistii vor trebui sa se acomodeze cu noile arme: vor executa trageri in conditii speciale, pe timp de zi sau de noapte, la tinte mobile ori in teren accidentat. Gen. Nicolae Berechet a precizat ca ar fi necesare inca 2.000-3.000 de pistoale-mitraliera tip AKM, eventual de productie interna, de la Cugir. "Ca sursa de finantare, vom solicita guvernului o suplimentare de fonduri", a mentionat secretarul de stat in MI. De asemenea, seful Politiei Capitalei, col. Gheorghe Mihai, considera ca dotarea politistilor cu arme mai performante e o decizie buna pentru ca, asa cum a demonstrat tragicul caz de la Timisoara, infractorii au in acest moment o dotare logistica mai buna decit politistii. "Daca se vor achizitiona mitraliere tip AKM, cred ca ar fi bine sa fie cumparate arme cu pat rabatabil pentru ca sint mai usor de minuit", este de parere seful DGPMB. La sedinta de bilant a ministerului, premierul Adrian Nastase califica drept inacceptabila utilizarea de catre politisti a unui armament depasit: "Decesul politistului Sasa Disici, de la Timisoara, a ajutat la transmiterea unui semnal de alarma asupra faptului ca lucrurile din sistemul ordinii publice trebuie schimbate. Nu este normal ca politistii sa-i urmareasca pe infractori cu masinile personale si sa aiba in dotare armament demodat". De asemenea, seful IGP, gen. Florin Sandu, a precizat ca infractorii dispun de mijloace tehnice de ultima ora, care le depasesc, de departe, pe cele ale politistilor. ALINA GRIGORE DANIEL NEAMU Armele politistilor hunedoreni i-au speriat pe soferi Dupa moartea politistului de la Timisoara, in Hunedoara au fost organizate filtre, incepind de ieri. Politistii prezenti pe arterele importante si la intrarile in oras i-au speriat pe soferi cu pistoalele-mitraliera pe care le poarta in diagonala peste piept. IPJ Hunedoara a confirmat ca s-a luat masura dotarii politistilor de la circulatie cu pistoale-mitraliera AKM pentru a preveni incidentele de genul celor din judetul Timis. LUCIAN STANCIU Politia Constanta a primit AKM-uri IPJ Constanta a inzestrat politistii constanteni cu 250 de AKM. "Incepind din seara de 6 martie, agentii de ordine publica, patrulele mixte si patrulele motorizate, precum si subofiterii de politie care lucreaza pe timp de noapte la paza conductelor magistrale de petrol au primit pistoale-mitraliera, de calibru 7,62 mm. Absolut toate intrarile in orasul Constanta sint blocate, sint organizate filtre de zi si noapte. De asemenea, s-a luat masura ca politistii care pazesc magistralele de petrol sa traga, dupa somatia legala", a declarat purtatorul de cuvint al Inspectoratului Judetean de Politie Constanta, maior Marian Saragea. BOGDAN GABRIEL EMILIAN ANDREI Politistii clujeni considera ca pistoalele-mitraliera sint incomode Ordinul ministrului de interne, Ioan Rus, care prevedea dotarea tuturor politistilor cu pistoale-mitraliera de calibru 7,62 mm cu teava scurta, a fost pus in aplicare, la Cluj, marti seara. Toti subofiterii de la Serviciul de Paza si Ordine, care au intrat in schimbul al treilea, au fost dotati cu pistoale mitraliera cu teava scurta. In plus, au primit si doua incarcatoare cu cite 30 de cartuse. Mai multi subofiteri s-au plins ca aceste pistole-mitraliera sint incomode si ca trebuie sa le poarte impreuna cu incarcatoarele, portharta in care se afla diferite acte si statia de emisie-receptie. Ministerul a mai ordonat ca, incepind cu data de 7 martie, toti politistii, in afara celor de la judiciar si economic, sa vina la serviciu in uniforma. Politistii spun ca prin aceasta masura se incearca inducerea, in ochii opiniei publice, a impresiei unei prezente masive a oamenilor legii pe strazi, mai ales ca sint obligati sa poarte uniforma si cind pleaca acasa. MIHAI SOICA [25][pl.dll?rid=expresro] 