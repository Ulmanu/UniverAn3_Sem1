 Homosexual de 65 de ani, bomba cu HIV la Constanta In urma unei reclamatii, politia a descins la locuinta unui pensionar din Constanta, constatind ca acesta este un cunoscut homosexual, purtator al virusului HIV. Nicolae Sendrila, 65 de ani, este in evidentele Spitalului Judetean Constanta din 1995 ca purtator al virusului HIV, sustine politia. El a tinut secret acest fapt, intretinind relatii sexuale cu zeci de tineri. Ultima orgie a facut-o in urma cu citeva zile, la aceasta participind sapte tineri cu virste cuprinse intre 17 si 30 de ani. Daca, in urma analizelor, se va constata ca tinerii sint infectati cu HIV, politia va demara cercetarile impotriva lui Nicolae Sendrila, fost angajat al Teatrului Liric din Constanta. SIMONA SIMIONOV Captura la scara avionului Sotia unui pretins consilier al lui Ion Iliescu, arestata la Otopeni Maria Butnariu, o patroana din Timisoara, a fost retinuta joi dupa-amiaza pe Aeroportul Otopeni, in momentul in care intentiona sa paraseasca tara cu un avion al companiei Tarom, avind destinatia Israel. Patroana, in virsta de 40 de ani, era data in urmarire generala pentru ca se sustragea executarii unei pedepse de un an de inchisoare, pentru inselaciune (un credit nerambursat de 1,3 miliarde, luat de la Banca Agricola). Maria Butnariu are doi copii si este sotia lui Abdel Kamel El Kader, un controversat afacerist despre care s-a spus ca ar fi fost consilier al presedintelui Ion Iliescu si al lui Viorel Hrebenciuc in perioada guvernarii Vacaroiu. Kamel El Kader, intre Ion Iliescu si Yasser Arafat Kamel Ahmed Mohammed Abdel El Kader, sotul Marianei Butnariu, a absolvit Facultatea de Medicina din Timisoara si, dupa 1990, a devenit patron al mai multor firme (printre care restaurantul "Kader" si terasa-baza sportiva "Eminescu"). A parasit tara in 1999, cu destinatia Palestina. In ultimul timp, Kader a fost vazut in compania lui Yasser Arafat, in calitate de consilier pe probleme de informatii al acestuia. In aprilie 1994, cind a fost organizat Forumul "Crans Montana" la Bucuresti, Kader l-a insotit pe Yasser Arafat la Bucuresti. El a prezentat atunci documente care ii atestau calitati de oficial al statului roman: o legitimatie de consilier prezidential al lui Ion Iliescu, si inca una de consilier "pentru problemele palestiniene" al guvernului Vacaroiu. Potrivit unor articole publicate in saptaminalul "Academia Catavencu" (in martie 1996) Kader si Zaher Iskandarani au sponsorizat campania electorala din 1992 a lui Ion Iliescu, cu suma de un milion de dolari (proveniti, se pare, din contrabanda cu tigari). La vremea respectiva, atit Traian Chebeleu, cit si Viorel Hrebenciuc au negat ca ar fi avut vreo relatie cu Kader. Si presupusa legatura cu Ion Iliescu a fost dezmintita. Insa, la forumul "Crans Montana" de la Bucuresti au fost facute mai multe fotografii in care Ion Iliescu aparea alaturi de Kader, sau ciocnind un pahar. Chiar daca oficialii romani (Ion Iliescu, Viorel Hrebenciuc etc.) au dezmintit cu vehementa calitatea lui Kader de consilier al secretarului general al guvernului si de apropiat al staff-ului presidential, surse din anturajul timisorean afirma ca acesta ar urma sa ocupe o functie diplomatica la Ambasada Palestinei din Capitala. CHRISTIAN LEVANT SERGIU MIAT In urma unui ordin secret semnat de ministrul de interne, Mii de cadre vor sa iasa din politie Un ordin semnat de ministrul de interne, ramas secret pina acum, prevede ca toti politistii care vor si indeplinesc anumite criterii sa se poata pensiona, urmind sa primeasca si solde compensatorii in valoare de pina la 200 de milioane de lei. La nivel national, numarul celor care s-au inscris pe listele de disponibilizare se ridica la aproximativ 4.000 de politisti, adica 13 la suta din numarul de politisti din Romania. Astfel, un colonel avind functia de sef de serviciu, cu virsta de minimum 47 de ani, va putea beneficia de o pensie in valoare de aproximativ 8 milioane de lei si solde compensatorii cuprinse intre 180 si 200 de milioane de lei. Daca va fi pus in practica ordinul, s-ar putea ajunge ca specialistii cei mai buni ai politiei sa iasa la pensie si sa fie cooptati apoi de catre alte institutii interesate. Potrivit Noricai Nicolai, senator PNL, in aceste zile, politistii se inscriu pe liste cum se inscriau minerii in 1997. Ministrul de interne Ioan Rus a declarat, in exclusivitate pentru "EZ", ca nu toate cererile depuse vor fi avizate favorabil, dar a recunoscut ca numarul celor care doresc sa plece din politie este foarte mare". Pina in momentul de fata la IPJ Cluj s-au depus aproximativ 20 de cereri, dar ca este posibil ca numarul lor sa creasca spectaculos in zilele care vor urma. MIHAI SOICA Tot mai multi politisti vrinceni isi pun caschetele in cui Tot mai multe cadre active din IPJ Vrancea, printre care si ofiteri superiori si cadre de conducere au cerut pensionarea, atrase soldele compensatorii. Dupa cum ne-a declarat colonelul Aurel Dragnea, seful serviciului management si resurse umane din IJP Vrancea, multi au invocat atit probleme de ordin familial, de sanatate dar si uzura fizica si psihica la care au fost supusi in peste 30 de ani de munca in politie.(S.V.) Criminal in serie (criminalul din canal) Petrica Ciuca isi ucidea victimele din gelozie Daca cu doua zile in urma, la Galati, se vorbea despre un presupus criminal in serie, ieri, ipoteza procurorilor s-a confirmat. Petrica Ciuca a indicat, ieri dimineata, anchetatorilor un loc in care se gasea scheletul unei alte victime. Pina la aceasta ora, Ciuca a marturisit ca a infaptuit patru crime, victimele fiind copii ai strazii, cu virstele cuprinse intre 11 si 14 ani. Dar procurorii se asteapta la orice fel de surpriza din partea lui Petrica Ciuca, motiv pentru care prim-procurorul Marian Sandu, sedul Parchetului pe linga Tribunalul Galati, a dispus reluarea tuturor cazurilor cu victime decedate in urma violentelor, cu autori necunoscuti. Inca un cadavru Boschetarii si copiii strazii din Galati au intrat in panica din cauza politistilor care rascolesc canalizarile. Petrica Ciuca, 23 de ani, s-a prezentat joi la Sectia 3 de Politie din Galati pentru a marturisi ca a omorit prin strangulare un copil al strazii. Anchetatorii au descoperit ca victima era Dan Bocaneala, copilul fiind nascut pe 2 noiembrie 1989, el neavind inca 12 ani. Petrica Ciuca le-a indicat politistilor locul in care a infaptuit crima si locul in care a ascuns cadavrul copilului. Anchetatorii au gasit cadavrul, undeva, la marginea orasului, pe Viaduct, in canalizarea de linga o baraca parasita. Rezultatele autopsiei au confirmat cele spuse de Ciuca, si anume ca l-a ucis pe copil prin strangulare, moartea fiind violenta si provocata de asfixie mecanica. Dar marturisirile socante ale lui Ciuca nu avea sa se opreasca aici. Ieri dimineata, dupa o noapte de audieri, el a marturisit procurorilor ca ii poate conduce la o alta canalizare din cartierul Tiglina ll, acolo unde se afla cadavrul unui baiat ucis pe 8 ianuarie 2000. Anchetatorii aveau sa constate ca Ciuca spunea adevarul. La locul indicat, ei au gasit scheletul unui baiat de aproximativ 11 ani. Petrica Ciuca le-a povestit procurorilor cu lux de amanunte cum a infaptuit crimele, descriind imbracamintea si obiceiurile victimelor sale. Alte doua crime Pina la aceasta ora, Petrica Ciuca, ucigasul de copii, a marturisit patru crime. El isi insuseste si alte doua victime, ale caror schelete au fost gasite in februarie 2000 intr-o canalizare tot de linga Scoala nr. 13, unde ieri a mai fost descoperit un schelet. In acel caz, anchetatorii au presupus ca victimele - tot copii ai strazii - au ingurgitat o supradoza de Diazepam, au intrat in coma si au murit in canalizarea in care au fost gasite scheletele. Victimele ale caror schelete au fost descoperite aveau virstele cuprinse intre 12 si 14 ani. Doar una dintre ele a fost identificata, Leonard Gitlan, acesta fiind dat disparut de circa trei luni. A ucis din gelozie Marian Sandu, prim-procuror al Parchetului de pe linga Tribunalul Galati, ne-a declarat ca Petrica Ciuca povesteste despre crimele sale ca despre lucruri obisnuite. Anchetatorii nu au mai intilnit in cariera lor un astfel de criminal. Ei se pot astepta la orice fel de surpriza din partea lui Ciuca, de aceea fiecare informatie data de acesta este verificata. Sute de copii ai strazii si boschetari au fost audiati in ultimele 48 de ore. Petrica Ciuca a declarat ca l-a ucis pe Dan Bocaneala "din gelozie" pentru ca aflase ca baiatul isi facuse un alt prieten. Dan Bocaneala provenea dintr-o familie cu sase copii, o familie saraca si care traia din pomenile primite prin cimitire si din cersit. Prim-procurorul Marian Sandu, care a participat personal la ancheta, ne-a declarat ca se fac probe de laborator, fiind posibil ca Ciuca sa isi fi violat victimele inainte de a le ucide - potrivit marturisirilor criminalului. "Orice informatie pe care ne-o da trebuie sa o verificam. Cei trei procurori, Stefan Vasilache, Ioan Ceafalon si Virgil Luparu, impreuna cu politistii de la judiciar si cu medicul legist au o munca foarte grea. Petrica Ciuca are, se pare, multe de spus". Ptrica Ciuca a fost de doua ori incorporat in armata, dar, de fiecare data, a efectuat serviciul militar doar cite o luna, dupa care a fost clasat din motive medicale. Anchetatorii nu au intrat insa in posesia unui certificat medical care sa ateste ca Petrica Ciuca a fost clasat datorita unor probleme psihice, asa cum s-a presupus. Anchetatorii se asteapta in orice moment ca Ciuca sa marturiseasca si alte crime. ALINA COMSA-DURBACA Fostul prefect se ascundea la balamuc Politistii l-au gasit pe fostul prefect de Botosani, Alexandru Simionovici, la Spitalul Socola din Iasi, la numai o zi dupa ce Parchetul de pe linga Curtea de Apel Suceava a emis pe numele lui mandat de arestare in lipsa, pentru 5 zile. El s-a internat la Socola cu trei zile inainte, cu sindrom maniaco-depresiv, iar medicii au stabilit ca poate fi externat si adus la Suceava, pentru audieri. O echipa a IPJ Botosani s-a deplasat ieri la Iasi, pentru a-l aduce pe fostul prefect la Parchetul de pe linga Curtea de Apel Suceava. Acuzat de luare de mita si de abuz in serviciu contra intereselor publice, fostul prefect a fost dat joi in urmarire generala, dupa ce, la locuinta sa de la Botosani, a fost organizata o perchezitie de proportii. Ajutor de la cumnatul din Africa de Sud Conform primelor informatii oferite de directorul spitalului iesean, dr. Petre Boisteanu, Alexandru Simionovici era internat la Spitalul Socola marti, 4 septembrie, cu diagnosticul de sindrom maniaco-depresiv. El nu a vrut sa spuna daca Simionovici este alcoolic sau dependent de droguri. O echipa operativa a Politiei Economice Botosani s-a deplasat in cursul noptii la Iasi, Alexandru Simionovici fiind descoperit intr-unul din saloanele spitalului si pus sub paza, incepind cu ora 4.00 dimineata. De pe patul Spitalului de Psihiatrie Socola, fostul prefect de Botosani, a declarat: "Este vorba despre o inscenare politica". Medicul Radu Andrei, seful sectiei Drogo-dependenti, sustine ca ex-prefectul de Botosani a fost internat in sectia pe care o conduce deoarece acolo erau locuri libere. "Alexandru Simionovici a fost internat in regim de urgenta psihiatrica. Acest lucru inseamna ca starea sa a fost o urgenta la momentul internarii", a declarat dr. Andrei. Fostul prefect de Botosani sustine: "Am venit la Iasi pentru a-mi angaja avocat, si anume pe Mihai Vlasov. Dupa ce am vorbit cu acesta, am inceput sa ma simt foarte rau, sa ma doara capul. La recomandarea avocatului, am venit la un control la Spitalul de Psihiatrie, insotit de un prieten de familie". Legat de mandatul de arestare emis pe numele lui, fostul prefect a afirmat ca "e o murdarie politica ce se intimpla acum. Atunci cind nu ai alte argumente sa explici unei tari si electoratului ca esti bun, trebuie sa arati ca celelalte partide sint rele. Nu cred ca e ceva care sa ma vizeze personal". Simionovici spune ca averea sa nu a fost facuta din banii pentru care este acuzat ca i-ar fi furat: "Am un Cielo, am o casa normala, fac parte dintr-o familie bogata si am un cumnat in Africa de Sud, care este foarte bogat. Este antreprenor de constructii. El mi-a dat jumatate din suma pentru casa pe care o am". Referitor la acuzatia ca ar fi primit 700 de milioane de lei mita, fostul prefect a spus: "Unii spun ca da, am luat, eu spun ca nu. Intii s-a pornit pe acuzatia de abuz in serviciu. Acuzatia este extrem de subtire". TIBERIU AVRAM CATALIN DUMITRESCU Balaur si prietenii sai au inghitit un milion de litri de vin Doi oameni de afaceri din Focsani, fratii Teodor si Marius Stan, cunoscuti in lumea interlopa din oras, au fost retinuti de politisti iar un al treilea, Balaur Viaceslav, cetatean moldovean a fost dat in urmarire generala dupa ce au dat o teapa de doua miliarde de lei Statiunii de Cercetari Viticole Odobesti. Printr-o inginerie financiara, cei trei au facut sa dispara din beciurile statiunii un milion de litri de vin. 100 de butoaie de vin, cumparate dimineata de o firma au fost pasate in citeva ore unei alte societati care-l platise integral in avans. Banii din cont insa au disparut inainte de a fi incasat, iar firma care a incheiat contractul cu Sattiunea Odobesti a fost vinduta in aceeasi zi. SILVIA VRINCEANU Economiile unui profesor, furate de servitorul sau Gheorghe Sava, profesor in comuna Hemeiusi, judetul Bacau, si-a facut o obisnuinta ca, in fiecare luna, sa puna niste bani deoparte pentru zile negre. Omul a adunat 180 de milioane de lei, suma pe care o tinea intr-o lada veche, bine ascunsa. Se pare insa ca, atunci cind si-a ales ascunzatoarea, profesorul nu a fost destul de inventiv, din moment ce locul a fost descoperit de Tataru Costel, 24 de ani, un tinar tocmit de profesor pentru a-l ajuta in gospodarie. Profitind de absenta de acasa a stapinului, Tataru a furat lada si a fugit. Sava a observat, in cursul zilei de joi, atit absenta baiatului, cit si a lazii si a anuntat politia. Hotul a fost prins, in cursul noptii de joi spre vineri, la Punctul de trecere a frontierei din Jimbolia. El urma sa paraseasca tara si, in vederea calatoriei, schimbase in dolari 120 de milioane de lei din lada. Tataru a fost retinut si, aseara, era asteptat in Bacau, unde urma sa fie prezentat procurorilor, cu propunerea de arestare preventiva. (N.B.) Pistolul de sub sutana Agitatie mare, joi dupa-amiaza, in Piata Centrala din Onesti: mai multi tarabagii au alertat gardienii publici ca prin piata umbla un preot inarmat. Povestea lui Mircea Pricop, preot ortodox la biserica din satul Cucuieti, judetul Bacau, a inceput de fapt acum doua saptamini, cind, suparat pe Marius Bulai, 18 ani, vinzator in piata onesteana, preotul a scos pistolul. "Mi-a pus pistolul in piept si m-a amenintat ca ma impusca. Noroc ca mi-au sarit in ajutor vecinii de tarabe", povesteste Bulai. Joi, 6 septembrie, preotul a revenit in piata, iar vinzatorul l-a recunoscut si i-a chemat pe oamenii de ordine. Gardienii publici l-au dus la politie, unde s-a stabilit ca Mircea Pricop are permis de portarma, dar a fost amendat cu 400.000 de lei pentru utilizarea nejustificata a pistolului. Lui nu i se pare ca sutana il impiedica sa aiba un pistol in casa cu care sa se apere de hoti. Nu de aceeasi parere este Constantin Alupei, protopop de Onesti: "Doamne fereste, nu pot sa cred ca un slujitor al bisericii poarta arma la el, a spus protopopul. El va anunta saptamina viitoare Episcopia Romanului, singura in masura sa ia o decizie intr-un caz pe care Constantin Alupei il considera foarte grav. (N.B.) Electricianul Tapus ii da in judecata pe cei care l-au turnat la Securitate Primul gorjean care si-a vazut dosarul a aflat ca a fost tradat de cei mai buni prieteni Constantin Tapus este primul gorjean care si-a vazut dosarul intocmit de fosta Securitate in anii 80. Acesta nu este o personalitate locala, ci un simplu electrician la Termocentrala Rovinari, acum, in virsta de 43 de ani. Barbatul a tinut mortis sa mearga la sediul Consiliului National pentru Studierea Arhivelor Securitatii sa vada cine au fost turnatorii de pe urma carora sustine ca a avut de suferit in timpul comunismului. Constantin Tapus a vazut negru in fata ochilor cind, intr-un birou din sediul CNSAS, a recunoscut scrisul citorva colegi de munca pe notele informative trimise Securitatii. Turnat pentru ca elogia capitalismul Turnat la Securitate pentru ca asculta Europa Libera, Constantin Tapus isi aminteste ca a inceput sa fie luat la intrebari de fosta politie politica in prima jumatate a anului 1988. Abia acum a aflat ca, de fapt, in luna mai a acelui an a fost intocmita si prima declaratie la adresa sa, semnata cu indicativul "Relu". Tapus sustine ca scrisul este cel al maistrului sau, Mircea Plava, foarte bun prieten cu el. Acesta nota in informarea trimisa Securitatii ca electricianul asculta frecvent posturi de radio straine si "face aproape saptaminal comentarii pe baza stirilor transmise de postul de radio Europa Libera". In nota informativa se arata ca Tapus "face referire la diferenta dintre nivelul de trai din tarile occidentale in comparatie cu cel din tara noastra, la reducerea programelor de televiziune si radio, la faptul ca nu exista libertatea cuvintului". Dupa aceasta declaratie s-a facut un raport al lui Tapus, urmat de verificarea personala a acestuia la Evidenta Populatiei din cadrul fostei UM 0647. A urmat apoi o declaratie semnata "Georgescu" pentru a verifica sursa "Relu" si inca una data de "Ionescu", depistata ulterior ca apartinindu-i subinginerului Danut Rascol. Alti doi colegi de serviciu, Ion Manea si Grigore Baluteanu, ar fi dat si ei declaratii la Securitate in care au spus despre Tapus ca asculta posturi de radio straine si elogia modul de viata capitalist. Acesta s-a ales cu un dosar de avertizare, dupa care a fost palmuit si obligat de un zbir al Securitatii, maiorul Gheorghe Enoiu, sa dea doua declaratii sub amenintari. Tapus nu uita nici acum plimbarile cu duba Securitatii si numeroasele intrebari la care trebuia sa raspunda in beciurile din apropierea Stadionului Municipal. Dupa ce a fost anchetat de citeva ori, acesta a fost avertizat intr-o sedinta la care a luat parte si conducerea IE Rovinari, dispunindu-se raportul de inchidere a verificarii. Constantin Tapus sustine ca dosarul sau a fost intocmit de capitanul Danut Marinescu, lucrator activ in cadrul SRI. "N-am fost turnator, doar lucram cu Securitatea" Tapus i-a intrebat pe acestia ce anume au urmarit turnindu-l la Securitate. Fiecare a declarat ca nu se simte vinovat cu ceva, iar Ion Manea povesteste ca el a fost primul care, dupa ce "am scapat de la Securitate, m-am dus si i-am spus sa se potoleasca cu comentariile, ca e groasa". Mircea Plava, cel pe care Tapus il acuza ca ar fi capul rautatilor, sustine ca nu el l-a bagat in gura securistilor: "Nu am fost turnator, doar lucram cu Securitatea, ma chemau sa dau declaratii despre anumite persoane. Veneau ei la termocentrala ori de cite ori era nevoie. M-au racolat pe la virsta de 22 de ani, in timp ce faceam liceul la seral. Altcineva le-a vorbit despre comportamentul lui Tapus, nu eu. La o saptamina dupa ce am dat nota informativa despre acesta, i-am spus ca m-au chemat cei de la Securitate, dar nu puteam sa ma deconspir ca lucram pentru ei. Mi-au spus doar ca vor sa-l sperie, sa termine o data cu comentariile. Asta a fost conjunctura, eu n-am vrut sa-i fac rau", povesteste acum maistrul Mircea Plava. Acesta spune ca nu a fost niciodata platit pentru ca a lucrat sub acoperire pentru fosta Securitate. Tapus nu poate trece cu vederea peste toate problemele cauzate de colegii sai si este hotarit sa-i dea in judecata. La rindul lor, invinuitii spun ca se simt hartuiti de colegul lor si este posibil sa-l actioneze si ei in instanta. CLAUDIA TIPLUICA Politistul roman azilant in Ungaria dovedeste cu acte ca mii de plingeri ale cetatenilor au ajuns la cos Maiorul Pitu contraataca Alte documente arata cum sint puse infractiunile in circa unor vinovati inventati si cum sint urmariti cetatenii ca pe vremea Securitatii La o saptamina de la dezvaluirile din "Evenimentul zilei" referitoare la cazul Adrian Pitu (politistul roman care a fost nevoit sa ceara azil politic in Ungaria dupa ce a demascat coruptia si neregulile din Politia Romana), Ministerul de Interne a catadicsit sa dea un comunicat de presa, prin care fostul maior era etichetat drept mincinos si infractor. Am luat legatura cu maiorul Pitu pentru a afla de ce politia neaga cu obstinatie acuzatiile de practici militienesti, lansate de el inca de pe vremea cind lucra la Politia Lugoj, in 1997. Adrian Pitu ne-a trimis mai multe acte care probeaza afirmatiile sale, printre care si un document incendiar- dovada ca politia postdecembrista a incalcat drepturile omului, ignorind plingerile cetatenilor si rezolvind dosarele cu autori necunoscuti din condei, prin aruncarea infractiunilor in circa unor iresponsabili. Intr-o declaratie acordata ieri ziarului nostru, fostul ministru de interne, Gavril Dejeu, confirma dezvaluirile lui Adrian Pitu. In loc sa verifice daca acuzatiile lansate de Adrian Pitu sint reale, asa cum face orice institutie serioasa din Occident, MI a vrut sa-l "execute" pe fostul maior, dupa stirea de saptamina trecuta ca acesta a primit recent azil politic in Ungaria. "Au fost identificate grave ilegalitati si nereguli in ceea ce-l priveste pe fostul maior Pitu (...). S-a constatat ca ofiterul a sustras din unitate 42 de plingeri penale... Din totalul plingerilor, 36 nu contineau nici o rezolutie a superiorilor sai - aspect ce indica scoaterea cazurilor din circuitul procedural normal, prevazut de lege - iar celelalte sase contineau rezolutia expresa a sefului ierarhic, de a fi inregistrate si luate in lucru...", tuna si fulgera comunicatul MI. Adrian Pitu ne-a trimis un document (facsimilul de mai sus) care probeaza, fara drept de apel, ca el a predat cele 42 de dosare sefului sau direct. "Saisprezece plingeri nu au fost primite, si m-am dus cu ele in audienta la ministrul Dejeu. Dupa audienta, am reusit sa-l determin pe seful meu de la Politia Lugoj sa le inregistreze si pe acestea, desi cu mare intirziere", ne-a declarat Adrian Pitu. De mentionat ca, politia are obligatia sa inregistreze orice plingere, in caz contrar se incalca art. 263 din Codul penal, cu privire la omiterea sesizarii organelor judiciare. "Dar nu se dorea cresterea numarului de plingeri nesolutionate, fata de cele rezolvate", afirma Pitu. Proba de filaj ilegal Comunicatul MI, dat ca replica dupa ce Pitu a primit azil politic in Ungaria, mai nega un aspect incriminat de fostul maior: cel privind continuarea practicilor de politie politica: "Afirmatiile maiorului (rez.) Pitu, potrivit carora ar fi primit dispozitii sa desfasoare "actiuni de politie politica", prin supravegherea informativa a populatiei, sint nereale si vadit tendentioase...". Adrian Pitu ne-a explicat si cum functiona supravegherea informativa a populatiei. "Am experimentat acest sistem: am facut un simplu raport informativ privind o persoana oarecare, fara cazier (numele l-am scos la intimplare din fisierul de la Evidenta Populatiei). In raport am cerut introducerea acestei persoane in evidentele "MAPA SUSPECT" pentru a fi supravegheata informativ, ca suspecta pentru ca a jucat o suma mare la jocuri electronice. Spre marea mea stupoare, a fost aprobata incadrarea, fara nici un fel de cercetari. In aceste mape eram obligati sa-i fotografiem si amprentam, sub pretexte oarecare, si sa inaintam rapoarte informative saptaminale privind activitatea lor. Am facut acest lucru pentru a demonstra cit de usor se poate supraveghea o persoana in Romania, cit de nedemocratic si periculos este acest sistem", ne-a declarat fostul maior. SORIN CEHAN Gavril Dejeu, fost ministru de interne: "Pitu a sesizat corect neinregistrarea plingerilor" Gavril Dejeu, fost ministru de interne in perioada in care maiorul Adrian Pitu a reclamat neregulile din MI, ne-a declarat: "In acea perioada am primit multiple sesizari din interiorul MI, in care se reclama practica neinregistrarii plingerilor cu autori necunoscuti, pentru ca numarul de dosare nerezolvate sa nu creasca. Aceasta practica leza drepturile oamenilor care se adresau politiei. Maiorul Pitu a sesizat corect acest aspect. In consecinta, am ordonat o ancheta la nivelul intregii tari, efectuata de corpul de control al ministrului. Am gasit situatii in care sute de astfel de plingeri erau neinregistrate". Dovada Militiei din Politie Documentul emis de IPJ Timis, in 1997, este secret de serviciu. Din fericire, legea care ne-ar fi interzis publicarea acestui document n-a fost promulgata, iar opinia publica n-ar fi aflat niciodata ca in MI s-au petrecut lucruri extrem de grave. De altfel, Adrian Pitu a trimis acest document Presedintelui parlamentului European, doamnei Nicole Fontaine, care a confirmat primirea. In prezent, documentul se afla la Joanna Jarecka-Gomez, reprezentanta a delegatiei Parlamentului European pentru relatiile cu Romania. Desi este din 1997, documentul demonstreaza, negru pe alb, ca practicile nedemne de o politie moderna, invocate de Adrian Pitu, sint confirmate de insisi mai marii Politiei Romane si date drept exemplu in teritoriu, spre a nu se mai repeta. "In urma controalelor efectuate de cadre din Inspectoratul General al Politiei in tara, s-au constatat grave nereguli cu privire la inregistrarea si lucrul in cauzele cu autori neidentificati". Documentul consemneaza, in continuare, "descoperirea, numai la IPJ Prahova, a 900 de dosare neinregistrate, in care nu s-a efectuat urmarirea penala". Ce inseamna asta? Ca 900 de oameni tilhariti, batuti sau escrocati, care asteptau prinderea infractorilor de catre politie, au fost tratati in bataie de joc de "organe". Mai departe, "la sectia 21, din Capitala, au fost controlate si solutiile de neurmarire propuse si confirmate de Parchet, constatindu-se printre altele ca un minor si un bolnav psihic (persoane iresponsabile) au comis 89 furturi din auto si 120 din locuinte. Un alt bolnav psihic a "comis", pe raza aceleiasi sectii, 59 de furturi din auto si 120 din locuinte". Altfel spus, pentru a scapa de dosare, politistii, in cirdasie cu procurorii, pot pune linistiti faptele cu autori necunoscuti in circa unor iresponsabili. Consecinta acestui tip de "rezolvare" este nerecuperarea bunurilor furate Pina unde duce iresponsabilitatea unor oameni ai legii, aflam din acelasi document intern al politiei: "La IPJ Dolj, in baza "intelegerii" cadrelor de la Serviciul de Informatica si Evidenta Operativa, s-au intocmit fise fictive ale infractiunii si autorilor, fiind scazute dosare care in fapt au ramas asupra lucratorilor". In final, vine si explicatia: "Am dat aceste exemple, pentru a nu exista tentatia urmarilor sau gasirii altor modalitati de favorizare a infractorilor". Toate aceste fapte, recunoscute chiar de oficialii politiei, au fost gasite la un singur control. Ne intrebam cite asemenea mii de cazuri s-au petrecut si se petrec in Politia Romana. Mentionam ca am incercat, din nou, sa-i contactam, atit pe actualul ministru de interne, Ioan Rus, cit si pe subordonatii sai din teritoriu. Ca de obicei, am fost trimisi spre birocratica procedura "standard": un fax la biroul de presa, lista de intrebari, va raspundem noi...etc., etc. Obisnuiti sa tot asteptam raspunsuri de la institutii, am hotarit sa publicam documentele care incrimineaza practicile din interiorul MI, in ideea ca, intr-un tirziu, oficialii vor da macar opiniei publice un raspuns. [25][pl.dll?rid=expresro] 