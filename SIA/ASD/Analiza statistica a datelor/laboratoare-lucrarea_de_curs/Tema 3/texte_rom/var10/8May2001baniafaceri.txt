 FRAI, BRD si Arthur Andersen lanseaza concurs de afaceri 6.000 de dolari pentru tinerii cu idei Fondul Romano-American pentru Investitii, Banca Romana pentru Dezvoltare - Groupe Societe Generale si Arthur Andersen au lansat ieri concursul national de afaceri "Da-ti o sansa". Concursul se adreseaza tuturor tinerilor din Romania cu virste cuprinse intre 18 si 20 de ani. Finalistii vor fi selectati de un juriu international. Trofeul pentru cel mai bun plan de afaceri va fi un premiu de 6.000 de dolari si consultanta gratuita pentru aplicarea in practica a proiectului cistigator. In afara marelui premiu vor mai fi selectati inca 5 finalisti. Primii doi clasati vor fi premiati cu cite 3.000 de dolari, iar urmatorii vor primi cite un laptop. "Dezvoltarea economica se bazeaza pe initiativa privata. Dupa cum spunea bunica mea, banul mic face banul mare", a spus Danny Robertson, reprezentant al guvernului SUA la Bucuresti. Planul de afaceri trebuie sa fie aplicabil in practica, sa spuna cu ce bani pleaca la drum, intreprinzatorul sau pe ce alte fonduri se bazeaza (poate fi inclusa si valoarea premiului potential). De asemenea, participantii trebuie sa includa in planul de afaceri un cont de profit si pierderi estimat sa-si asume o marja de risc si sa explice cum o vor depasi, sa includa o lista a costurilor de lansare a proiectului, precum si o lista de cheltuieli pentru functionarea pe timp de luna. Dorinta organizatorilor este de a stimula creativitatea tinerilor si mai ales sa contribuie la incetatenirea ideii ca baza oricarei afaceri este un plan bine facut. Tocmai pentru acest lucru, FRAI va organiza, impreuna cu partenerii sai, seminarii in cele opt centre universitare ale tarii. Seminariile vor aduce in atentia publicului probleme legate de bazele demararii si planificarii afacerilor in Romania. Seminariile vor fi organizate intre 21 mai - 4 iunie, dupa care va urma perioada de consultanta telefonica pina pe 31 august, data limita de depunere a aplicatiilor. Mapele de concurs pot fi luate de pe Internet (www.raef.ro/competitie) sau prin posta, pe baza de cerere telefonica (210.07.01). Pe 28 septembrie vor fi anuntati cei 6 finalisti, urmind ca la jumatatea lunii octombrie sa fie acordate efectiv premiile. GABRIELA TINTEANU Ministrii o "scalda" cu seceta Ilie Sirbu, ministrul agriculturii: " Previziunile arata o recolta dubla fata de unul trecut" Mihai Tanasescu, ministrul finantelor: " Seceta ar putea afecta cresterea economica" Previziunile arata ca recolta de griu din acest an ar putea ajunge la 7 milioane de tone, aproape dublu fata de anul trecut, a declarat ieri ministrul agriculturii, Ilie Sirbu. "Campania de primavara arata neasteptat de bine, putem spera la cea mai buna recolta din ultimii 5-6 ani, daca vremea va tine cu noi, a precizat Sirbu. Ministrul agriculturii s-a aratat optimist in privinta noii recolte, care spune el, va acoperi consumul intern, va completa rezerva de stat si va putea asigura si eventuale exporturi. In plus, prin programul GSM 103, Romania va importa din SUA o cantitate de griu, fara taxe vamale. "Griul adus prin programul GSM 103 va fi mai ieftin decit cel existent acum pe piata", sustine ministrul agriculturii, Ilie Sirbu, care spera in acest fel si la o ieftinire a piinii. El a precizat ca Ministerul Finantelor se afla in tratative cu sapte banci pentru a o selecta pe cea prin care se va derula programul GSM 103. Ministerul Finantelor Publice a fost autorizat de Guvern sa garanteze in numele si contul statului creditul comercial in produse agricole GSM 103, in valoare de pina la 100 de milioane de dolari. Creditul este acordat de guvernul SUA si este destinat acumularii unor stocuri de urgenta de griu pentru panificatie. Pe de alta parte, Mihai Tanasescu, ministrul finantelor publice, a declarat, intr-un interviu acordat Agentiei Reuters, ca in primul semestru al acestui an estimeaza o crestere de 2% Produsului Intern Brut. In privinta cresterii economice, estimata de analisti la aproximativ 3,4%, Tanasescu a aratat ca aceasta este estimata la 4,1a si va rezulta din exporturi, din agricultura si investitii. Desi optimist, ministrul finantelor a admis ca si in acest an seceta ar putea da peste cap calculele guvernamentale, avertizind totodata ca si rata de schimb euro-dolar ar putea avea efecte negative asupra cresterii economice. "Ecuatia este partial rezolvata, in conditiile in care recolta de griu si de orz pare sa fie in regula. Daca seceta va continua, cresterea economica ar putea scadea cu 0,5%. Daca vom avea o recolta buna, agricultura va avea un impact pozitiv asupra cresterii economice de cel putin un procent", a declarat Tanasescu. Seful finantelor a spus ca autoritatile au un "obiectiv ambitios, pe care multi nu-l cred", care vizeaza scaderea ratelor dobinzilor de la 40-45% (n.r. - cit sint in prezent), in conformitate cu eforturile autoritatilor de reducere treptata a inflatiei la o medie anuala de 25%. Tanasescu a mai aratat ca Ministerul Finantelor va finaliza, pina la inceputul lunii iunie, o noua emisiune de euroobligatiuni, in valoare de 300-500 milioane euro, cu o dobinda cuprinsa intre 10,75-11,25%. Acesta a mai declarat ca pina la data de 11 mai a.c., Ministerul Finantelor va lansa pe piata autohtona o noua emisiune de obligatiuni in valuta, insa nu a oferit detalii in legatura cu conditiile acesteia. OVIDIU ZARA NICOLETA BURTAN Romanii au "mestecat" 21 de milioane de dolari Mihai Georgescu, director al Wrigley Romania a anuntat ieri ca in cursul anului 2000 compania pe care o reprezinta a vindut in tara noastra guma de mestecat in valoare de aproximativ 21 de milioane de dolari, ceea ce inseamna ca fiecare roman a alocat anul trecut din bugetul sau suma de un dolar pentru a-si cumpara guma de mestecat. Georgescu a mai precizat ca Romania s-a situat pe locul al 12-lea in rindul tarilor in care Compania Wrigley este prezenta. Aceeasi sursa a aratat ca in comparatie cu 1999, vinzarile de anul trecut au crescut cu circa 14%. Georgescu a mai declarat ca in acest an vinzarile au depasit cu 30% realizarile perioadei similare din anul trecut. (O.Zara) MAA "cerne" importatorii de cereale Ministerul Agriculturii a elaborat un proiect de ordin prin care va reglementa modul de acordare a licentelor pentru importul celor 400.000 de tone de porumb, orz si secara destinate furajarii animalelor, scutite de plata taxelor vamale, pe baza unei hotariri a guvernului. In ordinul care urmeaza a fi definitivat de Ministerul Agriculturii se prevede ca solicitantii avizelor de import trebuie sa aiba neaparat ca obiect de activitate cresterea, exploatarea, comercializarea de animale si produse animaliere. In plus, fiecare solicitant care va obtinet avizele de la Ministerul Agriculturii va putea sa importe maximum 5% din cantitatea aprobata conform destinatiei prevazute in hotarirea guvernului. NICOLETA BURTAN Un studiu realizat de mai multi specialisti independenti arata care va fi costul major al aderarii Romaniei la UE 860.000 de tarani, recalificati pentru integrare Doua treimi din cetateni vor - arata sondajele din ultima vreme - ca Romania sa aleaga calea europeana - integrarea in UE. Dar, in mod cert, foarte putini stiu ce pret trebuie platit pentru asta. Cine pierde si cine cistiga? Care parti din economia romaneasca ar avea sanse si care nu? Pentru prima data, un grup de analisti romani a ridicat capacul "Cutiei Pandorei" in incercarea de a gasi raspunsuri concrete la aceste intrebari. Asa a aparut, la inceputul lunii aprilie, studiul "Cistigatori si perdanti in procesul integrarii. Cazul Romaniei", editat de Centrul Roman de Politici Economice si scos la iveala la seminarul pe tema integrarii, organizat zilele trecute de fundatia Bertelsmann. Printre autorii studiului e si Daniel Daianu, fost ministru de finante. Documentul nu da verdicte; avertizeaza de pilda ca, asa cum e acum, agricultura ar putea fi piatra de moara a adaptarii la standardele UE. Studiul lanseaza, de fapt, o dezbatere despre pretul integrarii. Dezbatere de care politicienii s-au cam ferit pina acum. Comertul exterior - barometrul eficientei economiei romanesti Studiul se bazeaza pe o analiza atenta a structurii si evolutiei schimburilor comerciale dintre Romania si UE, un adevarat barometru al starii de fapt in economie. Dinamica comertului exterior a impus in ultimii zece ani o adaptare a intregii economii la ceea ce poate fi vindut si cumparat pe pietele europene. Mai simplu spus, daca o anumita marfa are piata, are sens producerea ei. Sau, cum spune documentul, "reorientarea schimburilor catre partenerii din Uniunea Europeana a fost acompaniata de o semnificativa creare a comertului". Important este ca, pentru prima data in Romania, un asemenea studiu pune degetul pe rana: gaseste sectoare economice care vor avea de suferit si care vor avea de cistigat in timpul procesului de integrare europeana. In "economia reala", acest fenomen poate fi descris prin aparitia unor "invingatori", care si-au gasit o piata de desfacere pentru produsele lor: prelucrarea primara a lemnului sau tehnologia informationala. Simultan au aparut si cei care au avut de suferit, "perdantii" si care, cu toata diplomatia de rigoare, sint dati drept victime sigure: sectorul chimic, cel minier si exportatorii de mobila. In echilibru fragil se gasesc industria textila si de incaltaminte, care depind masiv de vinzarea unei forte de munca extrem de ieftina, insa in conditii de productivitate joasa. Metalurgia are sanse daca negociem barierele de protectie ridicate de UE Un sector care poate avea sanse de cistig este metalurgia, daca, avertizeaza raportul, "Romania ar incerca sa negocieze atent cu Uniunea Europeana in sensul abandonarii de catre aceasta a restrictiilor impuse pentru a-si proteja propria industrie". Potentialul "de invingator" al industriei metalurgice si al celei de masini si echipamente depinde de abandonarea politicilor protectioniste de catre UE. Cu alte cuvinte, viitorul metalurgiei romanesti va depinde de abilitatea cu care vom negocia cu UE calendarul eliminarii actualelor restrictii comerciale. Diametral opus, sectorul chimiei este identificat in raport ca un perdant clar. In timp ce importurile de produse chimice din UE s-au pastrat constante, exporturile romanesti au scazut la jumatate in doar cinci ani. Ceea ce este insa ingrijorator este faptul ca produsele industriei chimice nu rezista in general competitiei internationale si nu doar strict celei din tarile Uniunii Europene. Industria textila - un invingator lesne de invins Desi industria textila si cea a incaltamintei par a fi asezate in barca invingatorilor, de vreme ce impreuna domina exporturile romanesti, anumite "valuri" le pot arunca peste bord. Asta pentru ca, avertizeaza raportul, forta de munca, desi ieftina in comparatie cu cea din Occident, este numeroasa, creeaza costuri salariale mari si are productivitate scazuta. In plus, fabricile romanesti nu cistiga prea mult, pentru ca lucrul in regim "lohn" inseamna, de fapt, doar exportul fortei de munca. In general, sistemul de productie in "lohn" (subcontractare), bazat pe salarii mici, este deja o particularitate a economiei romanesti, arata raportul. Desi in prezent pare a fi un avantaj, deoarece da de lucru pentru milioane de oameni, in timp subcontractarea nu este benefica, deoarece, datorita valorii adaugate scazute, salariile vor ramine mici, asemenea si standardele de viata. Din perspectiva comerciala, Romania e deja integrata in UE Dupa spulberarea pietei fostului spatiu socialist, celebra CAER, Romania si-a reorientat, inca din 1991, schimburile comerciale catre cele ale Uniunii Europene, astfel incit, in acest moment, mai bine de jumatate din fluxul comercial extern depinde de piata unica europeana. Anul trecut, exporturile catre Uniunea Europeana au reprezentat 63,7% din totalul acestora, in timp ce importurile din tarile UE au atins 56,2% din totalul lor. Asadar, fluxurile comerciale cu cele 15 state europene reprezinta 59,6% din schimburile comerciale ale Romaniei. Din aceasta perspectiva, Romania, asemenea majoritatii statelor care doresc intrarea in UE, este de fapt integrata in spatiul comercial european, spune raportul. Marea problema a integrarii- agricultura Raportul este foarte categoric in ceea ce priveste sectorul agricol. Pina in prezent, oficialitatile din Romania au privit agricultura ca pe un domeniu in care negocierile cu UE vor fi dificile, fara a fi insa foarte clar ce va trebui sa faca tara noastra pentru a atinge standardele comunitare. Autorii studiului arata extrem de clar: Romania va avea cele mai mari probleme dintre toate tarile candidate in ceea ce priveste agricultura. Sau, mai precis, cu numarul de oameni care lucreaza in sectorul agricol. In timp ce in tarile din nordul UE, proportia fortei de munca ocupata in agricultura este de 3% din total, iar in sud, de 9,3%, in Romania acest indicator se situeaza la incredibila valoare de 37,5%. Chiar si in cazul tarilor central si est-europene, Romania sta cel mai prost. In cazul Cehiei, proportia este de 5,7%, in Ungaria, de 7,9%, in Polonia, de 20,5%, iar in Bulgaria, de 24,3%. In prezent, Polonia, de pilda, risca sa nu fie primita in primul val de extindere a UE, alaturi de Ungaria, Cehia si Slovenia, tocmai din cauza dosarului agricol. Chiar in conditiile in care procentul actual al fortei de munca din Polonia, ocupate in agricultura, va deveni un punct de reper privind concesia maxima pe care oficialii UE o fac in cazul unei tari candidate, situatia este dramatica pentru Romania. Practic, tara noastra nici nu se poate gindi la integrarea in UE pina cind nu va cobori la cel putin 20% forta de munca ocupata in agricultura. Cu alte cuvinte, 860.000 de oameni (aproximativ 17% din totalul fortei de munca din Romania) vor trebui "scosi" din agricultura si reorientati catre alte sectoare de activitate. "In loc sa scada, forta de munca din agricultura a crescut in ultimii zece ani. Ritmul de desfiintare a locurilor de munca din industrie a fost cu mult mai mare decit cel al infiintarii de noi locuri de munca. Astfel, o mare parte din populatie ramasa fara vren mijloc de subzistenta a ales ca solutie munca in agricultura. Aceasta patura sociala va fi cea care va avea cel mai mult de suferit in urma procesului de integrare", se arata in raportul Centrului Roman de Politici Economice. Pentru a gasi solutii de rezolvare a acestei probleme, autoritatile romane ar trebui sa invete din experienta altor tari. De exemplu, Polonia a reusit ca in numai sapte ani sa reduca cu o jumatate de milion numarul de salariati din agricultura. In Romania, 46% din populatie locuieste in mediul rural, insa agricultura contribuie cu mai putin de o cincime la formarea PIB si realizeaza doar 3a din exporturi. Costurile sociale - un subiect despre care politicienii nu prea vorbesc Pe linga problema agriculturii, perspectiva sociala a Romaniei este descrisa in termeni extrem de pesimisti de autorii studiului. "Romania, in comparatie cu celelalte tari din Europa centrala si de est, este cel mai departe de structura standard a ocuparii fortei de munca din UE. Dintre toate tarile candidate, populatia Romaniei va fi cea mai afectata de procesul de integrare", este de parere echipa care a realizat studiul mentionat. Romania are unul din cele mai mari sectoare industriale (33%), dar cea mai mica proportie de populatie ocupata in sectorul serviciilor (15,3%) sau cel comercial (5,9%). Adica invers decit este in cazul tarilor occidentale. LIDIA MOISE VLAD MACOVEI [15][pl.dll?rid=expresro] 