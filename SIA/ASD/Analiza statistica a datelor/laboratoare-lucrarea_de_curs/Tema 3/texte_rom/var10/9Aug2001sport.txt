 Demollari: "Mi-a fost dor de Romania" In 89, "ciinii rosii" au eliminat Dinamo Tirana in primul tur al Cupei Cupelor. In prima mansa, la Tirana, gazdele au cistigat cu scorul de 1-0, iar in mansa secunda, "ciinii rosii", cu Mircea Lucescu la timona (care avea sa duca echipa pina in semifinalele competitiei), au invins cu 2-0, gratie golurilor marcate de Mateut (min. 8) si Mihaescu (min. 13). Cu acea ocazie, conducerea clubului din Soseaua Stefan cel Mare a pus ochii pe un mijlocas chelios, cu driblingul fin si cu simtul portii foarte dezvoltat. Este vorba despre Sulejman Demollari, fost coordonator de joc, care ocupa acum functia de selectioner al Albaniei. Cu Demollari in echipa, jucator care a activat in "Groapa" intre 1991 si 1994, Dinamo a cistigat titlul in sezonul 91-'92. Ieri, pe Aeroportul Baneasa, Demollari a acordat un scurt interviu pentru "Evenimentul zilei". A facut-o in limba italiana, intrucit a uitat sa vorbeasca romaneste. Dornic sa-si revada prietenii Cu ce ocazie prin Romania? Am venit sa vad meciul, dar si sa urmaresc la lucru jucatorii de la Dinamo Tirana care pot ajunge la echipa nationala. De asemenea, vreau sa-mi revad o parte din prietenii pe care i-am lasat aici. Pe cine mai stii de la Dinamo? Pe Lupescu (n.r. - singurul "supravietuitor" al dinamovistilor din "dubla" disputata intre cele doua echipe in 89), portarul Stelea, pardon, Prunea. Ma stiu cu vicepresedintele clubului (n.r. - Cristi Borcea). Am auzit ca Ion Marin este noul antrenor principal. De asemenea, am auzit ca manager general al clubului este Cornel Dinu. Ai mai fost in Romania in ultimii ani? Da, am mai jucat aici cu ocazia unei partide de old-boys, anul trecut, cu Steaua. Ti-a fost dor de tara noastra? Da, sigur. M-am simtit bine in perioada in care am jucat la Dinamo. Stiai ca esti considerat cel mai bun "stranier" are a evoluat vreodata in Romania? Zau? Cine a hotarit asta? Voi, presa? Ma simt magulit, ce pot sa spun? Cit am fost la Dinamo Bucuresti, am crescut foarte mult in joc. "Dinamo Bucuresti are o traditie mai mare" Ce echipa are prima sansa la calificare? Dinamo are o traditie mai mare si porneste cu prima sansa. Dinamo este un nume nu numai in fotbalul romanesc, ci si in Europa. Cum e sa fii selectionerul Albaniei? Este foarte onorant. Sint extrem de multumit de noua mea postura. Stiu ca si voi l-ati pus pe Hagi in fruntea echipei nationale. E vremea noastra, a tehnicienilor tineri. DANIEL CONTESCU "Comandantul" se intoarce la dragostea dintii Netoiu revine la Rocar Odiseea echipei Rocar, pe care toata lumea o vedea deja inmormintata undeva prin catacombele fotbalului romanesc, a luat o turnura surprinzatoare, dupa ce, marti seara, gruparea din Drumul Gazarului a fost resuscitata si readusa in Divizia B, loc pe care intentiona sa-l cedeze, in urma cu citeva zile, formatiei Callatis Mangalia. "Doctorul" care a reusit aceasta performanta nu este nimeni altul decit fostul "parinte spiritual" al Rocarului, Gigi Netoiu. Principalul actionar al Craiovei a gasit o solutie interesanta de a stinge litigiul financiar cu Gheorghe Florea (aproximativ 800.000 de dolari), partenerul sau de afaceri si cel pe care Netoiu il pacalea anul trecut vinzindu-i doar numele unei echipe de prima divizie. "Comandantul" a obtinut de la subalternul sau locul si echipa din Divizia B, precum si transferurile definitive ale fotbalistilor Petrus Manta si Marius Suleap, acestia urmind sa evolueze la Universitatea Craiova. Netoiu va popula noul Rocar cu jucatori de la Craiova, cu trei de la Fulgerul (Ungurianu, Niia, Stoian), precum si cu altii care vor fi adusi de impresarul Victor Becali, partener, se pare, la aceasta afacere. Antrenor ar putea fi Mihail Marian Antrenorul cu cele mai mari sanse sa preia Rocarul este Mihail Marian, actualul director sportiv al Stelei, iar echipa urmeaza sa isi dispute partidele de pe teren propriu pe "Lia Manoliu". Gurile rele vorbesc despre o cacealma, ca multe altele ale fostului ofiter de la "Doi sun sfert", prin care vizeaza, in scurt timp, sa se intoarca in Drumul Gazarului. In acest sens, Netoiu va fi sprijinit de oameni de la Fabrica de Autobuze, proprietara de drept a bazei si cea care incaseaza lunar o chirie foarte mare. In acest caz, Fulgerul Bragadiru, care momentan isi va disputa jocurile pe "Rocar", este nevoita sa-si gaseasca o alta "casa", chiar daca Florea a renovat din temelii stadionul si anexele din Drumul Gazarului. ADI DOBRE La Donetk, fostul dinamovist i-a strigat exasperat uriasului Kohler Daniel Florea: "Lasa-ma, frate, ca ma omori!" Echipa de fotbal ucraineana Sahtior Donetk a pierdut marti seara, cu scorul de 2-0 (1-0), mansa intii din turul trei al Ligii Campionilor, in compania formatiei Borussia Dortmund. Golurile meciului disputat la Donetk au fost izbutite de internationalul german Lars Ricken (min. 34) si de nigerianul Sunday Oliseh, cu 17 minute inaintea fluierului final. La Sahtior au evoluat, din primul minut, romanii Daniel Florea si Marian Aliuta. In timp ce ex-dinamovistul a bifat toate cele 90 de minute, Aliuta a fost scos din teren cu citeva minute inainte de final. Confruntarea, la care au asistat 35.000 de spectatori, a fost arbitrata de "centralul" danez Knud Erik Fisker. Sort XL "Pare oarecum ciudat, dar noi am fost cei care am controlat jocul de-a lungul celor 90 de minute. Am ratat insa o multime de faze. In primele 30 de minute am fost "calare" pe ei. Am avut o bara, dar n-am reusit sa dam gol. In schimb, Borussia a avut doua ocazii si a dat doua goluri. Oricum, s-a vazut ca sint mai profesionisti ca noi. Lumea e suparata pe rezultat, insa nu ne-a fluierat, pentru ca acest lucru se intimpla numai in Romania", ne-a declarat ieri "Florica". Fundasul stinga de la Sahtior i-a facut marcaj cehului Jan Kohler, uriasul atacant achizitionat in intersezon de la Anderlecht Bruxelles. "Noi jucam cu patru fundasi, iar eu am facut marcaj la Kohler. La un moment dat, i-am zis: "Lasa-ma, frate, ca ma omori!". Mi-a dat niste coate ascutite, de am vazut stele verzi! Poarta 46 sau 47 la ghete. In marea majoritatea a timpului l-am tinut insa pe Radzinski, fostul jucator de la Anderlecht, scos din teren pe finalul meciului. Singura mea problema a fost ca am purtat un sort XL, pe care trebuia sa-l indoi ca sa joc ca lumea", a mai spus Florea. De mentionat ca, tot marti seara, in aceeasi faza a competitiei, s-a mai jucat partida Lokomotiv Moscova - Tirol Innsbruck, scor 3-1. Au marcat Lekceto (min. 3), Izmailov (min. 37), Ignasevici (min. 80), respectiv Kirchler (min. 20). Rezultatele intilnirilor disputate aseara in Liga nu ne-au parvenit pina la inchiderea acestei editii. ( D.C. ) A picat transferul lui Prodan la Everton Walter Smith, antrenorul echipei engleze de fotbal Everton, a anuntat ca fundasul roman Daniel Prodan nu va mai fi transferat la aceasta grupare, informeaza site-ul oficial al formatiei din Liverpool. Tehnicianul englez a fost multumit de evolutia fostului component al Rocarului in timpul unui stagiu de pregatire care a avut loc in Italia si a dorit ca jucatorul roman sa intareasca linia defensiva a celor de la Everton. Daniel Prodan, in virsta de 29 de ani, a sosit saptamina trecuta la Liverpool si, dupa ce a efectuat un control medical amanuntit, a inceput sa trateze cu oficialii echipei engleze, insa negocierile privind un eventual transfer nu s-au finalizat. "Negocierile au esuat nu din considerente financiare, ci pentru ca romanul nu a acceptat includerea in contract a una sau doua clauze care ne-ar fi acoperit in cazul unei eventuale accidentari. In consecinta, am considerat ca ar fi mai bine sa renuntam la acest transfer", a declarat Walter Smith. Prodan a fost transferat in vara anului 1998 de la Atletico Madrid la Glasgow Rangers, dar romanul nu a evoluat timp de doi ani in nici o partida oficiala pentru echipa scotiana, din cauza unei accidentari. De la 1 februarie, Prodan a devenit jucator liber si a evoluat pina in aceasta vara la Rocar Bucuresti. Din cauza accidentarii suferite pe vremea cind evolua la Glasgow, conducerea clubului Everton a dorit sa-si ia masuri de precautie pentru a evita sa-l plateasca pe fotbalist daca se accidenteaza. Didi: "Daca nu iese nimic, ma duc la Olimpia" Daniel Prodan nu era ieri deloc lamurit in ceea ce priveste actuala sa situatie de la Everton. "Mare lucru nu stiu", ne-a marturisit puternicul fundas "tricolor". "Stiu ca am facut cel mai al dracului control medical din viata vietilor mele. Sint fericit ca sint sanatos". Didi a facut ieri o vizita in Drumul Gazarului, unde s-a pregatit, sub comanda bunului sau prieten Anton Dobos, pe gazonul stadionului Rocar, unde a evoluat in ultimul an. "Smith, antrenorul principal al echipei, era incintat de mine si mi-a spus ca ma vrea in echipa", a precizat Prodan, adaugind: ""Nu concep echipa fara tine", mi-a spus la un moment dat. Daca era dupa el, semnam contractul pe aeroport, cind am ajuns in Anglia. Dar degeaba ma dorea Smith, daca omul care invirte banul la Everton nu a fost de acord. "Smith are sase fundasi, cu tine sapte. Daca nu da drumul la cel putin unul, nu te putem legitima", mi-a zis managerul". Revenit in Romania, Daniel Prodan nu are moralul afectat, in ciuda faptului ca la Liverpool a fost la un pas de a semna un contract deosebit de avantajos. "Imi faceam probleme daca aveam 20 de ani si muream de foame", a spus "Tatuca". "Acum astept oferte, din tara, din strainatate, inclusiv de la Everton. Daca nu iese nimic, ma duc acasa, la Satu- Mare, il iau si pe "fratele meu" Zoli Ritli si facem echipa la Olimpia". ADI DOBRE DANIEL NAZARE Pele se crede mai popular decit Iisus! Edson Arantes do Nascimento, cunoscut in lumea sportului-rege sub numele de Pele si considerat cel mai mare jucator pe care l-a dat fotbalul mondial, a declarat ca e mai popular decit Iisus Hristos, releva Reuters. "Imi aduc aminte ca am fost intr-o insula in Japonia si toti m-au recunoscut. Dar cum majoritatea erau budisti, nu cred sa fi auzit de Iisus. Din pacate, sint zone in lume unde nu se stie cine este Iisus, in schimb in orice loc in care ma aflu, lumea ma priveste cu simpatie", a comentat Pele. Socantele afirmatii ale fostei legende a fotbalului brazilian au fost facute intr-o conferinta de presa, in care Pele a semnat un contract de publicitate pe doi ani cu firma Coca-Cola. La finalul intrevederii, Pele a spus ca "sint trei lucruri foarte cunoscute in lume: Coca-Cola, Pele si Iisus Hristos!". DANIEL NAZARE Dinamo contra Dinamo FC Dinamo intra in aceasta dupa-amiaza, de la ora 18.00, in circuitul european, urmind sa sustina, pe stadionul din Soseaua Stefan cel Mare, mansa intii din turul preliminar al Cupei UEFA, adversara fiindu-i formatia albaneza Dinamo Tirana. Meciul nu va fi televizat. In ciuda lipsei de informatii despre rivalii de azi, Dinamo porneste cu prima sansa. "Ciinii rosii" au efectuat ieri, de la ora 11.00, ultimul antrenament dinaintea jocului. Dupa-amiaza, jucatorii dinamovisti au vizionat, la Complexul Mall, filmul "Pariu riscant", de la ora 18.00. Portarul Florin Prunea a mai intilnit, pe vremea cind juca la Universitatea Craiova, o echipa albaneza, Partizan Tirana. "Albanezii formeaza echipe redutabile, artagoase", a declarat el. In conditiile in care stoperul Giani Kirita are mari sanse sa fie recuperat, antrenorul Ion Marin va trimite in teren urmatoarea formula de echipa: Prunea - Kirita (Onut), Lupescu, V. Nastase - Bolohan, Buia, Fl. Pirvu, Semeghin, Tilvan - Mihalcea, Cl. Niculescu. Pe teren, dreptatea va fi impartita de o brigada de arbitri din Grecia, formata din Nikolaos Agelakis, la centru, ajutat de Georgios Tsoukas si Smaragda Klavria, la cele doua tuse. Aterizare pe Baneasa Delegatia echipei Dinamo Tirana a aterizat ieri, in jurul orei 12.50, cu 30 de minute intirziere, pe Aeroportul Baneasa. Initial, aeronava care a transportat cele 50 de persoane trebuia sa ajunga pe Aeroportul International Otopeni, insa in ultimul moment cursa charter a fost directionata spre Baneasa. "Ei stiau ca trebuie sa aterizeze pe Otopeni, insa n-a existat nici un moment aceasta varianta", a marturisit un responsabil al Aeroportului Otopeni. "Teapa" a luat si Adi Alexandrescu, oficialul cu relatiile externe al "ciinilor rosii", care s-a dus degeaba pina la Otopeni. Dinamo, intimpinata de giulesteni Dinamo Tirana a venit in frunte cu presedintele clubului, imbracat intr-un costum de culoare deschisa si avind o geanta diplomat in mina. Acesta s-a intretinut amical in limba italiana cu Alexandrescu, dupa care s-a urcat intr-unul din cele doua autocare garate in fata aeroportului. Jucatorii albanezi pareau destul de dezorientati si se uitau curiosi la persoanele prezente in preajma terminalului. Ei s-au scurs pe linga camerele de luat vederi si aparatele foto care il asteptau pe Sulejman Demollari, incercind un zimbet protocolar. In afara de presa si de doi oficiali ai "ros-albilor", la aeroport au fost prezenti doi fani ai Rapidului, in frunte cu unul dintre liderii galeriei "Legione Granta", Teodor Andrei, zis Blondu'. Acestia au sosit cu trei ore inainte ca avionul sa decoleze spre Lituania, unde Rapid va infrunta formatia Atlantas Klaipeda. Agim Canaj: "Cistiga Dinamo Tirana" Unul dintre antrenorii secunzi ai echipei din Tirana este Agim Canaj, fost mijlocas, care a activat, intre 1991 si 1994, la FC Brasov, echipa pentru care a marcat sapte goluri. Acesta s-a aratat indignat de atitudinea oficialitatilor romane, care nu le-au dat viza de intrare oficialitatilor albaneze. "De ce a jucat Dinamo Tirana cu alta formula de echipa in amicalul de simbata? Pentru ca avem in lot 32 de jucatori. In plus, nici voi, romanii, nu ne-ati acordat viza de intrare. Legatura cu cei de la Dinamo Bucuresti s-a facut foarte greu", a declarat Canaj, care a adaugat: "Stim ca Dinamo a vindut doar doi jucatori, ambii atacanti, unul la Sporting Lisabona, iar celalalt la Alaves. In plus, a sosit un virf de la Craiova. Dinamo Tirana va cistiga. Nu stiu cu ce rezultat, dar va cistiga". DANIEL CONTESCU Gabriela si Violeta, aur si argint la 1.500 de metri Beclea-Szekely: "O felicit pe Szabo, dar nu o iert" Gabriela Szabo si Violeta Beclea-Szekely au confirmat asteptarile, reusind, in cursul noptii de marti spre miercuri, sa termine pe primele doua pozitii, in aceasta ordine, cursa de 1.500 de metri a Campionatelor Mondiale de la Edmonton. Sint primele medalii obtinute de tara noastra la actuala editie a CM si, totodata, este pentru prima oara in istoria acestei competitii cind Romania cistiga doua medalii in aceeasi proba. Gabi a luat-o de mina pe Violeta Szabo si Beclea au facut o cursa tactica perfecta pina la intrarea in ultimul tur de pista, avind grija sa nu fie inchise pe interior sau sa intre in vreo busculada care sa le compromita sansele la medalii. Cu aproximativ doua sute de metri inaintea finisului, Szabo a lansat un sprint devastator, care a amintit de zilele sale de glorie, luindu-i fata Violetei. Cu 4 minute si 57 de sutimi, rezultat ce reprezinta cea mai buna performanta a sezonului, Gabriela s-a impus clar, reusind sa obtina cel de-al treilea titlu mondial al carierei sale, primul la 1.500 de metri, dupa cele doua cucerite, la 5.000 de metri, in 1997 si 1999. Beclea a fost cronometrata in 4 minute, o secunda si 70 de sutimi, locul trei fiind ocupat de rusoaica Natalia Gorelova, cu 4 minute, 2 secunde si 40 de sutimi. La finele cursei, dupa citeva secunde in care si-a tras sufletul, Szabo s-a indreptat spre Beclea, a luat-o de mina, pornind impreuna intr-un tur de onoare al stadionului si incercind astfel sa faca uitate neintelegerile existente intre ele in ultimul an. Szekely: "Nu sint deloc dezamagita" "Sint pur si simplu fericita. Este prima mea victorie la acest mare campionat si ma bucur enorm de ea, mai ales ca in ultima vreme am trecut printr-o perioada ceva mai tulbure. Succesul e cu atit mai important cu cit Szekely pornea favorita prin prisma timpilor inregistrati in acest sezon. M-am concentrat la maximum si am cistigat", a declarat Szabo la conferinta de presa. Pentru aceasta victorie, bistriteanca va fi recompensata de Federatia Internationala cu 60.000 de dolari, la care se va adauga suma de 105 milioane de lei primita din partea MTS. "O felicit pe Gabriela pentru aceasta victorie, dar asta nu inseamna ca o iert pentru ceea ce s-a intimplat intre noi in acest an", a venit replica Violetei. "Nu sint deloc dezamagita de acest loc doi, pe care-l consider multumitor", a mai adaugat Beclea. Ea va primi din partea IAAF un cec in valoare de 30.000 de dolari, la care se va adauga un bonus de 70 de milioane de lei din partea MTS. "Stiam ca romancele au un finis devastator si de aceea am incercat sa mentin un ritm sustinut pe parcursul cursei pentru a le obosi. Din pacate pentru mine, acest lucru n-a functionat si, la intrarea in ultimul tur de pista, mi-am dat seama ca va trebui sa ma multumesc cu bronzul", a apreciat rusoaica Gorelova. "Szabo ar trebui sa alerge la 5.000" In privinta participarii la proba de 5.000 de metri, Gabi Szabo a anuntat ca va lua o decizie finala dupa o noapte de odihna. "Doresc sa ajung la hotel, sa ma sfatuiesc cu antrenorul meu si sotul meu (n.r. - Zsolt Gyöngyössy), si dupa aceea va voi anunta hotarirea luata", a spus campioana olimpica a probei. Decizia urma sa fie facuta publica aseara tirziu, a anuntat Jos Hermens, agentul romancei. Szabo amenintase inca de saptamina trecuta ca, in cazul in care rusoaica Olga Egorova va fi admisa in concurs, ea nu se va mai alinia la startul probei de 5.000 de metri. Egorova a fost depistata pozitiv cu EPO, insa IAAF a anuntat ca n-a fost respectata procedura legala de control antidoping si a anulat rezultatul respectivului test. Britanica Paula Radcliffe, una din "activistele" campaniei antidoping, care initial anuntase si ea ca nu se va prezenta la startul probei de 5.000 daca va participa si Egorova, si-a revizuit pozitia: "Cred ca Szabo ar trebui sa alerge. Cred ca IAAF a facut o greseala in privinta Egorovei, insa forul international are perfecta acoperire legala in decizia luata. Noi trebuie sa uitam scandalul si sa incercam sa o invingem pe rusoaica". Trebuie spus ca intre Radcliffe si Szabo exista o animozitate destul de mare, dupa ce britanica a declarat presei engleze ca, in 1995, ar fi vazut in camera Gabrielei din cantonamentul de la Fort Romeau (Franta) mai multe seringi si ambalaje de medicamente necunoscute, lucru negat vehement de romanca. SILVIU TANASE Hizo ii ia pe fotbalistii de la Atlantas peste picior Rapid Bucuresti a plecat ieri dupa-amiaza intr-o noua expeditie europeana. Destinatia giulestenilor este Lituania, unde astazi, de la ora 18.00 (ora Romaniei), vor disputa primul meci din turul preliminar al Cupei UEFA, cu Atlantas Klaipeda. In ciuda faptului ca Atlantas este in acest moment liderul detasat al campionatului lituanian, rapidistii au ca obiectiv "obtinerea unei victorii cit mai concludente, ca sa ne asigure calificarea in turul urmator, inainte de meciul din Giulesti", a anuntat ieri antrenorul Viorel Hizo. "Japonezul Takanaka pare valoros" Intregul lot al "feroviarilor" este apt de joc, "Dulaul" urmind sa aleaga cea mai buna varianta. Inainte de plecarea spre Klaipeda, oras socotit dupa unul dintre cele mai frumoase porturi la Marea Baltica, fotbalistii de la Rapid au vizionat o caseta pe care era inregistrata ultima partida a formatiei Atlantas, derby-ul cu Jalghiris Kaunas, scor 0-0. "O echipa de luat in seama", a fost indemnul antrenorului Hizo. In particular, tehnicianul sibian a dezvaluit ca lituanienii "nu sint cine stie ce". "Se lupta mult, sint ambitiosi, masivi si imprevizibili. Nu au o orientare tactica speciala. Joaca, asa, cum o pica. Unde este mingea se imbulzesc si ei. Cite cinci-sase jucatori o data", ne-a spus Hizo. "Dulaul" a mai precizat ca singurul jucator valoros de la Atlantas este japonezul Takanaka. "Niponul e coordonator. Finut baiatul, dar cred ca, daca era "scula", il opreau aia la el acasa". Sumudica, liber sa plece In legatura cu conflictul iscat intre Hizo si atacantul Marius Ninel Sumudica, in care ultimul a amenintat cu parasirea echipei daca nu va fi titularizat, conducerea gruparii de sub Podul Grant a anuntat ca "Sumi-gol" va fi amendat. "Sumudica a participat la un talkshow fara permisiunea vicepresedintelui Zotta sau a antrenorului Hizo. Prin prezenta sa la televiziune si afirmatiile pe care le-a facut acolo a lezat imaginea clubului nostru. El si-a jignit colegii, pe Pancu, pe Robert Nita, pe ceilalti, socotindu-se superior. Pentru asta va plati conform Regulamentului de Functionare al clubului (n.r. - fostul ROI)", ne-a declarat ieri unul dintre liderii Rapidului. Hizo socoteste conflictul cu Sumudica inchis. "Eu n-am sa cedez nici unei presiuni. Echipa este facuta de jucatori. Joaca numai cine merita, pentru ca primeaza rezultatele. Consider ca Sumudica a aratat o lipsa de profesionalism. Danciulescu, de la Steaua, de ce nu se plinge? De- acum, el este liber sa aleaga: sa ramina sau sa plece", a mai precizat "Dulaul". LAURENTIU CIORNEI RAPID: Dolha - Iencsi, N. Stanciu, Perja - Sabau, Maldarasanu, Soava, Schumacher, Pancu - R. Nita, Sumudica. Antrenor: Viorel Hizo Arbitri: Dimitar Dimitrov - Nedelcio Ciakarov, Iordan Durcev (toti din Bulgaria) Numancia il retrocedeaza pe Jean Barbu giulestenilor Zotta: "Avem deja patru atacanti" Jean Barbu si Laurentiu Rosu ar putea parasi echipa spaniola de fotbal Numancia, retrogradata in Segunda Divison la sfirsitul sezonului trecut, noteaza in numarul de ieri cotidianul "Marca". Decizia a fost luata de conducatorii formatiei din Soria in urma situatiei financiare precare pe care o traverseaza echipa iberica. In privinta "Cobrei din Giulesti", jurnalul citat precizeaza ca acesta s-ar putea intoarce, sub forma de imprumut, la Rapid Bucuresti, grupare pentru care a evoluat in returul campionatului trecut. "Nu avem cunostinta despre nici un fel de tratative. Noi l-am trimis pe Barbu la Numancia, iar ei ni-l trimit din nou, fara ca noi sa stim. Deocamdata, nu cred ca Rapid isi poate permite sa plateasca suma, destul de mare, pe care o vor cere, probabil, spaniolii pentru Barbu. Oricum, avem deja patru atacanti", a spus vicepresedintele giulestenilor, Constantin Zotta. Daca nu se va rezolva trecerea sa in Giulesti, Barbu mai are o oferta de la o formatie de prima liga din Franta. Laurentiu Rosu este la un pas de a semna un contract cu Espanyol Barcelona, unde ar putea avea coechipier un alt roman, Catalin Munteanu. ( D.N.,L.C. ) Romica Pascu debuteaza in cupele europene FC Brasov era eliminata, in urma cu 27 de ani, de puternica formatie germana Hamburger SV, aceasta fiind ultima amintire a ardelenilor despre fotbalul european. Numarindu-se atunci printre titularii echipei, Adrian Hirlab si Nicolae Pescaru traiesc astazi evenimentul de pe banca tehnica a "Steagului", ca "secunzi" ai antrenorului Ilie Dumitrescu. Actualii fotbalisti ai Brasovului dau piept azi, de la ora 18.00, cu armenii de la Mika Astarak, in mansa intii a turului preliminar al Cupei UEFA, returul urmind sa se dispute peste o saptamina, pe "Stadionul Republican" din Erevan. Partida va fi transmisa in direct de Canalul TV Romania 1. Ilie Dumitrescu: "Motivatia e foarte mare" Brasovenii au pregatit "exemplar" aceasta partida, conform spuselor lui Ilie Dumitrescu, si sint hotariti sa rezolve problema calificarii inca de azi. "Traim din plin onoarea de a juca in Europa", a marturisit Ilie Dumitrescu. "Sintem conectati la miza intilnirii, iar motivatia e foarte mare. Am studiat adversarul si cred ca nu ne va fi usor. Avantajul lor este acela ca se afla, in campionatul Armeniei, deja in etapa a zecea, deci cu multe jocuri in picioare". Tehnicianul brasovean a avut la dispozitie citeva casete video cu meciuri ale armenilor, printre care si cele cu Rapid de anul trecut. Daniel Isaila, care a evoluat atunci impotriva celor de la Mika, i-a comunicat si el lui Dumitrescu impresiile lasate de fotbalistii oaspeti. Partida cu Mika Astarak reprezinta pentru cei mai multi dintre jucatorii si oficialii brasoveni un debut in cupele europene, exceptie facind fotbalistii care au evoluat anul trecut pentru Rapid, Isaila si Buta. "Avem, normal, emotii", ne-a declarat Mihai Stere, unul dintre cei mai valorosi jucatori brasoveni. "Pentru noi este un prilej de afirmare. Daca dai bine, altfel te priveste lumea". Cel mai emotionat dintre debutanti pare a fi Romica Pascu, directorul executiv al "Steagului". "Desi sint batrin in fotbal, ma invirt de peste 30 de ani la toate diviziile noastre, acum am emotii, pentru ca sint debutant", ne-a marturisit Pascu. Armenii vor vizita Biserica Neagra Membrii delegatiei armene, in numar de 53 de persoane, au sosit ieri dimineata, la ora 9.00, pe Aeroportul Otopeni, de unde s-au imbarcat in doua autocare, cu destinatia Brasov. Ei au efectuat un schimb de casete video cu oficialii brasoveni pentru a studia echipa lui Ilie Dumitrescu. Pentru aceasta dimineata, fotbalistii de la Mika Astarak si-au manifestat intentia de a vizita Brasovul, Biserica Neagra, din centrul vechi al orasului, fiind unul dintre obiectivele vizate. Partida va fi arbitrata de o brigada din Danemarca, cu Jan Hald, la Centru, Bo Blankholm Pedersen si Finn Erik Rasmussen, asistenti. Rezerva va fi Steen Pedersen. FC Brasov ar putea alinia urmatoarea formula de echipa: Dossey - Buta, Andrasi II, Bodea, Cocan, Aurel Ghindaru - Isaila, I. Badea, Stere - Buga, Sandor. ADI DOBRE [25][pl.dll?rid=expresro] 