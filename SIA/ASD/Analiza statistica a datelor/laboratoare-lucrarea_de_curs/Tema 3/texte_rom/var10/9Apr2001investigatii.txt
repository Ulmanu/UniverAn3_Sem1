 Fostul presedinte al Bancii Agricole, Liviu Istrate a fost arestat in dosarul "Cibela" Prin arestarea de simbata a fostului presedinte al Bancii Agricole, Liviu Istrate, a mai cazut un cap sub "tavalugul" actiunilor anticoruptie declansate de administratia Nastase. In timp ce era arestat fostul presedinte al BTT, Liviu Valentin Viclea, Adrian Nastase si conducerea MI au lasat sa se inteleaga faptul ca vor urma arestari in alte 29 de cazuri "grele" cu privatizari ilegale. Dupa cum a decurs prinderea, arestarea, eliberarea si iar arestarea (de joi pina simbata) a fostului bancher Liviu Istrate, se poate spune ca politistii si procurorii continua sa bijbiie in lupta cu coruptia. Despre Istrate, ca si despre alti inalti functionari bancari de la falimentara Banca Agricola, exista destul de multe acuze bine documentate atit de Corpul de Control al primului-ministru, cit si de Departamentele de criminalitate economica din Politia Capitalei si IGP. Cercetat in legatura cu mai multe infractiuni, Istrate a fost arestat in dosarul "Cibela" Dupa ce, joi seara, politistii l-au retinut in plina strada pe Liviu Adrian Istrate, fostul presedinte al Bancii Agricole din perioada octombrie 97-aprilie 99, bancherul a fost prezentat vineri pentru emiterea unui mandat de arestare de catre procurorii Curtii de Apel Bucuresti. Motivul retinerii lui Istrate: acuzele aduse acestuia pentru acordarea unor credite fara acoperire in valoare de circa trei milioane de dolari. Istrate era dat in urmarire de mai mult timp, intrucit nu se prezenta la audieri. Cu toate acestea, procurorii de la Curtea de Apel au refuzat vineri sa emita pe numele sau mandat de arestare. Ramas in arest pina simbata, cind ii expira ordonanta de retinere, Istrate a mai fost dus inca o data in fata procurorilor. De aceasta data a celor de la Parchetul Curtii Supreme, cu propunerea de arestare intr-un nou dosar: dosarul "Cibela", in care mai este arestat Viorel Popa, fost asociat al SC "Poiana Cibela" Brasov, cercetat in mai multe dosare pentru un prejudiciu de peste 500 de miliarde de lei. Istrate a fost aruncat in spatele gratiilor pentru 30 de zile. Potrivit anchetatorilor care l-au prezentat pentru a doua oara la mandat, Istrate, in calitate de presedinte al Bancii Agricole, "prin incalcarea cu stiinta a atributiilor de serviciu, in data de 18 martie 1999 a supus aprobarii Comitetului de coordonare a restructurarii bancii acordarea unui credit de 3,5 milioane de dolari catre Logic Compimex, fara acordul conducerii executive a bancii, in cvorumul cerut de regulamentul de organizare si functionare, atestind in mod nereal acceptul acesteia, fapt ce a determinat acordarea creditului si prejudicierea bancii". In acelasi dosar, Viorel Popa de la Cibela este acuzat ca, in calitate de presedinte al CA al societatii Europa Tours, din Eforie Nord, l-a determinat pe Florin Zeciu, reprezentantul firmei Logic Comimpex, sa angajeze contractul de credit cu Banca Agricola, spunindu-i ca va garanta imprumutul prin ipotecarea Complexului hotelier Europa. Bile negre ale lui Istrate din raportul "Grecea" Un raport al Corpului de Control al primului-ministru condus de Ovidiu Grecea, pe vremea lui Radu Vasile, facea o radiografie minutioasa si bine documentata a tuturor neregulilor descoperite la Banca Agricola din perioada ianuarie 97-iulie 99, cind respectiva banca a fost condusa de Liviu Marica (in prezent plecat din tara) si de Liviu Istrate. Raportul amintea de pierderea neta cauzata de relatia paguboasa cu Banca Turco-Romana, care "a fost numai in 1998 si 1999 de peste 200 miliarde de lei", de "cumpararea pachetului majoritar de actiuni de la SC Muntenia, pachet care fusese achizitionat din creditul de la Banca Unirea", de afacerea "Cibela" si "Tartaga-Fabrica de Zahar Bod" - tot atitea afaceri imputate de Corpul de Control lui Liviu Istrate. Acelasi raport mentioneaza si de activitatea de plasament pagubos pe piata de capital: 100 de miliarde de lei in Fondul Alpha, 77 de miliarde la FNI, Gelsor si SOV Invest, 62, 5 miliarde la Asirom, 14 miliarde la SC Muntenia etc. "Aceste plasamente au fost efectuate in conditiile in care banca se confrunta cu o criza acuta de lichiditate, iar dobinzile pe piata interbancara erau excesiv de mari", spune raportul lui Grecea. Acesta face comparatie intre metodele lui Istrate si metodele paguboase ale bancherilor de la Bancorex: salarii uriase ale directorilor (de cite cincizeci de milioane de lei), cheltuieli cu informatizarea de zeci de miliarde anual sau sponsorizari acordate "pe baza recomandarilor presedintelui Istrate". CHRISTIAN LEVANT OVIDIU ZARA Vamesi dupa gratii Dimitrie Cantemir, sapte ani de inchisoare pentru luare de mita Menite sa-i convinga pe romanii stabiliti in strainatate sa se intoarca acasa, scutirile vamale acordate repatriatilor au fost adeseori folosite drept paravan, in spatele caruia s-au ascuns tot felul de afaceri necurate. De curind, magistratii de la Tribunalul Militar Teritorial Bucuresti l-au condamnat pe Dimitrie Emanoil Cantemir, fost angajat al Biroului Vamal Bucuresti - Antrepozite, la sapte ani de inchisoare pentru luare de mita. El a fost trimis in judecata, sub mai multe capete de acuzare, alaturi de plt.-maj. Daniel Buzatu, fost angajat al Brigazii de Politie Rutiera si apoi al Sectiilor 20 si 21 de Politie. Acesta a fost condamnat la trei ani de inchisoare, pentru comiterea infractiunii de "inselaciune". Alaturi de romano-canadianul Ion Cambrea, dat actualmente in urmarire internationala, cei doi au pus in miscare o adevarata "filiera" prin care, in anul 1995, au introdus ilegal in tara sapte automobile straine de lux fara achitarea taxelor vamale. "Reteaua" Scutirile de taxe vamale acordate repatriatilor sint reglementate prin HG 685/1990 si HG 269/1994. Aceste acte normative prevad ca, la intoarcerea sa in tara, repatriatul poate sa aduca orice fel de bunuri personale fara sa plateasca taxe vamale. Conditia este ca el sa execute o singura vamuire pentru toate lucrurile aduse, in termen de sase luni de la aprobarea repatrierii, si sa poata demonstra cu acte in regula ca este posesorul acelor bunuri. Aceleasi acte normative prevad ca repatriatul poate aduce in tara si doua automobile, fara sa plateasca taxe vamale. Afacerea cu masini repatriate a fost conceputa initial de politistul Buzatu, impreuna cu prietenul sau, vamesul Cantemir. Punerea ei in practica s-a realizat doar dupa ce in "combinatie" a intrat si Ion Cambrea, cetatean roman cu domiciliul in Canada. La inceputul anului 1995, acesta l-a cunoscut pe Buzatu, caruia i-a spus ca se ocupa cu procurarea si aducerea in tara a unor masini din strainatate. Singura lui problema consta in ocolirea taxelor vamale care, pentru masinile de lux, erau foarte mari. In cursul acelei discutii, Cambrea si Buzatu au decis sa completeze "reteaua" cu vamesul Dimitrie Cantemir. "Suveica" falsurilor Planul pus la cale de cei trei era destul de complicat si pornea de la faptul ca nu toti repatriatii aduceau in tara cite doua masini. Ei si-au concentrat deci atentia asupra celor care aduceau o singura masina. Practic, operatiunea cuprindea citeva faze distincte. In prima dintre ele Cambrea procura, in strainatate, o masina de lux. De acolo, el il anunta pe Buzatu, care ii cauta un "client". In momentul in care la vama aparea un repatriat care isi aducea o singura masina, vamesul Cantemir facea cpii dupa actele sale si apoi ii transmitea lui Cambrea datele lui personale. In strainatate, Cambrea intocmea un act de vinzare-cumparare fals, prin care se atesta ca "repatriatul" cumparase de la el masina respectiva. Intocmit in fals pe numele repatriatului, acest act ajungea apoi la vamesul Cantemir, care elibera adeverinta de scutire vamala. Dupa aceasta "manevra", la iesirea din vama se intocmea inca un act de vinzare-cumparare fictiv. Acesta se incheia intre repatriat, care, aducindu-si o singura masina, habar nu avea ca pe actele sale intra in tara inca una, si clientul "final", care astfel se alegea cu o masina de lux pentru care nu achita taxele vamale. Ultimul pas al afacerii era inmatricularea masinii pe numele acestei persoane. Cambrea e dat in urmarire internationala In acest mod, in doar citeva luni din anul 1995 "filiera" a introdus ilegal in tara sapte masini de lux: un "Fiat Ducato", doua "Ford Transit", un "Grand Cherokee", un "Citron Bx", un "Mercedes Benz 400 SE" si un "Mercedes 190". Din toate aceste "livrari", statul a fost prejudiciat cu 19.410 dolari, taxe neachitate pentru masinile intrate in tara in regim de repatriere fictiva. Intreaga suma a fost impartita intre cei trei membri ai "filierei Cantemir". Dupa o ancheta penala deosebit de laborioasa si un proces care a durat mai mult de un an, vamesul Cantemir si politistul Buzatu au fost condamnati la ani grei de puscarie. In plus, vamesului condamnat urmeaza sa-i fie confiscata si suma de 7.300 dolari. Singurul care a scapat deocamdata este Ion Cambrea. Aflat in Canada, pe numele sau a fost emis un mandat de arestare international. VASILE SURCEL Traficantul Ferreri, capturat pe Otopeni El a fost condamnat in Italia dupa ce a pus droguri in masina unui ziarist Pe Aeroportul Otopeni a fost arestat simbata Antonio Ferreri, urmarit prin Interpol pentru trafic de droguri. De un an, Ferreri se ascundea clandestin in Romania, in Focsani. Informatia care a dus la prinderea sa a fost obtinuta prin interceptarea convorbirilor telefonice ale unui cunoscut infractor din Focsani, in casa caruia se ascundea Ferreri. Politistii au aflat ca Ferreri va veni la Otopeni pentru a astepta un italian. Ferreri, in virsta de 51 de ani are o condamnare la inchisoare de 6 ani si 5 luni pentru detinere de droguri in scopul traficarii si calomnie. In 1992, un jurnalist italian, Gennaro De Stefano, a fost arestat, dupa ce in masina sa a fost gasita cocaina. Investigatorii au demonstrat insa ca drogurile au fost puse in masina de Ferreri, din ordinul inspectorului Pietro Di Giamberardino, de la Politia din Avezzano. Inspectorul voia sa se razbune pentru o carte scrisa de ziarist, "Delictul din Balsorano", in care politia era acuzata de musamalizarea unei crime. Ziaristul a fost achitat, iar inspectorul complotist Di Giamberardino a fost condamnat la 6 ani si 8 luni inchisoare. Dupa ce formalitatile de extradare vor fi finalizate, Antonio Ferreri va fi transferat din Bucuresti intr-o inchisoare din Italia. SORIN CEHAN Un nou arestat in "Furtul secolului" Procurorii Parchetului de pe linga Curtea de Apel Iasi au operat simbata inca o arestare in dosarul "Furtul secolului" la Iasi. Petrica Ichim (48 de ani), angajat ca sofer la Depoul CFR Pascani, de unde s-au furat peste 2.500 de tone de motorina, a fost trimis dupa gratii pentru o perioada de 5 zile, timp in care urmeaza stringerea de noi probe si noi audieri. Conform cercetarilor anchetatorilor, Ichim este unul dintre cei care transportau motorina si uleiurile de motor furate din Depoul CFR la destinatiile indicate de sefi. Va reamintim ca "Furtul secolului", cum a fost denumit el atunci, a fost descoperit in noiembrie 2000, cind CFR "Marfa" Iasi a solicitat eliberarea unei cantitati de motorina. Regionala Iasi a realizat cu stupoare ca rezervoarele din Depoul CFR Pascani sint goale. La o prima analiza s-a constatat un prejudiciu de aproximativ un milion de dolari. Citiva ofiteri care se ocupa de caz au recunoscut ca firmele care au primit motorina au in spate potentati ai actualei si fostei puteri, firele ajungind foarte aproape de Parlamentul Romaniei. CATALIN DUMITRESCU Politist taiat de un homosexual Unul dintre cei mai cunoscuti homosexuali din Oradea, Florian Varga, 21 de ani, zis Bordas, a ranit un subofiter in incinta unei pizzerii. Simbata noaptea, Bordas a intrat in Pizzeria "Why Not" din Oradea, spargind un geam al localului, moment in care s-a declansat si sistemul de alarma. O patrula a politiei a venit imediat in zona. Inarmat cu doua cutite, cu lame de 11 cm si, respectiv, 14 cm, Varga s-a napustit asupra patrulei, reusind sa-l raneasca pe plut. Lucian Babau in zona temporala din partea stinga a capului. Subofiterul si militarii care il insoteau au reusit cu greu sa-l imobilizeze pe inflacaratul infractor. MIRUNA IONESCU Nou-nascut gasit intr-o geanta de voiaj in rapidul Bucuresti-Mangalia Lucratorii Politiei Transporturi Mangalia au fost anuntati vineri dupa-amiaza ca in primul compartiment al vagonului 7 din rapidul 687 a fost descoperit un nou-nascut. Din cercetarile intreprinse la fata locului a reiesit ca era vorba despre o fetita care se afla intr-o geanta de voiaj. In geanta a mai fost gasit un bilet pe care scria: "Ela Miruna - Dumnezeu sa te ajute, voi pastra mereu imaginea ta". Din primele cercetari a reiesit ca principalul suspect este o tinara in virsta de cel mult 20 ani, care a urcat in tren in Bucuresti, imediat dupa gararea acestuia, a lasat geanta in spatiul amenajat pentru bagaje, dupa care a coborit. Politia crede ca tinara mama nu este din Constanta. BOGDAN ANDREI Mort dupa ce a fost scapat de trei ori pe jos de tata Parchetul de pe linga Tribunalul Suceava l-a arestat simbata pe Nicusor Amanaloaie, 36 de ani, din Gura Humorului, acuzat de savirsirea infractiunii de vatamari cauzatoare de moarte. Vitima este tocmai fiul sau, Alexandru Gabriel, in virsta de 5 luni, care a decedat din cauza leziunilor provocate din lipsa de grija a tatalui, care, aflat intr-o avansata stare de ebrietate, si-a scapat pruncul de mai multe ori jos. Un impatimit consumator de alcool, Nicusor Amanaloaie a colindat vineri dimineata circiumile orasului, impreuna cu concubina lui, Cristina Gabriela Miron, cei doi fiind, la orele amiezii, intr-o avansata stare de ebrietate. In periplul lor si-au luat si copilul. Dupa ce s-a certat cu Cristina, Nicusor a luat caruciorul cu copilul si a plecat spre casa. Mergind mai mult in zig-zag, Nicusor Amanaloaie a intrat cu o roata a caruciorului intr-o groapa de pe trotuar. Socul l-a aruncat pe micut din carucior direct pe asfalt. Fara a da importanta incidentului, tatal a pus copilul in carucior si si-a continuat drumul. Ajuns in preajma casei, acesta a luat copilul in brate si a incercat sa urce scarile. Dupa urcarea citorva trepte s-a dezechilibrat si a scapat copilul peste balustrada, de la o inaltime de circa 1,5 metri. Nicusor Amanaloaie nu a dat nici acestui accident vreo importanta si, dupa ce a ajuns in casa, s-a culcat pina spre seara. Cind s-a trezit nu si-a gasit concubina acasa si, furios ca femeia nu s-a intors, a plecat sa o caute. A luat copilul in brate si, pe drum, fiind inca sub influenta alcoolului, s-a dezechilibrat si si-a scapat baiatul din miini. Dupa acest al treilea impact cu betonul, Alexandru Gabriel nu a mai dat semne de viata, asa incit tatal sau l-a dus la spital. Micutul a fost internat la Spitalul Orasenesc Gura Humorului cu traumatism cranio-cerebral, stare de coma si multiple leziuni pe suprafata corpului. A fost transportat la Spitalul Judetean Suceava, unde a intrat in coma de gradul II, fiind transferat de aici la Spitalul de Neurochirurgie din Iasi, unitate in care a decedat simbata. Nicusor Amanaloaie a fost audiat simbata de procurorul criminalist, in fata caruia a sustinut ca a fost atacat de mai multe persoane, rromi, care l-au lovit atit pe el, cit si pe copil. In cele din urma, Nicusor Amanaloaie a recunoscut faptele si a povestit cu lux de amanunte cele intimplate. Deocamdata a fost arestat pentru vatamari cauzatoare de moarte, infractiune pentru care risca o pedeapsa intre 5 si 15 ani de inchisoare in cazul in care va fi gasit vinovat de catre instanta. TIBERIU AVRAM Fostul sef al lui "Doi s'un sfert", Florin Calapod, si un colonel MApN, implicati in Afacerea "Viagra" Sediul Sexy Club din Bucuresti a gazduit pina de curind o firma creata de un australian, arestat in prezent pentru afaceri ilegale cu Viagra pe Internet. Compania sa a fost acuzata de justitia americana de obstructionarea justitiei, spalare de bani si incalcarea regimului medicamentelor. Australianul, asociat in doua firme cu Florin Calapod, fostul sef de la UM 0215, a facut afaceri in Romania inca de la sfirsitul anului 1998, speculind anumite viduri legislative si lipsa de reactie a autoritatilor pentru profituri de zeci de milioane de dolari. Firma australiana "Norfolk Men's Clinic" facea, pina nu de mult, afaceri profitabile cu Viagra vinduta prin Internet. Anual, vindea pilule albastre in valoare de cel putin 13 milioane de dolari. Dar, potrivit unui raport al ministerului de justitie al Statelor Unite, datat august 2000, aceasta companie s-a facut vinovata de "obstructionarea justitiei, spalare de bani si violari ale regimului medicamentelor". Mai mult, in acelasi document este specificat ca "(n.n. - membrii acestei companii) s-au asociat pentru a vinde medicamente ce necesita prescriptie precum Viagra, Xenical, Celebrex, Propecia si Claritin-D, unor clienti care nu aveau retete eliberate de medici licentiati, si pentru a percepe taxe pentru consultatii medicale inexistente". Afacerea se desfasura in modul urmator: clientul accesa pagina de Internet a firmei "Norfolk Men's Clinic" (NMC) si, dupa ce era consultat la distanta, de un asa-zis grup de medici, isi alegea un medicament, in cele mai multe cazuri Viagra. Clientul vira apoi banii in contul firmei "Norfolk Men's Clinic" (care a acumulat, in acest fel, zeci de milioane de dolari) si primea marfa prin posta. Afacerea a inceput la un roman acasa Afacerea a inceput in 1997, in oraselul australian Geelong, situat linga Melbourne. Aici, inginerul informatician George Schioparlan, roman plecat in Australia in anii 80, si avocatul Anton Pusztai, ungur stabilit si el in Australia, au inceput sa vinda pastile de Viagra. Pacientii erau scutiti de o vizita medicala jenanta - unde trebuia sa-si declare impotenta, li se oferea posibilitatea de a fi consultati la distanta si de a-si comanda pastilele prin Internet. La acea vreme, afacerea se derula prin firma "Romsoft" si alti pui ai ei. La sfirsitul anului 1997, operatiunile s-au mutat pe Norfolk Island - o insula a Australiei, unde marfurile sosite sint scutite de taxe. Astfel a luat fiinta "Norfolk Men's Clinic". In 1998, afacerea s-a extins si in America, dupa ce Pusztai a intilnit-o pe Internet, pe americanca Anita Yates (fosta antrenoare de cai si curatatoare de acvarii), care s-a aratat dispusa sa-l ajute. Astfel, un nou sediu al "Norfolk Men's Clinic" s-a deschis in Clanton, statul Alabama. Aici au folosit semnatura altui doctor, care, potrivit Ministerului de Justitie american, avea numai drept limitat de consultatii. Asa se face ca, din cauza problemelor care s-ar fi putut ivi, afaceristii s-au gindit sa deschida o firma paravan in afara Statelor Unite. In acel moment a intervenit Schioparlan, care a oferit ca solutie Romania. El sustine ca a facut rost si de un inscris oficial de la Colegiul Medicilor, care atesta ca un medic roman avea dreptul sa dea consultatii prin Internet, fara sa vada pacientul, doar pe baza unui formular completat de acesta. De mentionat ca, legislatia romana nu accepta dar nici nu interzice acest tip de consultatii. Astfel, in toamna lui 1998 George Schioparlan si Anton Pusztai au venit la Bucuresti, unde au discutat cu noul partener in afacere, nimeni altul decit Florin Calapod, fost sef al UM 0215. Acesta le-a prezentat si un medic militar dispus sa semneze prescriptii medicale: colonelul Valeriu Biolan. La initiativa lui Schioparlan, a fost infiintata si o firma, "Norfolk" SRL (in care el este actionar impreuna cu Florin Calapod, care are 50 la suta din afacere, si o oarecare Elena Necula care are 25 la suta), prin care urmau sa se deruleze toate afacerile cu Viagra. In august 2000, Schioparlan a aflat ca pe numele lui Pusztai este emis un mandat de arestare de catre FBI si s-a retras din afacere. Atunci, Calapod si Pusztai au infiintat alte doua firme: "Norfolk Clinic" si "Norfolk Pharma". Din august 2000 pina in ianuarie 2001, Pusztai s-a ascuns in Romania, iar atunci cind a plecat in sfirsit in Germania, a fost arestat. Clienti de Viagra din guvernul Namibiei De la sfirsitul anului 1998, retetele in baza carora sute de mii de oameni de pe tot globul au ajuns in posesia pilulelor de Viagra au fost semnate sau parafate in mare parte de catre col. dr. Valeriu Biolan, cadru MApN. Ca un amanunt picant, printre cei care au comandat Viagra on-line si li s-a garantat discretie absoluta se numara si Jeremy Clark, consilier al Ministerului Sanatatii din Republica Namibia. In discutia purtata cu Biolan, acesta a negat ca a semnat retete pe banda rulanta, si ca se poate sa fi semnat citeva la insistentele lui Schioparlan. Noi avem la redactie mai mult de citeva exemplare, iar fiul lui Anton Pusztai ne-a declarat ca are in Australia teancuri intregi de prescriptii medicale semnate in alb de catre Biolan. Doctorul Biolan ne-a povestit cum s-a intilnit el cu George Schioparlan si cu Pusztai, in 1998, in biroul de pe Splaiul Unirii al lui Calapod. Atunci ar fi fost amagit ca va fi seful unei clinici private ce urma sa fie deschisa in Bucuresti dar care nu a functionat niciodata. Biolan il banuieste pe Schioparlan ca a falsificat si multiplicat pe calculator prescriptiile medicale si parafa lui dar nu ne-a prezentat nici o dovada clara. Viagra la Sexy Club Pe pagina de Internet a "Norfolk Clinic" se mentioneaza ca este o societate inregistrata in Romania si are 22 de angajati. Administratorul clinicii apare dr. Biolan Valeriu. Mai sint si sapte doctori intre care un cardiolog, un dermatolog si un dentist. Reporterii "EvZ" au mers pe acest fir si au descoperit numele romanilor implicati in afacere dar si o noua dimensiune a afacerii "Norfolk". Sediul principal al "Norfolk Clinic" se afla in cladirea celebrului Sexy Club patronat de catre Costel Constantin. Aici, reprezentantii "Norfolk" au inchiriat platind 5000 de dolari lunar pentru un spatiu de 600 de metri patrati. Un client nu facea fata la distractiile din Sexy Club, putea apela la Viagra firmei Norfolk, lipita de Sexy Club. Spatiul este in acest moment liber deoarece, potrivit spuselor paznicului de la Sexy Club, patronii "s-au uschit". Cine e Calapod? Florin Calapod este un nume sonor pe meleagurile romanesti. A lucrat inainte de 1989 in Directia de Informatii Externe fiind trimis in scurte misiuni in tari precum Egipt sau Liban. Dupa dezertarea lui Pacepa, Calapod, ca multi alti agenti externi, a fost rechemat in tara si trecut pe linie moarta, la o unitate de contrainformatii. El a trecut in rezerva, lucrind un timp ca jurist-consult, iar la Revolutie a fost reactivat. Acesta, impreuna cu Mugurel Florescu si Viorel Tache, au reusit sa-si stringa vechii tovarasi si astfel s-a creat unitatea 0215, actuala 0962 condusa de gen. Virgil Ardelean. Mai apoi, dupa mineriadele in care "Doi s'un sfert'" a lui Calapod a fost acuzata in presa ca a functionat ca politie politica, acesta a fost trecut din nou pe linie moarta. Cit despre rolul jucat de Calapod in afacerea Viagra, am aflat citeva lucruri de la fiul lui Anton Pusztai, Joseph. Acesta ne-a declarat ca Florin Calapod l-a preluat de mai multe ori atit pe el cit si pe tatal sau din aeroport: "In citeva rinduri, tatal meu si cu mine am fost scosi din aeroportul Otopeni fara nici un control. Practic, datorita lui Florin (Calapod - n.r.), noi nu aveam probleme cu vama. Daca nu venea el venea un om de-al lui care ne aducea direct de la avion", ne-a declarat tinarul Joseph. Dar cel mai interesant episod petrecut pe Otopeni a avut loc in ianuarie 2001 cind, potrivit spuselor lui Joseph, Anton Pusztai pe numele caruia fusese emis un mandat de arestare international inca din august 2000, a parasit fara griji Romania desi ar fi trebuit arestat. Si de aceasta data, Pusztai a fost acompaniat la aeroport de catre Calapod. El a mers in Germania, la Frankfurt, cu noua sa prietena romanca, unde a si fost arestat. In discutia purtata cu Calapod, acesta a negat orice implicare in toata afacerea Viagra. El ne-a declarat ca pe Pusztai il cunoaste doar de la mijlocul anului 2000, cind a infiintat doua firme distincte, "Norfolk Pharma" si "Norfolk Clinic", in care Pusztai are 40 la suta si Calapod 60 la suta. Calapod sustine ca cele doua firme cu sediul la Sexy Club urmau sa fie de fapt o mare clinica particulara, pentru care a incercat sa obtina toate avizele necesare functionarii, dar lucrurile s-au precipitat, iar Pusztai a fost arestat in Germania si i-a lasat aici numai cu datorii. In concluzie, ne-a declarat Calapod suparat, el nu a cistigat nimic de pe urma afacerii Norfolk. Pusztai junior insa ne-a declarat ca la renovarea sediului de la Sexy Club Calapod ar fi luat un comision de 5 mii de dolari, diferenta de la cit a costat lucrarea - 9 000 - si pretul declarat australianului - 14 000. In plus, fostul sef al "Doi s'un sfert" sustine ca intre firma "Norfolk SRL" si afacerea Viagra, iar nu este nici o legatura. Noi sintem insa in posesia unor prescriptii medicale in alb, care au semnatura doctorului Biolan si poarta antetul firmei "Norfolk" din Splaiul Unirii 35. Acest lucru arata clar ca o firma romaneasca, "Norfolk" SRL, a servit unei afaceri de zeci de milioane de dolari considerata in Statele Unite ilegala. PAUL CRISTIAN RADU STEFAN CANDEA Tamponare intre un avocat si un politist, soldata cu moartea unei batrine Un politist bucurestean a fost implicat intr-un accident rutier soldat cu moartea unei batrine, care s-a petrecut simbata noaptea in Capitala. Potrivit cercetarilor preliminare ale politiei, in jurul orei 23.00, avocatul Viorel Lichi conducea autoturismul marca Daewoo Matiz (proprietate personala, inmatriculat cu numarul B-37-LAW) pe str. Gen. Berthelot, dinspre str. Lutherana catre str. Berzei. Politistii sustin ca, atunci cind a ajuns la intersectia cu str. Popa Tatu, avocatul nu a oprit la indicatorul "Stop", asa cum prevede Regulamentul circulatiei rutiere, si a intrat in intersectie fara sa acorde prioritate. In acel moment, autoturismul Matiz a fost acrosat de un VW Vento, apartinind Politiei Capitalei, la volanul caruia se afla Gheorghe Vasile, plutonier in cadrul Serviciului Furturi Auto. In urma impactului, soferul masinii politiei a pierdut controlul directiei si a acrosat un pom de pe trotuar. Din pom, masina a deviat intr-un alt copac, pe care l-a retezat intr-o fractiune de secunda. In acelasi moment, s-a produs tragedia: bolidul scapat de sub control a omorit o batrina care trecea intimplator pe trotuar. Doina Constantinescu (60 de ani), pensionara, care iesise sa isi plimbe ciinele, a fost zdrobita de masina politiei. Batrina a murit pe loc. Dupa al doilea impact, autoturismul VW a izbit un BMW inmatriculat cu nr. B-92-DZN, care era parcat in zona, apoi s-a rasturnat. BMW-ul, apartinind bucuresteanului Sorin Boaje, a fost avariat in proportie de 30 la suta. Politia sustine ca plt. Vasile se afla in misiune, era imbracat civil si ca circula regulamentar. Subofiterul a suferit mai multe traumatisme si a primit ingrijiri medicale la Spitalul de Urgenta "Floreasca". "Politistul circula cu peste 100 de km/h" Conform primelor cercetari ale politiei, vinovat de producerea accidentului pare sa fie avocatul Viorel Lichi. Acesta sustine, insa, ca datele prezentate de politie nu corespund realitatii si ca accidentul s-a produs in alte circumstante: "Eu mergeam spre str. Popa Tatu si, in intersectie, am oprit la indicatorul "Stop". O Dacie alba era parcata chiar pe trecerea de pietoni si nu aveam vizibilitate. Asa ca am inaintat aproximativ un metru. Cind stateam pe loc si ma uitam sa vad daca trece vreo masina pe sensul cu prioritate, a aparut brusc un VW alb, care m-a acrosat usor: mi-a sters bara din fata a masinii cu un tamponul barei din spate de la masina sa. Soferul a pierdut controlul directiei, s-a lovit de un pom, apoi a retezat un alt copac. In final, a lovit un BMW care era parcat si s-a rasturnat. Eu si citiva martori l-am scos pe soferul VW-ului din masina. Acesta s-a dus imediat sa se spele, in sediul Administratiei Financiare a Sectorului 6, apoi a disparut fara sa ne spuna nimic. A plecat pur si simplu. Abia dupa 10 minute, am constatat ca omorise o femeie. Initial am crezut ca acel cadavru este un morman de cirpe, batrina fiind desfigurata. Oricum, plutonierul circula cu peste 100 de km la ora, iar eu stationam in momentul in care m-a lovit", ne-a declarat avocatul Lichi. Cazul este cercetat de Parchetul Militar. Anchetatorii au cerut efectuarea unei expertize, in urma careia se va stabili cu exactitate cine este responsabil. DANIEL NEAMU Seful Evidentei populatiei Mures, demis pentru inmatriculari false La sfirsitul saptaminii trecute, colonelul Traian Madac, seful Serviciului de Evidenta Informatizata a Persoanei Mures (SEIP), a fost eliberat din functie din ordinul ministrului de interne. Col. Madac a platit cu functia pentru indisciplina a doi politisti din subordinea sa, maistrul militar Claudiu Lupu si plutonierul major Nicolae Farcas, ambii de la Serviciul Inmatriculari Auto. Cei doi au fost trimisi in fata Consiliului de Judecata al Directiei Generale a Evidentei Informatizate a Persoanei pentru nerespectarea metodologiei de inmatriculare a unor autovehicule. Claudiu Lupu si Nicolae Farcas sint suspectati de "facilitarea" unor inmatriculari false, pe numele a trei persoane din Tirgu-Mures, la cererea unui cunoscut infractor din Satu-Mare. Desi statul nu a fost prejudiciat, taxele fiind platite, 43 de autoturisme au trecut din proprietatea unei persoane la alta pentru "stergerea" urmelor, aceasta inginerie durind inca din vara anului trecut. In acea vreme, Serviciul Inmatriculari Auto era in subordinea politiei rutiere. Interimatul SEIP Mures va fi asigurat de colonelul Ioan Meghesan, care, in urma cu mai bine de trei ani, il acuza in mod public pe fostul prefect de Mures, Dorin Florea, actualul primar al municipiului Tirgu-Mures, de introducere ilegala in tara a unor autoturisme. DRAGOS BARDOSI [25][pl.dll?rid=expresro] 