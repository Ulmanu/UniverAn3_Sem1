 In gradina lui Ion, toate pasarile dorm Ion Diaconescu, sarbatorit doar de familie Ion Diaconescu, fost presedinte al PNTCD, viitor presedinte onorific al partidului, a fost unul dintre sarbatoritii zilei de Sfintul Ioan. Asa ca ne-am hotarit sa-i uram toate cele bune domnului Diaconescu si i-am facut o scurta vizita. Bineinteles, nu inainte de a poposi la sediul partidului, acolo unde se organiza de obicei petrecerea in cinstea lui. Pe scarile de la intrarea in sediu, ne-a intimpinat ex-deputatul Barbu Pitigoi care ne-a spus ca de aceasta data nu va fi nici un fel de petrecere si ca cei care doresc sa-l felicite pe sarbatorit o pot face prin telefon sau il pot vizita acasa "unde s-au mai dus citiva apropiati". Motivul pentru care nu s-a organizat nimic la sediul central al PNTCD n-a fost acela ca Ion Diaconescu nu mai este presedintele partidului, ci pentru ca aceasta a fost dorinta lui, ne-a explicat Barbu Pitigoi. Prin urmare, ne-am dus acasa la Ion Diaconescu. La intrare, ne-a intimpinat insusi sarbatoritul, urmat indeaproape de sotie. Surprinsi ca "se mai gindeste inca presa la noi", am fost invitati in sufragerie pentru a inchina un pahar in cinstea sarbatoritului. Am acceptat invitatia si am patruns in sufrageria familiei Diaconescu, acolo unde ne-am fi asteptat sa-i gasim adunati in jurul mesei pe deja celebrii nepoti ai fostului lider taranist si pe alti fruntasi ai partidului, macar cei pe care Diaconescu i-a protejat in perioada in care s-a aflat in fruntea partidului. Dar n-a fost sa fie asa. Alaturi de fostul presedinte taranist se aflau citiva apropiati ai familiei. Ion Diaconescu ne-a explicat: "N-am vrut sa mai organizez la partid, m-au sunat, dar nu am vrut. Cine mai sint eu in partidul asta? Si apoi, venea foarte multa lume, era aglomeratie. Imi aduceau o multime de flori, pe care oricum le dadeam, ca nu aveam unde sa le pun". L-am intrebat totusi cine l-a felicitat telefonic. "Am primit vreo cincizeci de telefoane. M-a felicitat ieri Nelu Muresan. Alti cunoscuti? Nici nu mai tin minte. Oricum, nu m-a felicitat domnul Iliescu si nici eu pe el". L-am intrebat daca fostul presedinte, Emil Constantinescu, l-a felicitat. "Nu m-a sunat inca, dar mai este vreme", a raspuns cu o usoara unda de tristete in glas Diaconescu. Admiratorii l-au asteptat degeaba pe Ion Iliescu la Cotroceni Urmatoarea oprire am facut-o la Palatul Cotroceni, acolo unde am vrut sa-l felicitam pe Ion Iliescu, un alt sarbatorit al zilei de ieri. Ne-am fi asteptat sa gasim portile palatului larg deschise pentru ca macar o parte din cei care l-au votat sa-si poata felicita alesul. Cind colo, ofiterii SPP anuntau sec: "Azi nu se organizeaza nimic!". Totusi "felicitari" se primeau. Dintr-o masina oprita in fata intrarii de la Cotroceni, doua persoane au descarcat cu greu doua cosuri imense cu trandafiri rosii. Am aflat ca florile erau destinate celor doi Ioni importanti de la Cotroceni - Iliescu si Talpes, iar expeditori erau fratii Paunescu. Lui Ion Iliescu i-am urat, telefonic, "La multi ani!". "Am aflat ca am fost asteptat la Cotroceni, dar am fost plecat din Bucuresti, acum am revenit", si-a justificat presedintele lipsa din palat. "Sper sa fie un an mai bun", a incheiat Iliescu, multumind pentru urari. MIHAELA CONSTANTINESCU, CRISTIAN OPREA Ion Solcanu ii sugereaza lui Ion Iliescu "o retragere onorabila" Ion Solcanu, vicepresedinte al PDSR si sef al grupului parlamentar din Senat, face lobby fara perdea pentru "aripa" Adrian Nastase. Intr-un amplu interviu aparut in cotidianul "Curierul zilei", din Pitesti, Solcanu ii faulteaza destul de dur pe partizanii lui Ion Iliescu. Intrebat despre rivalitatile din PDSR si numarul conservatorilor care-l sustin pe presedintele Romaniei, Solcanu a spus: "In acest moment, domnul Adrian Nastase este singur pe culoar. Este sustinut, se intelege, de un pluton important. Nu cred ca sustinatorii domnului Ion Iliescu pot pune piedici unui asemenea grup. Domnul Iliescu, ca presedinte, nu va mai putea sa se implice in viata partidului, iar dupa aceea, cred, va urma o retragere onorabila". GABRIEL MARICA Maratonul prefectilor la Palatul Victoria Serban Mihailescu, ministru pentru coordonarea Secretariatului General al Guvernului, ne-a declarat ca, astazi si miine, vor avea loc la Palatul Victoria, "in doua sali special amenajate", discutii privind desemnarea prefectilor si subprefectilor. Potrivit lui Mihailescu, delegatiile judetene ale PDSR vor prezenta persoanele nominalizate pentru ocuparea acestor posturi premierului Adrian Nastase, care a alocat cite o jumatate de ora fiecarei delegatii. In situatia in care filialele PDSR au facut propuneri "corespunzatoare", spune Mihailescu, "cei desemnati pentru a ocupa functiile de prefecti se pot considera instalati inca de a doua zi". In caz contrar, a adaugat el, organizatiile judetene trebuie sa avanseze alte trei nominalizari. Serban Mihailescu ne-a declarat ca se are in vedere ca viitorii prefecti sa nu fie desemnati din rindul actualilor deputati si senatori PDSR, iar acceptarea unor persoane care au fost parlamentari in legislaturile trecute se va face numai "in cazuri deosebite". Desemnarea reprezentantilor in teritoriu ai administratiei publice centrale nu este conditionata de o data anume, insa executivul doreste ca acest proces sa fie finalizat "cit mai repede cu putinta", a precizat Serban Mihailescu.(M.S.) Serviciile secrete romanesti, priponite de tarusul politicii Schimbarile deja prognozate la virful serviciilor secrete romanesti par cit se poate de firesti. "Normalitatea" inlocuirilor la virf in cadrul serviciilor de informatii poate impinge insa lucrurile pe un fagas periculos. Acela in care sefii acestor servicii sint impinsi sa raspunda, "intocmai si la timp", cerintelor politice ale puterii care i-a numit. Subordonarea politica a serviciilor secrete nu este altceva decit un afront adus democratiei. Cetateanul obisnuit se poate firesc intreba daca serviciile secrete mai ramin cu adevarat independente, devreme ce fiecare putere numeste sefii acestor servicii exclusiv pe criterii politice. In fond, menirea lor este sa apere ordinea constitutionala si nu o putere sau alta. Este adevarat ca in tarile cu democratii solide, schimbarea puterii permite si schimbarea sefilor serviciilor secrete (este privita chiar ca o practica), dar acolo situatia in serviciile secrete este intr-atit de asezata incit a depasit de mult faza suspiciunilor privind manipularea politica. In plus, exista cazuri de lunga continuitate, cum ar fi cel al lui J.E. Hoover, cel care a condus F.B.I. intre anii 1935-1972, acoperind mandatul mai multor presedinti ai S.U.A. Cazul lui Hoover face parte din categoria exceptiilor care confirma regula ca schimbarea conducerilor serviciilor secrete la schimbarea puterii nu presupune subordonare politica. La noi insa, nu exista nici o astfel de exceptie, dupa 1990 incoace. Ba sint dimpotriva destule semne care arata ca, in Romania, serviciile secrete sint privite ca instrumente in folosul puterii. O astfel de stare de spirit se poate repercuta negativ asupra modului de lucru al ofiterilor de informatii care, dupa cum s-a vazut de altfel, pot fi usor dirijati spre actiuni de politie politica. Iata de ce privim cu multa circumspectie schimbarile de la virful serviciilor secrete romanesti, pe de o parte avind in vedere scandalurile de notorietate in care acestea au fost implicate, pe de alta, precaritatea sistemului in care opereaza serviciile secrete romanesti. Cu atit mai mult cu cit, nici ultima schimbare de putere nu aduce cu ea semne care sa spulbere suspiciunile. SPP, condus de aghiotanti Revenirea in forta la conducerea tarii a PDSR, a fost deja insotita de citeva masuri extrem de ingrijoratoare in ceea ce priveste soarta serviciilor de informatii. Presedintele Ion Iliescu, in calitatea de presedinte al Consiliului Suprem de Aparare al Tarii (CSAT), l-a numit pe noul director al Serviciului de Protectie si Paza (SPP) in conditiile in care de la sedinta lipseau cei doi directori in functie ai principalelor servicii secrete, SRI si SIE. Lipsa celor doi s-a datorat neinvitarii lor la sedinta amintita, fapt care n-a primit pina acum o explicatie oficiala din partea CSAT. Grav este ca, neparticiparea acestora la sedinta, pentru a se pronunta in scris pro sau contra numirii noului director SPP, face ilegala numirea acestuia la Cotroceni. Prin urmare, daca fostul director al SPP, generalul Nicolae Stoina, ar contesta in instanta decizia CSAT, ar avea cistig de cauza si ar pune in dificultate noua putere. Pe de alta parte, faptul ca presedintele Iliescu si-a pus aghiotantul in functia de sef al SPP este o chestiune care tine mai degraba de gust decit de pregatire in domeniul vizat. Evident, pe aceleasi considerente si aghiotantul lui Adrian Nastase a devenit adjunct al directorului SPP, in fapt al aghiotantului presedintelui Iliescu. Primeniri la SRI si SIE Incadrindu-se in firescul mentalitatii invingatorului in alegeri, demisia ceruta si obtinuta a lui Catalin Harnagea din fruntea SIE, va fi curind insotita de indepartarea lui Costin Georgescu din fruntea SRI. Seful SRI a obtinut deja acceptul pentru postul de ambasador in Cipru, prin urmare demiterea acestuia va deveni un "transfer in interes de serviciu". Spunem asta pentru ca nu vom asista curind la noi numiri in fruntea celor doua servicii secrete. Conform unor surse de la Cotroceni, Ioan Talpes, noul consilier pe probleme de aparare si siguranta nationala de la Cotroceni, intentioneaza sa preia si controlul serviciilor de informatii (basca relatia cu guvernul si parlamentul) si nu este interesat de numirea unor noi directori la SIE si SPP. Vor fi mentinuti la comanda, aflam din aceleasi surse, cei doi prim-adjuncti, generalii Constantin Rotaru la SIE si Vasile Lupu la SRI. Intentiile, nemarturisite oficial, ale lui Ioan Talpes, de a fi seful preconizatei dar neinfiintatei Comunitati de Informatii, ridica alte semne de intrebare asupra noului pol de putere de la Cotroceni. "Mostenirea" Magureanu-Talpes Schimbarile de pina acum din fruntea serviciilor secrete au stat sub acelasi semn al deciziei politice. In perioada Magureanu, Serviciul Roman de Informatii a fost implicat in mai multe actiuni de politie politica dar si in afaceri oneroase care au servit clientela PDSR. Nici Serviciul de Informatii Externe n-a fost mai breaz, una dintre preocuparile fundamentale ale acestuia fiind, ca si in cazul SRI, sprijinirea afaceristilor si a afacerilor de partid. Cele doua servicii au fost implicate asadar din plin in conturarea preferentiala a noilor capitalisti autohtoni, obiective total straine unor adevarate servicii de informatii. Dupa alegerile din 1996, directorii SRI si SIE n-au fost imediat schimbati din functii ci au mai fost mentinuti aproximativ sase luni in fruntea celor doua servicii secrete. Motivul real al mentinerii lor la comanda, pina spre jumatatea lui 1997, a fost continuitatea impusa de presupusa aderare la structurile euro-atlantice. Summitul NATO de anul viitor, nu mai este acum un impediment pentru noua putere, grabita sa preia controlul total al serviciilor secrete. Trebuie semnalat totusi ca, la conducerea SRI, exista o oarecare continuitate prin prezenta generalului Vasile Lupu in fruntea conducerii profesionale a acestui serviciu. Numit in 1995 drept director adjunct de catre Virgil Magureanu, generalul Lupu s-a mentinut cu succes in functie si in administratia Georgescu, fiind chiar avansat la gradul de general de corp de armata in decembrie 1999. Nu se poate spune acelasi lucru despre adjunctii directorului SIE desi actualul inlocuitor la comanda al lui Catalin Harnagea, gen. Rotaru, a fost vreme de patru ani, pina in 1998, directorul general al imperiului mediatic al lui Dan Voiculescu dupa ce, pina in 1989, fusese unul dintre adjunctii celebrei unitati acoperite a Securitatii, "Dunarea". DAN BADEA Megarivalul SRI Directia Generala de Informatii si Protectie Interna a MI (DGIPI), unitate ce functioneaza in prezent sub titulatura de UM 0962, va deveni, in mai multe etape, un concurent de temut al SRI. Astfel, dupa adoptarea legislatiei aferente, SIPA (Serviciul de informatii al Ministerului Justitiei), SPP (Serviciul de Paza si Protectie) si STS (Serviciul de Transmisiuni Speciale), vor deveni diviziuni ale UM 0962. Cu functii importante in viitoarea structura ii vom regasi cu siguranta pe Constantin I. Constantin, fost sef de cadre la UM 0215, cumnatul lui Viorel Hrebenciuc, col. Dan Moise, fost prim adjunct la "Doi s'un sfert" in mandatul lui Dan Gheorghe, col. Zanfir Geanta, adjunct al gen. Dan Gheorghe, in prezent prim-adjunct al generalului Virgil Ardelean, col. Florin Calapod, fost sef la UM 0215. NICOLETA SAVIN SUA: Cum vrea presedintele Directorul si directorul adjunct al Agentiei Centrale de Informatii a SUA sint numiti direct de catre presedinte si trebuie confirmati de Senat. CIA a fost creata in 1947, o data cu Consiliul National de Securitate (NSC), caruia ii este subordonata. Din 1978, in baza unui ordin executiv prezidential, directorul CIA devine si coordonatorul comunitatii informative americane, care cuprinde toate serviciile de spionaj ale armatei, Departamentului de Stat, Departamentului Trezoreriei, Biroului Federal de Investigatii (FBI) etc. Schimbarea conducerii CIA de catre un presedinte nou ales nu este neobisnuita, existind si situatii in care un presedinte a schimbat doi directori. La preluarea mandatului, o data cu alcatuirea unei noi echipe guvernamentale, presedintele SUA are posibilitatea de a numi noi sefi, atit la conducerea FBI cit si a CIA. Presedintele ales al SUIA, George W. Bush a lasat sa se inteleaga ca ar prefera sa-l mentina in functie atit pe directorul CIA, George Tenet, cit si pe cel al FBI, Louis Freeh. Acesta din urma a fost numit in functie in 1993, pentru un mandat de 10 Marea Britanie: Sefii serviciilor secrete sint numiti de guvern Serviciul de informatii externe al Marii Britanii (MI6, anterior SIS - Secret Intelligence Service) a fost inca de la crearea sa, in 1911, in subordinea Foreign Office (ministerul de externe), deci a guvernului. Spre deosebire de CIA, MI6 nu desfasoara operatiuni interne, iar bugetul sau este secret. Directorul acestui serviciu este numit de guvern, dar coloratura executivului nu influenteaza radical conducerea MI6. Actualul director, David Spedding, a fost numit in 1994, de catre conservatori, si se mentine in functie si astazi, sub guvernarea laburista. Cu doi ani mai vechi decit MI6, Serviciul de Securitate (MI5) are ca obiect de activitate contraspionajul si combaterea eventualelor actiuni subversive desfasurate exclusiv pe teritoriul Marii Britanii si al coloniilor acestora. Subordonat al Home Office (ministerul de interne), MI5 colaboreaza strins cu numeroase servicii de spionaj straine, precum si cu MI6. Ca si in cazul Serviciului de informatii externe, schimbarea guvernului nu atrage automat si o noua numire in fruntea MI5. VLADIMIR BALABAN Bref Membrii CNSAS isi ocupa noile birouri prin tragere la sorti Membrii Colegiului Consiliului National pentru Studierea Arhivelor Securitatii (CNSAS) vor trage la sorti astazi camerele pe care le vor detine in noul sediu al consiliului, din Dragoslavele 2-4, "in mod democratic", dupa cum ne-a declarat Mircea Dinescu, membru CNSAS. Dupa ce s-au inghesuit in doua camarute din Palatul Parlamentului, cei 11 membri ai Colegiului CNSAS vor avea, fiecare, cite un birou. Sediul, care se afla aproape de Piata Victoriei si pentru care CNSAS plateste chirie la stat, va fi pazit de jandarmi. Urmeaza sa se gaseasca o solutie pentru depozitarea arhivelor fostei Securitati, care se afla inca in sediile fostilor detinatori. Mircea Dinescu, care pina ieri nu apucase sa vada noul sediu, ne-a declarat ca primul pas pe care il va face CNSAS va fi verificarea membrilor guvernului. "Pina astazi (n.r. - ieri) guvernantii nu ne trimisesera componenta cabinetului. Nu-i nimic, daca nu ajunge nici pe data de 8 ianuarie, ne vom autosesiza. Din acel moment, cred ca in trei-patru zile vom putea spune daca a colaborat vreunul cu Securitatea", ne-a declarat Mircea Dinescu. (T.G.) Bacaul trimite reprezentant in parlament Dupa numirea sa in functia de secretar de stat la Ministerul Lucrarilor Publice, Transporturilor si Locuintei, Sergiu Sechelariu a demisionat din functia de senator de Bacau. Locul sau in parlament va fi ocupat de directorul general al Panimon Sa Onesti, Melu Voinea. Astfel, municipiul Onesti va fi reprezentat de doi parlamentari, pentru ca tot de aici este si deputatul PDSR Endre Bereczki. Inginerul Melu Voinea s-a nascut la Tifanesti - Vrancea, acum 40 de ani, este casatorit si are doua fete. El s-a stabilit in Onesti in 1985 si a intrat in PDSR in 1994. Voinea va demisiona din functiile de presedinte si director general al Panimon si isi doreste sa activeze in Comisia pentru agricultura si industrie alimentara a Senatului. (C.T.) Prioritati legislative ale guvernului Guvernul a definitivat simbata, in urma unei intilniri pe care ministrul pentru relatia cu parlamentul, Acsinte Gaspar, a avut-o cu secretarii de stat cu atributii in domeniu, lista prioritatilor legislative care ar trebui dezbatute in sesiunea extraordinara a parlamentului care va avea loc in perioada 8-19 ianuarie. Dintre proiectele de lege aflate pe ordinea de zi a Camerei Deputatilor, executivul considera ca este necesara adoptarea cu prioritate a Legii privind regimul juridic al imobilelor preluate in mod abuziv dupa 6 martie 1945 si Legii administratiei publice locale. Precizam ca Biroul Permanent al Camerei Deputatilor a luat in discutie si a propus, pentru ordinea de zi, 120 de acte normative. In ceea ce priveste proiectele de legi care ar trebui adoptate cu prioritate de catre Senat, guvernul considera ca acestea ar fi Legea privind extradarea, Legea privind regimul juridic al firmelor din Romania, Legea pentru modificarea si completarea Legii pentru organizarea judecatoreasca, precum si Legea privind organizarea si functionarea Guvernului Romaniei. La parlament se mai afla 60 de ordonante de urgenta emise de guvernele anterioare si alte 12 asemenea acte normative ale actualului executiv.(M.S.) 