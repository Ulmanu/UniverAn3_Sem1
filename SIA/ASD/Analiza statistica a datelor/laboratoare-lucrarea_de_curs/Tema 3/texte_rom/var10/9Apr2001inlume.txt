 Jennifer a angajat detectiv pentru Brad Pitt Actrita Jennifer Aniston, vedeta din indragitul serial "Amicii", este atit de geloasa, incit a angajat un detectiv particular care sa-l spioneze pe sotul ei, Brad Pitt. Actrita a recurs la aceasta formula de teama ca Brad ar putea avea o aventura cu una dintre partenerele sale de pe platouri, se arata intr-un material aparut ieri in "Daily Star". Brad Pitt se afla in prezent in Las Vegas, unde filmeaza pentru noua productie "Oceans 11". Jennifer a urmarit cu vadita ingrijorare scenele de sex filmate de Brad in compania unei stripteuze cu bust generos si, impresionata de realismul acestora, s-a grabit sa se asigure ca distractia nu va continua si in spatele camerelor de luat vederi. DIANA EVANTIA BARCA Caruselul conflictelor interetnice din fosta Iugoslavie, de neoprit Croatii bosniaci reaprind flacara razboiului in Balcani Situatia extrem de tensionata din Bosnia-Hertegovina, declansata de incidentele violente puse la cale de nationalistii croati, tinde sa capete accente dramatice, reprezentantii comunitatii internationale fiind din ce in ce mai ingrijorati de evolutia climatului din regiune. Gravele incidente care s-au produs vineri in mai multe orase din sud-vestul Bosniei au rupt definitiv puntile de legatura intre comunitatea internationala, hotarita sa aplice cu strictete prevederile Acordului de pace de la Dayton, si nationalistii croati, care vor sa obtina autonomia in zonele cu populatie majoritar croata. "Nu voi intretine dialogul cu extremistii care folosesc violenta si metode criminale pentru a-si atinge scopurile", a declarat simbata inaltul reprezentant al ONU in Bosnia, Wolfgang Petrisch, promitind totodata declansarea de "actiuni energice" in zona de conflict. Pe de alta parte, veteranii croati se declara solidari cu fratii lor din Bosnia vecina si ameninta cu blocarea bazei militare de la Split a aliatilor si cu instituirea unei blocade asupra Portului bosniac Ploce si a punctelor de trecere a frontierei dintre cele doua foste republici iugoslave. Violente coordonate din umbra de partidele croate Ciocnirile violente, soldate cu 21 de raniti in rindul soldatilor spanioli din cadrul Fortei de Stabilitate a NATO (SFOR), au izbucnit vineri in noua orase cu populatie majoritar croata, la putin timp dupa ce comunitatea internationala a preluat controlul asupra a noua filiale ale bancii "Hertzegovacka Banka", suspectata ca finanteaza miscarile separatiste. Manifestantii croati inarmati i-au luat ostatici pe membrii echipei ONU si pe reprezentantii Federatiei croato-musulmane intr-una din aceste filiale din orasul Grude, in apropiere de Mostar, amenintind ca-i vor executa pe unii dintre ei. Cel putin zece vehicule ale oficialilor internationali si ale SFOR au fost incendiate sub privirile ingaduitoare ale politiei locale care a fraternizat cu manifestantii. Un politist croat din Grude a declarat ca politia a orchestrat atit manifestatia, cit si incidentele din timpul protestului. "Nimic din ce se petrece aici nu este intimplator, totul este controlat. Putem sa-i facem pe oameni sa tipe, apoi sa-i calmam si sa-i trimitem acasa. Am devenit stat in stat", a marturisit acesta. Inaltul reprezentant al ONU nu a acuzat oficial partidele nationaliste croate ca ar fi la originea violentelor, insa a remarcat faptul ca incidentele par prea bine coordonate pentru a fi spontane. Un purtator de cuvint al SFOR a declarat ca mai multi politisti din Mostar au incurajat multimea de manifestanti sa atace soldatii SFOR, adaugind ca politia croata bosniaca este "politizata". Croatii vor autonomie in mai Partidele nationaliste croate, reunite dupa alegeri intr-o Conventie a poporului croat (HNS), de opozitie, si-a anuntat intentia de a proclama autonomia minoritatii croate la jumatatea lunii mai in cazul in care comunitatea internationala nu modifica Legea electorala care le-a inlaturat de la putere atit la nivelul institutiilor centrale din Bosnia, cit si la nivelul Federatiei croato-musulmane. SFOR a anuntat simbata ca a transferat armele stocate in cazarmile Federatiei croato-musulmane din Vitez si Busovaca (centru) pentru a nu cadea in miinile nationalistilor croati. Decizia survine in contextul in care majoritatea celor 8.000 de soldati ai armatei federale au dezertat pentru a se alatura manifestatiei separatistilor, iar mai multe cazarmi nepazite au fost luate sub cotrolul fostilor combatanti croati din Bosnia. LIVIA CIMPOERU Situatie zugravita in albastru de Voronin Moldova pleaca de la zero Primul lider comunist al unui stat fost sovietic, presedintele moldovean Vladimir Voronin, a declarat simbata ca este hotarit sa scoata tara "din cei zece ani de iarna" in care a zacut pina acum, transmite AFP. Acest discurs extrem de critic la adresa fostei puteri a fost rostit de Voronin cu ocazia depunerii juramintului de investitura. "Sub acoperirea democratiei si libertatii, in Moldova s-au instalat dictatura functionarilor si tradarea intereselor nationale", a afirmat Voronin. El a adaugat ca este nevoie de stringerea relatiilor cu Rusia si ca, acum, comunistii trebuie sa reconstruiasca Moldova de la zero: "Ultimii zece ani au fost marcati de alienare si distrugere, Moldova s-a transformat intr-o zona de dezastre umanitare, saracie si politica de stat primitiva. Populatia a devenit secatuita moral si fizic si trebuie sa oprim acest proces. Sintem obligati sa transformam inapoierea si saracia intr-o tara moderna, dinamica si dezvoltata". Voronin a acordat in ziua precedenta depunerii juramintului un amplu interviu agentiei Rompres, in care a afirmat ca nu ii este clar incotro se indreapta Republica Moldova: "Nu se stie in prezent catre ce ne indreptam - autonomie, republica, federatie, confederatie". "Nu sint romanofob" Cu privire la perspectiva relatiilor Republicii Moldova cu Romania, Voronin a recunoscut ca aceste relatii "sint in criza: "La aceasta stare de lucruri au contribuit mult si fortele politice de la noi, care nu mai sint acum in parlament, dar care prin mesajul si actiunile lor au alimentat si au creat romanofobia". In aceasta privinta, noul presedinte moldovean a declarat ca este "un adversar al romanofobiei". Dezvoltind ideea relatiilor cu Romania si Ucraina, ca state vecine Republicii Moldova, Voronin a afirmat ca va propune desfiintarea granitelor dintre cele trei tari, chiar in conditiile in care, prin aspiratiile de a adera la UE, apar discriminari in ceea ce priveste libera circulatie: "Chiar este straniu. Cind tarile europene se unesc, noi ingropam mai adinc stilpii de hotar". ISABELLA ALEXANDRESCU Adevaratii talibani au lansat epurarea anticomunista Regimul taliban aflat la putere in Afganistan a concediat mii de functionari civili si militari care au avut legaturi cu regimurile comuniste anterioare, transmite AFP. Campania de epurari i-au vizat pe functionarii guvernamentali membri ai fostului Partid Comunist afgan, educati in tari ale fostului bloc sovietic si decorati pentru serviciile aduse de catre fostele regimuri pro-sovietice care au guvernat tara in perioada 1978-1992. Cel putin 1.600 de responsabili si functionari ai Ministerului de Interne de la Kabul si citeva mii de angajati ai Ministerului Apararii au fost inlaturati din functie fara posibilitatea de a se pensiona. Talibanii au interzis totodata tuturor institutiilor publice de a-i angaja pe cei demisi. Autoritatile au indicat ca o parte din concedieri s-au impus din cauza numarului exagerat de angajari din timpul perioadei comuniste. (L.C.) Negrii trateaza SIDA cu inalbitor Tinerii ghanezi din zonele rurale sint convinsi ca SIDA poate fi tratata cu o dusca de... inalbitor, se arata intr-un raport al guvernului de la Accra. Potrivit documentului, baietii si fetele din multe zone ale acestei tari vest-africane cred ca una-doua picaturi de inalbitor la fiecare pahar cu apa le curata organismul de virusul HIV. Acelasi studiu releva ca barbatii mai virstnici de 50 de ani sint de parere ca SIDA este o "sperietoare" inventata de Occident pentru a pune capat promiscuitatii si ca prezervativele sint "unul dintre multele lucruri produse de omul alb pentru a-i manipula pe africani". (C.V.) [15][pl.dll?rid=expresro] 