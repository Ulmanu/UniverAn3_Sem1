 Cadou genetic de Ziua Indragostitilor Lantisorul ADN O firma japoneza a creat ceea ce afirma ca este "supremul cadou" pentru Ziua Indragostitilor (Sfintul Valentin): medalionul care contine o mostra de ADN personal. Amatorii ofera o "bucatica de sine" - o picatura de singe, un fir de par, o fisie de piele etc. - companiei "DNA Bank", specializata in biotehnologie, care o fixeaza intr-un medalion vindut la pretul de aproximativ 45 de dolari. (C.V.) Un cineast britanic sustine ca legendarul parinte al Mesei Rotunde venea din stepele siberiene Regele Arthur a fost rusnac sadea! Cineastul britanic Howard Reid sustine, in cartea "Arthur-Regele Dragon", ca legendarul rege Arthur se prea poate sa fi fost rus, mai precis liderul unui trib nomad de prin stepele rusesti, adus pe teritoriul Albionului de catre romani. In fiecare an, mii de turisti din intreaga lume, dar in special din Marea Britanie, vin la Glastonbury Abbey pentru a vedea mormintul in care se odihnesc ramasitele marelui rege, despre care se presupune ca au fost descoperite de calugari in anul 1191. Reid este insa de parere ca pretentiile celor din Glastonbury sint o mistificare grosolana, pusa la cale exclusiv in scopul de a mai aduna ceva parale pentru abatie. "In afara zidurilor sfinte ale Abatiei Glastonbury, aceasta sarada e acceptata de multa vreme drept un fals, in virtutea stravechii traditii calugaresti a «descoperirii» de relicve sfinte", spune Howard Reid, mentionind ca povestea "intoarcerii din morti" a regelui Arthur ar fi una tipic sarmata, adica a unui trib barbar care popula stepele Rusiei de astazi. Sarmatii au fost supusi de romani, care au trimis din rindurile acestora, in Anglia, 5.500 de luptatori care sa pazeasca Zidul lui Hadrian, de la care porneste legenda regelui Arthur. CONSTANTIN VLAD "Baywatch" s-a pirlit in Hawaii Producatorii serialului "Baywatch" au hotarit sa puna capat acestui serial pentru ca, de doi ani de cind filmarile s-au mutat din Los Angeles in Hawaii, audienta lui a scazut enorm. In plus, vedeta serialului, David Hasselhoff, nu a aparut decit ocazional in seria filmata in Hawaii. "Baywatch" a fost difuzat 11 ani si a devenit, in urma cu citiva ani, cel mai urmarit program din intreaga lume. Acest serial a lansat-o pe Pamela Anderson si pe Yasmine Bleeth. "Baywatch" a contribuit cu zeci de milioane de dolari la economia insulei, dar aceasta nu i-a marit deloc audienta. Ultimul episod va fi difuzat, in SUA, in luna mai.(I.D.) Europa, sub teroarea imigrantilor Un raport al Ministerului britanic al Apararii releva ca imbatrinirea populatiei va determina "importul" de forta de munca din Est, ceea va genera conflicte Ministrii de justitie si interne din tarile Uniunii Europene, reuniti joi si vineri la Stockholm, au convenit ca este necesar sa se intensifice aplicarea unui regim unitar la scara europeana in materie de azil, asa cum cer, in special, britanici, transmit agentiile internationale de presa. Punerea in practica a unui regim comun de azil pentru statele membre ale Uniunii face parte din principalele obiective definite de sefii de stat si de guvern ai Celor 15 in cadrul summit-ului european de la Tampere, Finlanda, in octombrie 1999. Ministrii au fost insa nevoiti sa constate, in timpul reuniunii lor de la Stockholm, ca realizarea acestui proiect avanseaza intr-un ritm insuficient si ca nu va putea fi respectat calendarul prevazut in acest sens. In fata omologilor sai, ministrul britanic de interne, Jack Straw, si-a reinnoit apelul pentru o actiune mai coordonata in interiorul UE pentru a face fata problemei solicitantilor de azil. Comisia Europeana, la rindul ei, a indicat ca va definitiva pina in iunie toate propunerile sale in materie de azil, din care fac parte armonizarea procedurilor de admisie si diverse reguli in privinta conditiilor de primire si a drepturilor acordate azilantilor. Bariere anti-imigratie in Balcani Marea Britanie a avansat recent propuneri, impreuna cu Italia, pentru a face fata afluxului de imigranti clandestini provenind din Balcani, prin trimiterea de echipe de politie si ofiteri de imigratie in tarile generatoare de imigranti clandestini si de falsi solicitanti de azil. O intrunire la nivel european asupra acestui subiect va avea loc la Londra, saptamina viitoare. Numai anul trecut, Marea Britanie s-a confruntat cu o avalansa de cereri de azil, numarul solicitarilor ridicindu-se la 76.000. O alta propunere consta in stringerea cooperarii intre statele membre ale Uniunii si Europol, pentru crearea unei retele de informatii si ofiteri specializati in problema imigrarii. Ieri, a doua zi a reuniuneii ministrilor de justitie si interne din tarile Uniunii Europene a fost consacrata dezabaterii mijloacelor de lupta impotriva traficului de carne vie, in conditiile in care anual 500.000 de femei si copii fac obiectul acestui trafic pe teritoriul UE. Minoritatile etnice, sursa de conflicte in tarile UE Printre numeroasele probleme care au fost puse in lumina in scopul de a initia o dezbatere asupra politicii britanice de aparare si securitate pentru urmatorii 30 de ani, Ministerul britanic al apararii ridica si problema scaderii cu aproape trei milioane a propriei populatii sub 40 de ani pina in anul 2030. Minoritatile etnice vor avea o pondere de zece la suta, fata de doar sase la suta in prezent, iar, pina la jumatatea acestui secol, doua treimi din populatia UE va fi de peste 65 de ani, fiind in "inactivitate economica". Imigrantii economici "vor amplifica o serie de conflicte interne in statele adoptive, sau vor provoca noi conflicte". Imbatrinirea propriilor cetateni va face statele occidentale din ce in ce mai dependente de imigranti pentru a-si mentine fortele de munca la nivelul necesar. ISABELLA ALEXANDRESCU Manuel "Mina sigura", cel mai batrin luptator de gherila din lume Columbianul Manuel Marulanda "Tirofijo", cel mai batrin luptator de gherila din lume, s-a intilnit joi, la Bogota, cu presedintele columbian Andres Pastrana pentru a relansa procesul de pace dintre fortele guvernamentale si gherilele comuniste din cadrul Fortelor Armate Revolutionare Columbiene (FARC), relateaza AFP. In virsta de 72 de ani, veteranul gherilelor columbiene este cel care a fondat in 1964 temuta miscare FARC, care numara in prezent 16.500 de luptatori. Spiritul sau autoritar innascut, dublat de incontestabilul talent de strateg, i-a permis lui Manuel Marulanda sa ramina, timp de 37 de ani, in fruntea trupelor FARC, conducind un razboi civil deosebit de singeros, soldat cu moartea a 130.000 de persoane. Inca de la virsta de 20 de ani, Manuel Marulanda, poreclit "Tirofijo" ("mina sigura" - n.n), s-a ridicat impotriva terorii declansate de militiile aflate in slujba partidului conservator, aflat la putere la acea vreme. Fiu de taran, el a ramas partizanul luptei de gherila in zonele rurale pentru a-si implini visurile sale privind reforma agrara din Columbia. De-a lungul decadelor de lupta impotriva autoritatilor de la Bogota, Manuel "Tirofijo" Marulanda a devenit un adevarat mit in Columbia. Oamenii sai, care-l trateaza ca pe un mare lider, i se adreseaza cu apelativul "Don Manuel", considerind ca "vorbele sale sint sfinte". Presedintele Andreas Pastrana a surprins saptamina trecuta presa si opinia publica din Columbia dupa ce a anuntat ca a cerut o intrevedere personala cu Marulanda pentru a incerca sa ajunga la un acord cu rebelii. LIVIA CIMPOERU Armata SUA, in criza de gloante Armata SUA va ramine in curind fara gloante, dupa cum releva un articol aparut in "The Washington Times". Un memoriu trimis de la Fort Hood, statul Texas, baza militara cu personalul cel mai numeros, mentioneaza faptul ca soldatii duc deja lipsa de munitie cu calibrul de 9 milimetri. Pistolul Beretta, care are acest calibru, reprezinta dotarea standard pentru multi ofiteri, ca si pentru anumite servicii cum ar fi Politia Militara si echipajele tancurilor. Surse din cadrul armatei subliniaza faptul ca respectivul memoriu este un semnal clar ca armata are nevoie de fonduri, pentru a stopa tendinta de scadere a capacitatii de lupta. "Din cauza lipsei gloantelor de calibru 9 mm, in rindul fortelor armate americane de pe glob, toate tragerile de poligon din Fort Hood, cu astfel de munitie, au fost anulate, exceptie facind Politia Militara si soldatii care urmeaza sa plece in misiuni in afara tarii. Pina la noi ordine, nici o unitate nu va primi gloante de calibru 9 mm in cantitati normale, exceptie facind Politia Militara", se arata in memoriu. ( EEPA ) Femeile-soldat inving dusmanul in pat Navele militare, bordeluri plutitoare Ministerul britanic al Apararii a declansat recent o ancheta pentru a verifica acuzatiile potrivit carora la bordul fregatei HMS Sheffield mai multi militari au consumat droguri, iar 10 femei din rindul echipajului au ramas insarcinate in cursul ultimelor 20 de luni, dezvaluie cotidianul "The Sun". Un purtator de cuvint al ministerului a confirmat faptul ca echipajul navei militare a fost interogat, descoperindu-se ca 10 din cele 35 de femei ale echipajului au parasit serviciul activ din cauza ca au ramas insarcinate. Potrivit "The Sun", patru din aceste femei aveau legaturi cu acelasi soldat. Militarii chestionati au recunoscut ca, in ciuda regulamentului care interzice raporturi sexuale intre membrii echipajului, in larg exista destule oportunitati pentru a incalca aceasta directiva. Potrivit unui puscas marin, majoritatea femeilor-soldat incluse in echipaj "erau obsedate de sex" si intretineau raporturi sexuale cu cine se nimerea. Pe linga "epidemia" de sarcini, echipajul mai este banuit de consum de droguri. Scandalul a fost declansat dupa ce una dintre membrele echipajului a raportat furtul unei genti, iar cind a fost descoperita, inauntrul acesteia au fost gasite pilule de Ecstasy, un drog foarte puternic. Jos uniforma! Acelasi tabloid, "The Sun", a publicat in numarul de joi un amplu material despre prima femeie soldat a armatei britanice care a consimtit sa pozeze goala in paginile cotidianului. Caporalul Roberta Winterton a declarat ca este constienta de problemele pe care le va avea de infruntat dupa ce va aparea aproape goala in ziare, insa a marturisit in acelasi timp ca nu va putea renunta la ideea ei, fiind vorba despre un lucru pe care si-l doreste cu orice pret. Intrata in rindurile armatei britanice de la virsta de 16 ani, Roberta intentioneaza sa renunte la cariera militara si sa devina fotomodel. Ea este obligata insa prin contract sa serveasca armata pina in iunie anul viitor. Desi superiorii ei au amenintat-o ca-i vor aplica o sanctiune de 10 la suta din salariu daca va poza topless pentru tabloidul "The Sun", Roberta Winterton a mers mai departe, riscind totodata sa fie incarcerata intr-o inchisoare militara din Colchester si sa paraseasca armata in dizgratie. Soldatii britanici, impreuna pina la moarte Lista britanicelor care isi descopera sexualitatea abia dupa ce imbraca haina militara este mult mai lunga. O alta femeie-soldat din cadrul fortelor armate britanice, Heidi Cochrane, a provocat un scandal imens dupa ce a dezertat impreuna cu un sergent insurat. Heidi Cochrane si Jason Archer, din cadrul fortelor aeriene regale (RAF), s-au indragostit la inceputul anului trecut, pe cind se aflau intr-o misiune in Cipru. Ei au parasit armata in iulie, riscind sa apara in fata curtii martiale in cazul in care vor fi prinsi. Heidi, maritata cu puscasul marin David Cochrane, pozase in trecut in cadrul unei campanii pentru atragerea femeilor in rindurile armatei. Un alt caz este cel al capitanului Angela Jackson, care, infuriata ca i s-a ordonat sa incheie relatia pe care o avea cu sergentul de culoare Bryan Taylor, a acceptat sa pozeze in lenjerie intima pentru tabloidul "The Sun". Dupa ce a fost amendata cu 1.200 de lire pentru expunere indecenta, Angela Jackson a fost expulzata din armata. LIVIA CIMPOERU Animale speciale Joiana d'Arc. Intr-o ferma de vaci din landul german Schleswig-Holstein, unde s-a declansat o actiune de sacrificare in masa a vitelor ca urmare a inregistrarii unui caz suspect de boala vacii nebune, s-a nascut in urma cu noua zile o vitelusa, pe care crescatorii de vite din regiune au salvat-o de la moarte, si au botezat-o Ioana d'Arc. La citeva ore de la nastere, vitelusa maronie cu pete albe a devenit un simbol al rezistentei taranilor fata de "barbaria administrativa" din landul Schleswig-Holstein. Mitele cu clopotei dau iama in soricei . Stapinii animalelor de casa ar trebui sa renunte la traditionalii clopotei pentru ca acest procedeu nu impiedica pisicile sa se transforme in feroce animale de prada, avertizeaza Societatea britanica pentru mamifere, citata de Reuters. Potrivit unui studiu al organizatiei, intitulat "Uite ce a mai adus pisica noastra in casa", pisicile care poarta clopotei devin adevarati criminali in serie, fiind foarte buni vinatori. Pentru ca clopoteii le impiedica sa vineze mamifere mici, pisicile isi indreapta intreaga atentie catre pasarele, acestea avind auzul mai putin dezvoltat. Urecheata dezumflata . O iepuroaica supraponderala din Marea Britanie, care se ingrasase atit de mult incit nu mai putea sa se miste sau sa se spele singura, a fost readusa la o greutate normala dupa efectuarea unei liposuctii. Rotofeia Tallulah a ajuns la un refugiu de animale dupa ce stapinul ei s-a mutat si nu a mai avut unde sa o tina. Ea a fost hranita excesiv si tinuta intr-o cusca strimta, unde nu putea sa se miste prea mult. Veterinarii au renuntat la ideea dietei si au ales liposuctia, pentru ca Tallulah era atit de grasa incit ajunsese sa aiba stari depresive profunde. Cod narod, abonat la navod . Un peste orb a fost prins miercuri dimineata, in largul coastelor norvegiene, pentru a 40-a oara de catre un pescar, care-l aruncase de fiecare data in mare pentru ca era prea slab ca sa poata fi mincat. Deja atasat de insistentul cod, care este orb si cintareste 2-3 kilograme, batrinul pescar Harald Hauso si-a trimis prietenul la un acvariu privat, sperind ca acesta sa poata supravietui, deoarece parea destul de slabit. Codul, care a nimerit pentru prima oara in plasele batrinului Hauso in martie, anul trecut, s-a intors aproape in fiecare saptamina, simtind probabil o atractie fatala fata de mirosul de nailon. Chiko, regina sucurilor . Chiko, o femela cimpanzeu in virsta de sase ani, a reusit performanta de a cumpara, in decurs de o ora si jumatate, cinci cutii cu suc de la un distributor automat, in cadrul unui experiment de succes pus la cale de o gradina zoologica din Tokyo. Pentru a cumpara cutiile cu suc, Chiko a bagat monezi de zece yeni in distribuitorul automat, introdus in cusca in care ea traieste alaturi de alte 16 membri ai familiei. Saramura de octopod . Expertii Muzeului natural din Melbourne au studiat timp de citeva zile o imensa caracatita cu lungimea de 12 metri si greutatea de 200 de kilograme, prinsa in plasele unor pescari in apropiere de Sandy Cape, in largul coastei vestice a Tasmaniei. Dupa ce au adunat destule date despre giganticul cefalopod, cercetatorii australieni au introdus specimenul intr-o solutie speciala de saramura pentru a o conserva perfect. LIVIA CIMPOERU Bref Ziaristii de la radioul bulgar protesteaza difuzind "Let It Be" Jurnalistii de la postul national bulgar de radio au depus un preaviz in care ameninta cu declansarea unei greve in cazul in care Ivan Borislavov (foto), noul director general al postului, numit luni, de un consiliu public, isi va prelua functia. Melodia "Let It Be", a formatiei "Beatles", a devenit imnul jurnalistilor protestatari, care il difuzeaza inaintea tuturor buletinelor informative ale postului. Greva ar putea fi declansata intr-o saptamina. Jurnalistii ii reproseaza noului director general ca nu are "calitati profesionale" si vrea sa "plaseze misiunea de informare a radioului in urma functiei sale culturale". Aproximativ o suta de intelectuali bulgari au semnat o declaratie de sustinere a lui Borislavov, poet, traducator si critic literar, care a fost propus in functia de director general de catre Uniunea Scriitorilor din Bulgaria. ( I.A. ) Turn Eiffel din zaharel Cei mai talentati bucatari si cofetari din Belarus s-au strins cu mic cu mare la Minsk, pentru un concurs de maiestrie culinara, transmit agentiile de presa. Dintre toate creatiile gastronomice care au incintat privirile pofticioase ale membrilor juriului si asistentei s-a detasat net un Turn Eiffel facut in intregime din zahar candel. Prajitura, numita "Inima Parisului", are inaltimea de jumatate de metru si a necesitat o cantitate impresionanta de zahar. ( I.A. ) Sofia cauta betivi Producatorii de vin din Bulgaria, cindva mari exportatori europeni, spera sa recucereasca pietele pierdute dupa destramarea CAER, cu ocazia deschiderii unui tirg international de profil, la Plovdiv. Potrivit France Presse, exporturile de vin ale Bulgariei au scazut in special din cauza ca acest sector nu a reusit sa ramina competitiv dupa inchiderea cooperativelor de productie comuniste, acum mai bine de 10 ani. "Inregistram scaderi anuale in exporturi de 20 pina la 30 la suta, incepind cu 1996, in timp ce strugurii sint din ce in ce mai scumpi si de o calitate tot mai proasta", a explicat Margarit Todorov, directorul executiv al firmei de negociere si export "Domaine Boyard". Aceasta asigura 60 la suta din exportul de vinuri bulgaresti catre Marea Britanie, pe a carei piata vinurile din Bulgaria reprezentau 6 la suta din vinzari in 1996, fata de doar 2,2 la suta in prezent. ( C.V. ) Inmormintare cu consolare seducatoare Persoanele interesate de multiplele fete ale mortii isi vor putea satisface curiozitatile morbide vizitind singurul muzeu virtual de pompe funebre din lume, adresat in special locuitorilor din capitala austriaca Viena. Dominata de o imagine generoasa a lui Isus Cristos rastignit pe cruce, pagina de Internet, pe adresa www.begraebnis.at, promite vizitatorilor ca vor gasi "cea mai buna cale de trecere de la inmormintare catre inceperea unei noi vieti". Imaginea lui Isus este flancata de ambele parti de numeroase link-uri catre pagini de Internet intretinute de antreprenori de pompe funebre si de firme de confectionare a pietrelor funerare. Site-ul le ofera celor indurerati de pierderea unei rude sfaturi privind variate metode de a depasi trauma suferita, dar si citeva idei despre cum trebuie dusa viata mai departe. Pentru a fi cit mai ilustrativ, site-ul contine o fotografie cu o tinara sexy, complet nuda, care face trimitere la diverse agentii matrimoniale pentru vaduvi. Bocete in retea O alta gaselnita in materie de servicii funerare a fost inventata in Brazilia, unde persoanele care nu pot lua parte la funeraliile unui prieten sau unei rude din cauza distantei prea mari, pot asista totusi la inmormintare prin.. Internet. Un site brazilian va incepe de luna viitoare sa transmita in direct pe Internet funeralii de pe intreg cuprinsul continentului american si din anumite parti ale Europei pentru persoanele care nu se pot deplasa la locul inmormintarii. Potrivit fondatorului acestui site, Pepe Alstut, in cimitire vor fi instalate camere de luat vederi pentru a inregistra, la comanda, momente din cadrul desfasurarii funeraliilor. Potrivit acestuia, site-ul a primit deja aprobare din partea zeci de cimitire din Brazilia, Mexic, Argentina, Spania. Pe linga faptul ca-l vor putea conduce pe raposat pe ultimul drum, doritorii vor avea posibilitatea de a trimite coroane de flori la inmormintare, precum si mesaje de condoleante familiei indurerate. ( L.C. ) [23][pl.dll?rid=expresro] 