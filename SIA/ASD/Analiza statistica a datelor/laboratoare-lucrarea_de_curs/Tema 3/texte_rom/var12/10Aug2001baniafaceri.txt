 Anastasia isi extinde afacerea in Romania Despre Anastasia Soare, o constanteanca de 43 de ani plecata din tara in 1989, publicul din Romania a aflat cite ceva la mult timp dupa ce ea a devenit celebra pe meleaguri americane. Proprietara a unui salon de cosmetica in Beverly Hills, Anastasia a facut furori in rindul vedetelor de la Hollywood, priceperea ei atragindu-i in scurt timp renumele de "Regina a sprincenelor". In urma succesului repurtat cu salonul, "Regina" a lansat si o linie de produse cosmetice intitulata "Anastasia", care se vind cu succes in America, Europa si chiar in indepartata Japonie. Visul Anastasiei este ca produsele sale sa fie vindute si pe piata romaneasca. Constienta ca aici puterea de cumparare este mult mai mica, ea este dispusa sa adapteze preturile la conditiile din Romania. Anastasia doreste sa inceapa cit mai curind distributia si, in ciuda faptului ca inca nu a gasit un distribuitor serios care sa preia afacerea, ea spera ca romancele sa aiba cit mai curind sprincene ca ale vedetelor de la Hollywood. ( R.P. ) Se inaspreste regimul importurilor de carne prin zonele defavorizate Guvernul se pregateste sa inaspreasca regimul importurilor de carne prin zonele defavorizate. Firmele importatoare vor putea obtine licenta de import doar daca arata cu documente ca detin capacitati de productie in zona respectiva, specificind totodata si produsele pe care le vor obtine din materia prima importata. Ministerele Dezvoltarii si Prognozei, Finantelor si Agriculturii vor elabora pina saptamina viitoare un ordin comun care sa reglementeze activitatea de prelucrare a carnii in zonele defavorizate. Regimul zonelor defavorizate a facut, in ultima vreme, obiectul nemultumirii producatorilor de carne, care s-au plins ca, din cauza evaziunii fiscale din aceste regiuni, nu pot concura cu preturile carnii importate. Ei au aratat ca cea mai mare cantitate de carne intra in Romania prin zonele defavorizate, iar importatorii beneficiaza de facilitati fara a respecta conditiile impuse prin lege de a prelucra materia prima in unitati aflate in aceste regiuni. "Pur si simplu deschid camionul, presara citeva prafuri, ii schimba denumirea, spun ca este carne condimentata si sustin ca asta e prelucrare", declara recent Mihai Lungu, secretar de stat in Ministerul Agriculturii. Potrivit ministrului dezvoltarii si prognozei (MDP), Leonard Cazan, statul a acordat pina in prezent facilitati in valoare de 800 de miliarde de lei firmelor care au investit in zonele defavorizate. Printre acestea sint si firme care sustin ca prelucreaza carnea din import. ( N.B. ) Vara - afaceri bune din constructii si comert Sefii intreprinderilor romanesti au sentimentul ca afacerile in industrie, constructii si comertul cu amanuntul vor spori in cel de-al treilea trimestru al acestui an, in comparatie cu cel precedent. Cel putin asa arata concluziile unui sondaj in rindul a 5.650 de manageri din aceste domenii, realizat de Institutul National de Statistica (INSSE). Asteptarile managerilor se bizuie pe comenzile pe care le au in lucru si pe faptul ca, traditional, in lunile de vara activitatea in constructii are un moment de virf, iar cererea de marfuri sporeste vinzarea in magazine pe timp de vacanta. Atit in constructii, cit si in comert vor aparea noi locuri de munca, apreciaza subiectii sondajului, fara a preciza daca e vorba de slujbe temporare. Managerii intrebati nu prevad pentru intreg anul o reducere a locurilor de munca din industria prelucratoare. Ei avertizeaza insa ca in "activitatea de edituri si tipografie si in industria de echipamente, aparate de radio, televiziune si comunicatii" se vor efectua "reduceri mai importante" de personal, din cauza unui portofoliu de comenzi in scadere. Cresterea activitatii de la un trimestru la altul nu trebuie sa stirneasca prea mult entuziasm, pentru ca in domeniile studiate de statisticieni acest fenomen este normal in aceasta perioada a anului. Sondajul mai arata ca in rindul sefilor de intreprinderi persista temerile din trimestrul II legate de cererea insuficienta de pe piata si problemele financiare. LIDIA MOISE O galateanca cistiga Milioane din deratizare Are 45 de ani si de aproximativ zece ani a incercat sa intreprinda tot felul de afaceri. Prestari servicii, croitorie, comert, distributie, productie - sint domeniile pe care Kati Varga le-a incercat. A luat-o de multe ori de la zero, dar nu s-a descurajat niciodata. Este plina de entuziasm si de energie, optimismul ajutind-o mereu sa cada in picioare, chiar si atunci cind i-a fost mai greu. Kati Varga s-a impus acum pe piata dezinsectiilor si deratizarilor, facind fata unei concurente acerbe, desfasurind o afacere deloc "feminina", dar descurcindu-se cu succes intr-o lume a barbatilor. "O sa traiesc pina o sa mor!" Acesta e principiul dupa care se ghideaza Kati Varga. "O sa traiesc pina o sa mor, asa ca iau totul de la viata cu bucurie si cu dragoste". Kati Varga este de meserie inginer frigotehnist. A lucrat ani la rindul in domeniu. In 1990 a renuntat. S-a apucat de afaceri. A deschis un magazin de parfumuri si multe alte lucruri feminine si delicate. In 1991 a deschis un atelier de croitorie. S-a reprofilat pe productie, echipament de protectie. In 1993 a divortat. Totul s-a impartit. S-a trezit o femeie singura. Nu mai avea nimic. Nu s-a plins, nu a jelit, nu a stat pe ginduri. A luat-o de la capat. Si-a facut o noua firma, de distributie de produse alimentare. Treburile mergeau bine, dar un angajat i-a dat o "gaura" de citeva mii de dolari si firma a intrat in declin. Astfel ca s-a incheiat si aceasta afacere, din care a ramas doar cu datorii: "Eram falita, nu aveam un ban. Eram intr-un grup de prieteni, la Oradea, ei faceau tot felul de glume pe seama mea. Mi-au spus, mai Kati, nu ti-a mai ramas decit sa omori gindacii, adica asa de falita eram! Eu am luat-o in serios, mi-am zis, de ce nu? Cineva trebuie sa omoare si gindacii. Si m-am apucat de treaba". Spaima gindacilor Asa a devenit Kati Varga - o femeie draguta, micuta si fragila la prima vedere - spaima gindacilor si a sobolanilor. Ea era inginer frigotehnist, habar nu avea de gindaci de Colorado, de specii, insecticide si rozatoare. "Mi-am cumparat tot ce exista ca documentatie pe piata. Am stat la biblioteca zile intregi. Am cautat pe Internet informatii. Cind am considerat ca sint pregatita am dat drumul la treaba. Kati Varga a mers citeva luni in pierdere. Multi potentiali clienti se uitau la ea ca la o aparitie meteorica. Ea a pus mare pret pe reclama, a facut fluturasi pe care ii lasa in cutiile postale, a facut pliante si cataloage cu serviciile pe care le presteaza firma. Kati Varga a mers din societate in societate, pentru a incheia contracte. Firma a crescut si a inflorit, cifra de afaceri ajungind in 2000 la 631 de milioane. Are opt angajati, echipati corespunzator. A achizitionat aparatura performanta. Kati Varga nu are timp de stat. E in continua miscare, alearga si se da peste cap pentru ca toata lumea sa fie multumita. Se simte bine in preajma oamenilor tineri, a prietenilor fiicei sale in virsta de 26 de ani. Si-a facut loc pe piata insecticidelor si a deratizarilor, in conditiile in care munca prestata face parte din categoria muncilor dure. Si-a cistigat un bun renume pe piata si a incheiat contracte bune care ii asigura un trai decent. Este oricind gata sa o ia de la capat. "Oricind as lua-o de la zero. Atit timp cit am un cap, miini si picioare, totul este posibil. De cite ori mi-am propus ceva am realizat, am mers pina la capat". ALINA COMSA-DURBACA Cum sa va cheltuiti banii Ca sa va protejati de hoti, Cumparati-va alarma pentru masina Fie ca sint importate sau copiaza sisteme de alarme occidentale, alarmele auto de pe piata romaneasca sint din ce in ce mai diversificate si mai fiabile. Astfel, puteti gasi alarme cu telecomenzi, cu diversi senzori de soc sau perimetru, programabile dupa gustul si doleantele fiecaruia si chiar cu coduri personale pentru fiecare utilizator. Iata citeva ateliere de unde va puteti achizitiona alarmele care va pot "linisti" noptile: ELOTON ELECTRONICS - Bd. Basarabia nr. 256, et. 6, sector 3, tel. - 255.02.44 Alarma auto cu senzor de soc - 50 USD Telecomanda antiscanare; senzor de soc cu preavertizare autoreglabila; blocare motor; memorie de evenimente; avertizare mers inapoi; comanda deschidere portbagaj din telecomanda. Alarma auto cu senzor de perimetru - 100 USD Telecomanda antiscanare; senzor de soc cu preavertizare autoreglabila; senzor de perimetru dual; blocare motor; memorie de evenimente; avertizare mers inapoi; comanda deschidere portbagaj din telecomanda. Alarma auto cu sinteza vocala - 150 USD Telecomanda antiscanare; senzor de soc cu preavertizare autoreglabila; senzor de perimetru dual; preavertizare vocala in limba romana; blocare motor; pornire motor de la distanta; memorie de evenimente; avertizare mers inapoi. - Garantia sistemelor este de 60 de luni de la data instalarii - Preturile au incluse TVA si manopera de instalare S.C. TOTAL GAMMA - str. Tina Petre 40 A, tel. - 324.38.90 ALCAR - al. auto.- H21 - 59 USD + TVA, tarif montare - 800.000 lei Model compact; telecomenzi cu cod saritor (antiscanare); sirena 20 W; senzor soc; preavertizare; armare cu/fara zgomot; iesire pentru inchidere centralizata ALCAR - al. auto.- H51U/DL - 83 USD + TVA, tarif montare - 1.200.000 lei Model compact; telecomenzi cu cod saritor; sirena 20 W; senzor soc; avertizare usa deschisa; senzor volumetric cu ultrasunet (activeaza alarma daca sint sparte geamurile); posibilitatea anularii independente a oricarui senzor din telecomanda. ALCAR - al. auto.- H5 DL - 71 USD + TVA, tarif montare - 1.000.000 lei Sirena 20 W; senzor soc; preavertizare; relee pentru inchidere centralizata; cod saritor COBRA - al. auto.- 3193 - 102 USD + TVA, tarif montare - 1.500.000 lei Sirena de putere mare; cod saritor; senzor volumetric; relee pentru inchidere centralizata; releu blocare motor ALARM SERVICE 96 - str. Drumul Sarii nr. 98, sector 6, tel - 4110050 OMEGA RESERCH - al. auto.- K9 - 2.854.000 lei, montare inclusa doua telecomenzi cu 4 butoane si cu raza de actiune de 20 m; senzor soc in doua trepte (preavertizare), telecomenzi cu cod saritor (antiscanare); optional: inchidere centralizata, senzori perimetru, pager. D.E.I. - VIPER - al. auto.- V.300 H.F. - 5.400.000 lei si al. auto.- V.800 E.S.P. - 13.000.000 LEI Garantie pe viata; raza de actiune a telecomenzii intre 50 si 100 m; circuit de prevenire alarme false (defectiunile sint analizate si sint izolate); toate functiile sint programabile cu ajutorul unui microcomputer; cod de utilizator antijaf; activare/dezactivare din telecomenzi a tuturor senzorilor; senzori de perimetru, de soc, pentru usi si antitractare. Coop. RADIO PROGRES Unit. nr. 22, Bd. I.G. Duca nr. 15, tel - 222.99.10 ACVILA - al. auto.- 48 USD + TVA, tarif montare - 500.000 lei Senzori de soc; inchidere centralizata; telecomenzi cu doua butoane; semnalizare marsarier. OMA ALARM - Calea Calarasilor, nr. 88, tel - 323. 48.13 GUARD - al. auto.- 105 USD + TVA Doua telecomenzi radio codate; cod saritor (codul de securitate al telecomenzii este schimbat la fiecare apasare, la fiecare utilizare); preavertizari diferite pentru socuri usoare sau dure; dezactivarea senzorului de soc din telecomanda; posibilitatea de adaugare de telecomenzi; iesire-inchidere centralizata. UNGO - al. auto.- MS 850 - 187 USD + TVA Garantie pe viata; senzor de soc cu preavertizare; blocaj de motor; cod saritor; posibilitatea de adaugare de telecomenzi; mod de armare selectabil: armare din telecomanda, armare automata; armare automata fara confirmare sonora; posibilitatea adaugarii de: inchidere centralizata, senzor de perimetru dual (protectie interior-exterior a masinii), senzor de miscare/inclinare, sirena cu baterie incorporata, modul de pornire din telecomanda a motorului. CODE ALARM - al. auto.- PC 4100 - 181 USD + TVA Doua telecomenzi cu 4 butoane cu cod aleator saritor si cu raza de actiune de 50 m; senzor de soc cu infrarosii; pe timpul armarii blocheaza circuitul electric al demarorului; iesire-inchidere centralizata; comanda pentru deschiderea portbagajului; sistem de analizare a declansarii alarmei GEMENI GENTRADE - str. Nicolae Filipescu, nr. 52, et. 4, ap. 12, sector 2, tel - 211.19.91 SPYBALL - MINI COMPACT - al. auto.- C7508K - 160 USD + TVA Protectie antiscanare; protectie habitaclu cu detectoare cu ultrasunete; sirena autoalimentata de 116 dB; protectie la taierea firelor sistemului de alarma; inchidere centralizata; doua telecomenzi radiocodate. SPYBALL - MAXI COMPACT - al. auto.- C7520 - 280 USD + TVA Protectie antiscanare; protectie habitaclu cu detectoare ultrasunete; senzor de soc cu prealarmare; dezarmare totala prin cheia de siguranta; sirena autoalimentata de 118 dB; protectie la taierea firelor sistemului de alarma; inchidere centralizata; doua telecomenzi radiocodate. SPYBALL K920 - al.auto.- 450 USD + TVA Protectie antiscanare; protectie habitaclu prin detectoare cu ultrasunete; senzor antiridicare-antitractare; dezarmare totala prin cheia de siguranta; sirena autoalimentata de 118 dB; protectie la taierea firelor sistemului de alarma; inchidere centralizata; doua telecomenzi radiocodate; display de bord (panou indicator de stare). DAN-ANDREI DUMITRU Asociatia pentru Protectia Consumatorilor va sfatuieste Cind apare o problema la produsul cumparat - Inarmati-va cu chitanta, contractul, bonul de cumparare si mergeti inapoi la magazin; - Incercati sa rezolvati problema aparuta direct cu vinzatorul, iar daca nu se rezolva, mergeti pe linie ierarhica cit mai sus posibil; - Daca dialogul nu va ajuta sa rezolvati problema, formulati o scrisoare catre firma; - In ultima instanta, adresati-va Oficiului pentru Protectia Consumatorilor sau Asociatiei pentru Protectia Consumatorilor din Romania. Ce si cum sa scrieti: - Scrisoarea trebuie sa includa numele, adresa, telefonul dvs; - Specificati toate elementele despre serviciul sau produsul cumparat, inclusiv data si locul de unde l-ati cumparat; - Orice informatie despre produs este importanta, de exemplu seria sau modelul; - Specificati exact ce doriti si cit sinteti dispus sa asteptati; - Atasati cpii ale tuturor documentelor referitoare la problema dvs.; - Nu trimiteti niciodata prin posta originalele; - Pastrati o copie a corespondentei cu compania. ( D.A.D. ) [15][pl.dll?rid=expresro] 