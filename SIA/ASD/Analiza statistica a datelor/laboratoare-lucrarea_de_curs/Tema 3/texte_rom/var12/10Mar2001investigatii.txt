 Angajatii unei unitati militare bucurestene acuza: U.M. 02372 - vaca de muls pentru comandanti Lt.-col. Tudor si generalul Pigui sint considerati vinovati de afacerile paguboase ale unitatii Un grup de cadre militare si salariati civili de la UM 02372 Bucuresti (unitate de constructii) acuza conducerea unitatii, intr-un memoriu trimis pe adresa redactiei, de savirsirea unei lungi serii de ilegalitati. Angajatii sustin ca seful UM 02372, lt.-col. Mihai Emil Tudoran, "sub acoperirea" gen. Traian Pigui, seful Directiei Domenii si Infrastructuri din MApN, comite "ilegalitati si abuzuri in serviciu". Militarii semnaleaza si aspecte cu privire la incadrarea pe anumite functii a personalului sau lucrari de constructii "comandate", din cauza carora unitatea a inregistrat importante datorii. "De la destituirea fostei conduceri au fost disponibilizati aproximativ 400 de angajati, care nu si-au primit drepturile prevazute de Ordonanta nr. 7/26.1.1998, iar mai multe persoane cu vechime de peste zece ani in unitate nu si-au primit salariile de aproximativ doua luni. Sintem terorizati de starea de tensiune creata de la venirea lt.-col. Tudoran si s-au depus chiar cereri de demisie. Cadrele militare sint obligate sa presteze ore suplimentare, inclusiv simbata", se arata in memoriu. Salariatii civili si militarii de la UM 02372 spun ca in locul celor plecati au fost angajati colonei pensionari si persoane disponibilizate de la alte unitati militare, dupa ce acestea si-au incasat compensatiile banesti. Altii sint angajati cu conventii civile, chiar dintre fostii disponibilizati ai UM 02372 care, de fapt, n-au plecat din unitate nici macar o zi. "Daca aceste persoane (pensionarii si disponibilizatii) nu-si pun problema ca sint platite cu intirziere de doua luni, noi, ceilalti, sintem intr-un mare impas: nu ne putem plati intretinerea, lumina, telefonul sau ratele lunare la banca; riscam sa ne pierdem casele. Mai mult, la poarta unitatii sintem controlati de cerberii lt.-col. Tudoran si in sedinte sintem amenintati pentru a nu divulga informatii asa-zise «secrete de serviciu»", sustin militarii. Acestia precizeaza ca toate necazurile li se trag de la gen. Traian Pigui, seful Directiei Domenii si Infrastructuri din MApN, care are in subordine si UM 02372 Bucuresti. Aprovizionare de la ferma unitatii "Gen. Pigui a bagat in incurcatura unitatea, comandind telefonic executarea unor lucrari numai de el stiute si ne-a adus in pragul unor mari datorii. Totodata, a ordonat desfiintarea unitatilor militare din sectoarele de constructii (UM 02374 Bucuresti si UM 02647). De fapt, oamenii plecati de la unitatea noastra sint inlocuiti cu personal de la UM 02384 Bucuresti, unde gen. Pigui a fost comandant, iar lt.-col. Tudoran - inginer-sef. Aceasta unitate le-a ramas foarte draga celor doi, deoarece este dotata cu crescatorie de porci si ferme, de unde se aprovizioneaza toti capii armatei, fara ca acestia sa plateasca vreun ban", sesizeaza angajatii unitatii. Militarii solicita sa fie trimis la fata locului Corpul de Control al ministrului pentru ca, spun ei, toate controalele dispuse de conducerea Directiei Domenii si Infrastructuri "au musamalizat de fiecare data abuzurile comise in aceasta unitate". Cu privire la acuzatiile care i se aduc, gen. Pigui ne-a declarat: "Armata este in plin proces de restructurare, care implica si desfiintarea unor unitati. Erau sase unitati de constructii si au ramas numai trei. Acestea nu primesc nimic din bugetul MApN, se autofinanteaza, banii pentru civili provin din efectuarea lucrarilor, iar pentru militari se incearca asigurarea salariului. Sint ceva probleme aici, de fapt unitatea se afla intr-o situatie financiara deosebita, dar sint convins ca se va reglementa totul, pentru ca sint de incasat sume pentru lucrari deja executate. Avem lucrari pe baza de contract, fie pentru MApN, fie pentru societati comerciale si chiar persoane particulare. Legea ne permite! Practic, acum, unitatile de acest tip functioneaza ca si societati comerciale. Cei angajati pe baza de contract au primit plati compensatorii, iar pentru muncitori, in functie de productie. Au fost adusi la UM 02372 Bucuresti citiva lucratori proveniti de la unitatile desfiintate, dar care erau buni specialisti si era pacat sa-i pierdem". Patru miliarde de lei datorii la bugetul de stat In urma unui control al Curtii de Conturi la UM 02372 Bucuresti, efectuat in luna octombrie 2000, a rezultat ca aproximativ patru miliarde lei nu au fost virate catre bugetul asigurarilor sociale de stat si la fondul pentru asigurari de sanatate. MApN a motivat acest aspect prin faptul ca unitatea militara a intimpinat dificultati in recuperarea, de la diversi beneficiari, a sumelor rezultate din lucrarile efectuate. S-a intervenit pentru reesalonarea datoriilor, care urmeaza a fi onorate pe masura incasarii banilor de la datornici. Pentru managementul defectuos al unitatii, Directia Domenii si Infrastructuri a dispus schimbarea din functie a comandantului UM 02372 si a inginerului-sef. Din anul 1987 unitatea mentionata lucreaza in regim de autofinantare si are posibilitatea legala de a executa lucrari si in afara MApN. Pentru acest gen de prestatii se foloseste numai forta de munca civila si nicidecum militari in termen, a mentionat MApN. In prezent, potrivit gen. Pigui, fosta conducere a UM 02372 Bucuresti se judeca cu Curtea de Conturi, intr-un proces civil. ALINA GRIGORE Se stringe latul in jurul ucigasilor de la Ianova Moldoveni si sirieni, anchetati in cazul Disici Sfirsit de saptamina agitat la Timisoara. Echipele complexe de specialisti de la IGP si IPJ Timis se pregatesc pentru finalizarea cercetarilor si capturarea ucigasilor politistului Disici. Cei trei indivizi necunoscuti s-ar afla, in opinia unor politisti, in judetul Timis. Locul nu a fost precizat, dar aceleasi surse ne-au spus ca prinderea lor este deosebit de dificila din cauza faptului ca sint inarmati si foarte periculosi. Anchetatorii cauta o modalitate de capturare a asasinilor, pentru a-i cerceta si in legatura cu alte fapte comise anterior crimei de la Ianova. Noaptea trecuta, echipajele DIAS au adus la sediul Inspectoratului Timis citiva cetateni din Republica Moldova, care au fortat trecerea frontierei in Iugoslavia. Politia de frontiera actioneaza cu efective sporite pe granita de vest, masura fiind luata si pentru a preintimpina iesirea din Romania a ucigasilor lui Sasa Disici. Dupa anchetarea cetatenilor moldoveni s-a constatat ca acestia nu au nici o legatura cu cei trei criminali si au fost eliberati. Totodata, ieri, anchetatorii au obtinut listingurile ce contin convorbirile telefonice purtate in noaptea crimei, pe raza localitatii Recas, acolo unde, dupa toate probabilitatile, criminalii au fost luati cu o masina de un complice. Pista siriana O alta pista pe care specialistii o cerceteaza este cea legata de fratii Arbach, cetateni sirieni, proprietarii autoturismului Mercedes furat in noaptea crimei. Ei vor sa stabileasca daca in masina au fost sume mari de bani care sa-i tenteze pe hoti si ce legatura exista intre Iasser Arbach si hoti. In urma cu doi ani, sirianul Iasser a cumparat de la Doru Meosu, cunoscut ca cel mai mare traficant de masini furate din vestul tarii, Societatea Porsche Auto House, prin care se facea traficul de masini furate din Occident. Trebuie precizat faptul ca si Mercedesul fratilor Arbach face parte, se pare, din categoria masinilor furate, provenind din Italia. SERGIU MIAT Temnita grea pentru un erou devenit asasin Florin Ursu, ucigasul granicerului de la Vama Veche, a fost condamnat la 18 ani de inchisoare Magistratii de la Tribunalul Militar Teritorial Bucuresti au finalizat procesul asasinatului comis la mijlocul lunii august 2000, la Vama Veche. Trimis in judecata pentru mai multe capete de acuzare, printre care "omor deosebit de grav si tilharie", Florin Ursu, ucigasul granicerului Arsim Bulent, a fost condamnat la 18 ani de inchisoare. Criminalul era un fost erou Condamnatul Florin Ursu si-a satisfacut stagiul militar la Trupele de Graniceri. In perioada 1994-1995 a activat in cadrul UM 0447-Vama Veche. Cu o saptamina inainte de a fi lasat la vatra, Ursu s-a facut remarcat in timpul unei actiuni in cursul careia au fost capturati membrii unui grup de contrabandisti care incercau sa introduca in tara o mare cantitate de aparatura electronica. Ranit usor in timpul acelei actiuni, Ursu a fost recompensat cu o suma de bani si prin evidentierea in fata activului unitatii. In anii care au urmat, el a inceput sa considere ca recompensa acordata a fost prea mica in raport cu meritele sale. Ulterior, Ursu a mai trecut de citeva ori pe la unitate, sperind ca va fi angajat acolo. In luna august 2000, aflindu-se pe litoral, Florin Ursu a incercat, fara succes, sa-l contacteze din nou pe comandatul unitatii. Dupa acest insucces, el s-a hotarit sa faca rost de o "arma de la graniceri" cu care sa se sinucida. "Mascatul antitero" In noaptea de 15 spre 16 august 2000, Florin Ursu s-a deplasat in apropierea UM 0447-Vama Veche, unde stia ca se efectueaza serviciu de paza, mai ales ca el cunostea zona foarte bine. In acea noapte, acolo se aflau in serviciu de paza sergentii-angajati Constantin Rosca si Arsim Bulent. Decis sa-si faca rost de arma cu orice pret, in jurul orei 3.00, Ursu s-a dus, luindu-si toate masurile de protectie, in sectorul de paza al lui Rosca. Isi pregatise actiunea meticulos si avea asupra sa si o cagula, pe care si-a tras-o pe fata in momentul in care l-a atacat pe sergent. Luat prin surprindere, acesta nu a opus nici un fel de rezistenta si, in scurt timp, Ursu l-a dezarmat luindu-i pistolul-mitraliera si incarcatoarele cu munitie. Cind Rosca a incercat sa-si recupereze arma, Ursu l-a lovit in fata cu patul acesteia si omul s-a prabusit la pamint. Dupa ce victima si-a revenit, Ursu a obligat-o sa-l duca la celalalt post de paza, unde se afla Arsim Bulent. Acesta i-a observat pe cei doi de la distanta si s-a indreptat catre ei. In clipele urmatoare, Ursu a luat o tinuta militaroasa si, afirmind ca este "sublocotenent de la trupele antitero venit in control", a inceput sa le reproseze celor doi modul defectuos in care isi indeplinesc serviciul. Au stat astfel de vorba toti trei, aproape o ora, iar tupeul lui Ursu i-a impresionat pe cei doi militari. In mod ciudat, povestea despre antitero debitata de Ursu a fost crezuta si de Arsim Bulent, chiar si dupa ce si-a vazut colegul plin de singe si cu hainele murdare de pamint. Intr-un tirziu, el si-a dat totusi seama ca ceva nu este in regula cu ciudatul sublocotenent, care parea ca incearca sa scape de ei si sa dispara cu arma. La rindul sau, si Ursu si-a dat seama ca cei doi sergenti au inteles ca nu va putea pleca de acolo daca nu-l anihileaza si pe Arsim. A introdus glont pe teava si a indreptat-o catre acesta. Luat prin surpridere si aflat la mica distanta, sergentul a incercat initial sa-i smulga arma agresorului. Au inceput lupta corp la corp, in timpul careia Ursu a deschis focul asupra sergentului. Primul foc l-a lovit pe acesta in picior, iar urmatoarele doua, in torace si in corp. Dupa aceasta actiune in forta, Ursu a parasit locul faptei, avind asupra lui pistolul-mitraliera si trei incarcatoare cu munitie. Ursu s-a dat drept cetatean strain Dupa comiterea crimei, Ursu a intentionat sa se duca acasa, la Suceava. A urmat un drum aventuros, parcurs in prima sa parte cu doua automobile, apoi cu trenul. Ursu i-a oprit pe fiecare dintre cei doi soferi carora le-a povestit, vorbind stricat romaneste, ca este cetatean libanez, angajat intr-o actiune speciala de grup, care nu interesa statul roman, ci doar Ambasada Libanului de la Bucuresti. Cind oamenii au dat semne ca vor sa-l predea autoritatilor, Ursu a amenintat ca va deschide focul asupra lor si asupra trecatorilor din zona, astfel ca soferii au fost nevoiti sa-i execute ordinele. Intr-un tirziu, Ursu a fost capturat in momentul in care cobora din tren, la Suceava. Avea asupra sa pistolul-mitraliera furat de la graniceri si tot drumul fusese parcurs "cu glont pe teava". Sentinta pronuntata ieri de judecatorii militari poate fi atacata cu apel. VASILE SURCEL Disparitie trecuta sub tacere de Ministerul Culturii Chivotul lui Brancusi a fost furat Debutul Anului Brancusi si instaurarea noului ministru al Culturii au fost precedate de dramatice atentate contra Tezaurului operelor lui Brancusi in Romania: Descompletarea colectiilor de sculpturi realizate de Brancusi ale muzeelor din Craiova si Bucuresti, prin restituiri dubioase catre urmasii urmasilor fostilor proprietari, de catre fratii Botez si ca o culme a degringoladei: FURTUL CHIVOTULUI DE ARGINT SCULPTAT DE BR?NCUSI PENTRU BISERICA "SFINTUL NICOLAE" DIN HOBITA. Primul care mi-a semnalat acest nou atentat la opera patriarhului sculpturii moderne romanesti a fost Vasile Marinoiu. Pe la mijlocul lui decembrie 2000, citiva straini cu aer de turisti au patruns in Biserica din Hobita si i-au cerut tinarului preot sa le arate "Chivotul" lui Brancusi. Acesta i-a poftit in altar, incaperea rezervata preotilor. Conform traditiei ortodoxe, fiecare biserica trebuie sa aiba un "Chivot" in altar, o caseta impodobita in care se tine cuminecatura, piinea sfintita ce se da celor ce se impartasesc in caz de boala sua inainte de moarte. Strainii au filmat si au fotografiat Chivotul, dupa care acesta a disparut dupa circa doua saptamini in imprejurimi neelucidate. Politia locala intreprinde cercetari, dar stirea nu a fost difuzata, iar informatia senzationala nu a patruns in presa centrala. Chivotul a fost donat in 1922 de Brancusi Bisericii din Hobita si pe unul din peretii lui laterali era gravata o inscriptie in acest sens pentru stiinta generatiilor viitoare; la baza era semnat: "C.ÊBrancusi". Acest dar nu a fost de complezenta, pentru a creste in ochii satenilor, ci exprima iubirea netarmurita care il lega de satul natal in care a deprins formele vietii si tilcurile ei: "De Hobita ma leaga mii si mii de fire invizibile", marturisea el (Cf. P. Pandrea - "Brancusi, Amintiri si exegeze", ed. 2000 pag. 97". Chivotul a fost remarcat si publicat intiia oara in 1972 de catre parintele I. David, in prezent profesor la Institutul Teologic din Bucuresti. Noi am avut prilejul, la rindul nostru, sa-l filmam si sa-l fotografiem in 1999 cind am avut la dispozitie o echipa de operatori de la TVR 1, oferita de catre George Radu Serafim. Este regretabil ca in toate cele trei editii ale catalogului intitulat "Brancusi in Romania" (1974, 1976, 1998), aparuta ca o lucrare de cercetare comandata de Academia Romana lui Barbu Brezianu - acesta a trecut sub tacere existenta acestei capodopere desi avea cunostiinta de existenta ei. Neinregistrarea ei in Catalogul oficial aparut sub egida Academiei, a facut ca autoritatile judetului Gorj sa nu-si dea seama de valoarea ei si, ca urmare, sa nu ia masuri adecvate de paza. Urmind exemplul lui Caramitru care s-a straduit sa cumpere "Supliciul", lucrare academica de Brancusi la un pret de zece ori mai mare decit recordul inregistrat la licitatiile din New York; noul ministru al culturii, Razvan Theodorescu isi imita intocmai predecesorul cerind cumpararea unei lucrari, "Cap de Baiat", la un pret la fel de fabulos. Profund dezinteresati de incasarea banilor, ei nu doresc in fond decit sa sparga fulminant piata modiala a operelor de arta, sa-l relanseze pe Brancusi, golind buzunarele cetateanului roman. De ce sa fie pazit Chivotul sau "Gradina cu vietati de piatra" (creata de Brancusi in jurul casei Balanescu de la Tg. Jiu, unde isi avea atelierul)? Daca nu a luat nimeni de la statul roman milioane de dolari cu acordul ministrului pe aceste sculpturi, de ce sa aiba ele valoare daca nu produc parale prietenilor puterii? Brancusi a trait si murit in credinta ortodoxa, a fost devotat servitor al acestei religii, daca avem in vedere ca a fost hirotonisit diacon si ca a cintat in toate bisericile localitatii unde a trait (Sf. Nicolae - Hobita, Madona Dudu - Craiova, Izvorul Tamaduirii - Mavrogheni, Bucuresti, Sfintii Apostoli Petru si Pavel - Tg. Jiu, Saint Jean de Beauvais - Paris. Intelegem poate de ce in editiile Catalogului din timpul regimului comunist, Chivotul nu a fost mentionat, dar nu este lesne de inteles de ce, in editia din 1998 B. Brezianu s-a incapatinat in a ostraciza aceasta opera a lui Brancusi. De altfel, toate creatiile cu semnificatie religioasa din repertoriul sculptorului s-au bucurat de acelasi tratament din partea exhaustivului documentarist: "Sfesnicul" de la Manastirea Polovragi (asemanator cu sculptura lui Brancusi - "Planta exotica"), "Icoana dedicata Madonei Dudu" (biserica a carei epitropie l-a avut ca bursier pe Brancusi); columnele din lemn sculptate de Brancusi pentru casa preotului Craciun Smintinescu etc. Prin furtul Chivotului principala radacina a lui Brancusi in Hobita a fost smulsa. Secretul initierii sale isihaste semnalat de inimile sculptate pe Chivot devine si el de nedescifrat. LUCIAN RADU STANCIU Bolgiu, urmarit general Politia si Parchetul au ajuns la concluzia ca in cazul "Radu Bolgiu" s-a umplut paharul. In cursul zilei de ieri, IGP a remis presei un comunicat in care se afirma ca "semnalele transmise de mass-media, dar si impactul asupra opiniei publice produs de tragicul eveniment de la Timisoara, caruia i-a cazut victima politistul Sasa Disici, au avut drept consecinta reconsiderarea de catre instantele judiciare si a cazului «Bolgiu». Pe baza probelor administrate, Parchetul de pe linga Tribunalul Bucuresti a dispus, pe 6 martie 2001, emiterea unui mandat de arestare preventiva pe numele lui Bolgiu Radu-Alexandru, pentru o perioada de 30 de zile. Intrucit cel in cauza este disparut de la domiciliu, s-a procedat la declansarea urmaririi generale si a instituirii consemnului la frontiera, urmind ca, in functie de rezultatul verificarilor - daca se va constata ca a parasit deja teritoriul Romaniei - sa fie semnalat pe reteaua O.I.P.C. INTERPOL". Dupa cit de ferm este acest comunicat, se pare ca politistilor nu le mai arde de joaca in cazul "Bolgiu". In afara de un dosar in care a fost trimis in judecata impreuna cu Arcadie Bozari, zis Arcasa - un criminal basarabean, Bolgiu este cercetat in mai multe dosare, pentru furtul a peste 70 de masini de lux. Mandatul de arestare i-a fost emis pentru un dosar din '98, in care este acuzat ca a furat, impreuna cu mai multi indivizi, un Mercedes, doua BMW-uri si piesele unui autoturism Honda. Dupa ce procurorul Mircea Stanciu, de la Parchetul Capitalei, i-a emis mandat de arestare lui Bolgiu, zis "Robocop", Serviciul Urmariri din IGP, condus de col. Gheorghe Chitu, a preluat cazul, incercind sa dea de urma hotului. Exista semnale conform carora Bolgiu ar fi parasit tara, dar inca nu a fost dat in urmarire internationala. Acest lucru se va intimpla dupa ce vor fi epuizate toate cautarile in Bucuresti si in alte locuri din tara, unde s-ar putea ascunde. Prin intermediul "Evenimentului zilei", IGP face publica una dintre cele mai recente fotografii ale lui Radu Bolgiu. Cei care il recunosc sint rugati sa anunte cel mai apropiat post de politie. Potrivit unei informatii de ultima ora, tatal lui Radu Bolgiu, om de afaceri, are o vila in Delta, unde "Robocop" s-ar putea ascunde. CHRISTIAN LEVANT SPP minjeste inca o data obrazul lui Emil Fostul presedinte, acuzat ca si-a "timorat" garzile de corp Serviciul de Protectie si Paza a incalcat ieri, cu prilejul prezentarii bilantului de activitate pe anul 2000, unul dintre principiile pe care promite ca le va respecta in anul 2001: loialitatea. Noul sef al SPP, col. Gabriel Naghi (fosta garda de corp a presedintelui Ion Iliescu) a lansat un atac dur si neprincipial la adresa lui Emil Constantinescu. Pretextul: incidentul din 10 decembrie 2000, cind, la Sectia de votare "Jean Monet", timisoreanul Faur Isaia a trecut ca prin brinza printre garzile de corp prezidentiale, stropindu-l pe Emil Constantinescu cu cerneala. Naghi a incercat in acest fel sa dea vina pe fostul presedinte pentru ratarea celei mai importante misiuni a serviciului pe care il conduce: protectia prezidentiala. Potrivit raportului SPP, incidentul, pentru care au fost sanctionate noua cadre militare, a fost posibil deoarece "nu s-a efectuat o pregatire unitara a fortelor participante la misiune, nu au fost dimensionate corespunzator fortele si mijloacele, activitatea nu a fost coordonata de catre Statul Major, in conditiile in care la misiune au participat demnitari aflati in competenta mai multor unitati, nu au fost organizate recunoasteri in comun cu forte ale politiei si jandarmeriei, nu au fost stabilite variante de evacuare a demnitarilor si s-a actionat pe fondul unei stari de timorare generata de cerintele contradictorii ale fostului presedinte al Romaniei, in raport cu principiile protectiei". Culmea, sepepistii afirma ca Emil Constantinescu este de vina ca au ratat misiunea pentru care-si iau salariul. Mai mult, potrivit documentului de bilant, "daca sint ignorate masurile propuse de fortele de protectie, oricind pot aparea situatii de exceptie (asasinarea unor sefi de state sau de guverne: Kennedy, Sadat si Rabin) sau de disconfort (receptarea unor lovituri cu diferite produse: rosii - Tony Blair, oua - Helmuth Kohl)". Asadar, in loc sa-si puna cenusa pentru acest episod rusinos, conducerea SPP arunca pisica in gradina victimei. Este cel putin rusinos, mai ales ca Emil Constantinescu nu a fost prezent si nu s-a putut apara. De fata la prezentarea bilantului SPP, premierul Adrian Nastase s-a alaturat, in mod surprinzator, acuzatiilor aduse de Gabriel Naghi: "Nu se poate sa fim o data populari, o data fermi, (...) sau sa aplicam regulile existente din cind in cind, doar de dragul imaginii. Ca presedinte, nu poti sa spui "facem mai putina protectie ca sa ma poata saluta lumea". Sint pentru reguli clare in materie de protectie, care sa fie facute publice intr-o conferinta de presa si, apoi, respectate de toti". Nastase pune la indoiala loialitatea unora dintre sepepisti Noua conducere a SPP are, pentru 2001, 13 obiective principale, grupate sub deviza "loialitate, profesionalism, daruire". Pentru indeplinirea lor a solicitat sprijin si, mai ales, fonduri. Principalele doleante vizeaza intarirea sectorului informativ, care, potrivit lui Naghi, a functionat la limita supravietuirii, "in regim de avarie", pastrarea intacta a efectivelor existente si inlocuirea bazei logistice, in mare parte uzata fizic si moral. Adrian Nastase a amendat multe dintre solicitari. Referindu-se la necesitatea intaririi ariei informative, el a atras atentia ca exista suficiente servicii de informatii specializate, precum si alte institutii care si-ar dori sa infiinteze astfel de structuri, dar nu comunica intre ele. "Nu ne putem permite sa asiguram existenta a 20 de servicii blocate pe un anume segment de informatii. CSAT ar trebui sa gaseasca o formula care sa asigure interoperabilitatea si, pina la urma, cred ca va fi necesar omul de legatura", a declarat premierul, facind o aluzie stravezie la necesitatea aparitiei Comunitatii de Informatii, al carei proiect este in curs de elaborare. In viziunea PDSR, Comunitatea de Informatii ar urma sa fie un liant intre serviciile actuale, condus de un director de sine statator, sau, prin rotatie, de sefii serviciilor de informatii care o compun. In acelasi timp, Nastase a lasat sa se inteleaga ca pune la indoiala loialitatea unor cadre SPP fata de actuala putere. "Sint toti angajatii actuali perfect validati pentru misiunile de inalta incredere din aceasta perioada?", s-a intrebat, retoric, premierul, care a sugerat trecerea soferilor la RA-PPS, si ca restructurarea nu va ocoli nici "alte cadre decit soferii". Unde bate premierul mingiie presedintele Adrian Nastase s-a aratat iritat si de achizitionarea, pe ultima suta de metri, a cabinetului Isarescu a masinilor si motocicletelor marca BMW, carora noii demnitari ar trebui sa le faca safteaua: "Pentru oameni va parea ca si cum le-a adus guvernul actual. Cit despre motociclete, ele au rol pur decorativ". In opinia lui Nastase, nici motocicletele Honda cumparate de SPP in anii trecuti n-au avut utilitate si ruginesc in depozit. Premierul a promis ca va sprijini innoirea logisticii, inclusiv prin credite externe, dar numai pentru echipamentele strict necesare si doar in conditiile reducerii cheltuielilor fiindca "banii de la buget nu trebuie pastrati doar pentru salarii, ci si pentru dotari". Presedintele Ion Iliescu a incercat sa destinda atmosfera tensionata de discursul premierului recunoscind multe merite ale sepepistilor. Iliescu a avut o singura tusa critica, cind a cerut SPP sa inlocuiasca "opacitatea contraproductiva", manifestata in achizitionarea BMW-urilor, cu transparenta. "Va promitem sa nu mai gresim", a fost formula prin care directorul SPP le-a multumit invitatilor pentru critici. NICOLETA SAVIN ONDINE GHERGUT CRISTIAN OPREA Cadavrul din fintina Un cadavru a fost gasit, miercuri dupa-amiaza, intr-o fintina de linga spitalul din Husi. Cadavrul Anetei Astefanoaiei, 41 de ani, se afla acolo de mai bine de doua saptamini, timp in care cadrele medicale si pacientii spitalului au baut apa din fintina. Trupul femeii, aflat intr-o stare avansata de descompunere, a fost gasit de angajatii spitalului. Pe 20 februarie, Aneta Astefanoaiei a venit la spitalul din Husi pentru a fi internata la sectia Interne. Medicul de garda, dr. neurolog Liliana Balana, a decis insa ca nu este cazul internarii, deoarece era intr-o stare avansata de ebrietate. Se banuieste ca femeia ori a decis sa se sinucida si s-a aruncat in fintina, ori a vrut sa scoata apa, s-a dezechilibrat si a cazut. IOANA TUDOR Marioara are semnal direct in occipital Pretinzind ca-i afecteaza creierul, o femeie din Petrosani a furat mplificatorul societatii ASTRAL Marioara Cretu, din Petrosani, a furat un amplificator pentru receptionarea programelor, dupa ce a spart usa uscatoriei in care acesta era amplasat, pe motiv ca ii afecteaza creierul. Femeia a luat piesa care apartinea societatii ASTRAL TV din Petrosani si care valoreaza citeva sute de mii de lei, deoarece, sustine ea, "tensiunea trece prin mine si nu pot dormi noaptea pentru ca aud programele TV". Ea pretinde ca tensiunile din amplificator le resimte si ziua cind merge pe strada, existind momente cind "trec prin mine si ma zguduie". Marioara Cretu le-a spus celor de la ASTRAL ca a fost la o clinica din Bucuresti, iar doctorul i-ar fi explicat ca aparatele din Petrosani ii distrug creierul. Convinsa de acest lucru, femeia a refuzat sa restituie aparatul cu puteri "supranaturale", desi era si un politist de fata. In cele din urma, echipa de specialisti a montat un nou amplificator pentru a putea asigura semnalul de televiziune celorlalti locatari. LUCIAN STANCIU Viol cu repetitie Trei tineri au siluit o adolescenta pina au obosit O adolescenta din Bucuresti in virsta de 16 ani a fost victima unui viol comis de trei baieti in comuna Silhlea, judetul Vrancea. Florina C. venise la bunica ei, care locuieste in comuna, si zilele trecute, in timp ce se plimba pe ulita satului, a fost acostata de trei flacai. Fata sustine ca a fost luata cu forta si dusa in locuinta lui Bogdanel Gagu, in virsta de 19 ani, ai carui parinti nu erau acasa, si violata cu bestialitate. In plingerea depusa la politie, minora sustine ca a fost amenintata in fel si chip, si de frica a intretinut raporturi sexuale cu Bogdanel, precum si cu alti doi baieti, Cristinel Avram, in virsta de 17 ani, si Gheorghe Dorian Ichim, 20 de ani. Fata mai spune ca a fost nevoita sa accepte toata noaptea sa fie batjocorita, pina cind baietii au obosit si au eliberat-o. Ei au luat-o la rind si chiar s-au certat care sa o posede primul. Politia sustine ca doi dintre baieti au antecedente penale si nu au ocupatie. In cursul zilei de astazi, cei trei vor fi prezentati Parchetului de pe linga Tribunalul Vrancea cu propunere de arestare preventiva. SILVIA VRINCEANU Reglari de conturi in Parchetul General Sefa Sectiei judiciare si-a dat demisia din cauza recursului in anulare in cazul "Stanculescu-Chitac" Biroul pentru relatii cu mass-media al Parchetului general a comunicat joi dupa-amiaza ca "la propunerea procurorului general al Parchetului de pe linga CSJ, prin ordinul ministrului Justitiei incepind cu data de 8 martie 2001, s-a dispus eliberarea la cerere din functia de procuror sef al Sectiei judiciare a Parchetului CSJ a doamnei Silvia Cerbu". De mentionat ca Silvia Cerbu a instrumentat promovarea unor recursuri in anulare care i-au deranjat pe unii dintre actualii guvernanti - in dosarele: "lotul Maniu", "lotul Bratianu", "Mihai Pacepa", "Mircea Raceanu". Mai multe surse judiciare ne-au declarat ca, de fapt, Silvia Oancea si-a depus demisia in urma cu citeva zile, pentru a nu fi obligata sa promoveze recursul in anulare in cazul "Chitac-Stanculescu" si alte recursuri in anulare, pe criterii politice, cum ar fi cele in cazul "Miron Cozma" sau "Costel Constantin". In cursul zilei de ieri, fosta directoare a Sectiei Judiciare a confirmat ca recursurile in anulare sus-mentionate constituie una din cauzele pentru care si-a scris si inaintat demisia. Un alt motiv a fost si faptul ca nu a vrut sa devina victima unor demiteri pe criterii politice care au inceput sa aiba loc in Ministerul Public. Va amintim ca, in ultima vreme, in Parchetul CSJ, au mai fost demisi: procurorul general Mircea Criste, adjunctul acestuia Mircea Zarie, seful Sectiei Urmarire Penala si Criminalistica - Augustin Lazar, seful Sectiei de Combatere a Coruptiei si Crimei Organizate Ovidiu Budusan. CHRISTIAN LEVANT O hoata de buzunare din Cluj a adunat 22 de condamnari in 15 ani de "activitate" Eleonora, regina sutilor Ea este fiica lui Natural si concubina lui Lingurar "Regina" hotilor de buzunare din Romania traieste la Cluj. Ea s-a nascut la Cluj-Napoca pe 28.01.1963 si este copilul lui Natural si al lui Veronica. Politistii de la Compartimentul "Furturi din buzunare" spun ca Eleonora Turca merita din plin acest titlu, deoarece, de curind, ea a reusit sa scape de a 22 condamnare pentru furt din buzunare. Metoda prin care Eleonora pacaleste legea este una cit se poate de simpla. Potrivit Codului de Procedura Penala, femeile insarcinate peste patru luni sau mame a unor minori cu virsta sub doi ani nu pot fi incarcerate in penitenciar. Ea se foloseste din plin de aceasta prevedere, reusind sa ramina insarcinata a saptea oara. Singura problema care o nemultumeste este faptul ca, in curind, va naste si va fi nevoita sa-si intrerupa pentru citeva luni activitatea inceputa acum 15 ani. In rindul infractorilor clujeni, Eleonora este o vedeta, desi ocupatia ei nu este privita cu ochi buni de colegii de breasla, mai ales cei din penitenciar. Leonora, cum este cunoscuta de marea majoritatea a hotilor de buzunare sau de politisti, s-a specializat inca de la virsta de 23 de ani in aceasta ramura a hotilor. Ea spune ca aceasta meserie ii aduce zilnic venituri intre 500.000 si 1.000.000 de lei. Scoala din penitenciar Sublocotenentul Alin Dascal, seful Compartimentului "Furturi din buzunare" de la Politia municipiului Cluj-Napoca, a declarat ca Eleonora Turca a facut, in peste 15 ani de "activitate", doar trei luni de puscarie. "Cind a iesit prima data din penitenciar, a iesit gata scolita, ea descoperind acolo metoda perfecta de a nu mai intra niciodata in puscarie si pentru a lucra in pace, netulburata de nimeni", spune Alin Dascal. Aceasta are deja sase copii cu virste cuprinse intre opt luni si 12 ani. Ea sustine ca peste trei luni va mai naste unul, pe care-l va infia contra cost unei familii din Franta. Politistii spun despre unul dintre copiii Eleonorei ca a fost vindut unei familii din Olanda, in timp ce alti trei au fost internati in diferite internate din tara. In prezent doar doi copii traiesc cu ea, insa nu are grija de ei, ci concubinul, Lingurar Florin. Hoata de buzunare afirma ca nu are de gind sa se casatoreasca cu Lingurar pentru ca, atit timp cit nu este maritata si are copii mici in intretinere, nu poate fi trimisa la inchisoare. In prezent, "regina Leonora" a acumulat, din cele 22 de condamnari pentru furt pe care le are la dosar, peste 5.000 de zile de inchisoare neexecutate. Legea prevede ca, desi traieste in concubinaj, ea este parintele legal al minorilor. In aceste conditii, in intervalul in care are minori nu poate fi inchisa, mai mult, in perioada de lauzie stabilita de legiuitor la un an, ea nu poate fi retinuta nici macar 24 de ore. Experta in Codul Penal In cei 15 ani de meserie, Eleonora spune ca a acumulat o bogata experienta in Drept penal si de procedura penala. In urma cu sase ani, dupa o tuse puternica, Leonora s-a dus la doctor unde a fost diagnosticata cu tuberculoza. Atunci a descoperit ca i-a pus Dumnezeu mina in cap, deoarece avea un motiv in plus pentru a nu fi incarcerata, Codul Penal nu admitea, la acea vreme, incarcerarea bolnavilor de tuberculoza. Exasperati ca Eleonora nu poate fi oprita din meseria ei, politistii s-au oferit sa-i plateasca tratamentul medical pentru tuberculoza, dar au fost refuzati categoric. Intre timp, instantele au devenit mai putin indulgente si, in plus, o decizie a Curtii Supreme de Justitie admite incarcerarea bolnavilor de tuberculoza in sectiile medicale ale penitenciarelor. Nici aceasta decizie n-o supara pe Eleonora deoarece ea ramine insarcinata tot la doi ani. Cind fura, Leonora se afla in transa Sublocotenentul Alin Dascal sustine ca meseria de hot de buzunare a fost invatata de la tatal ei, un renumit hot la vremea respectiva. Acum acesta este retras din activitate si are grija de cei doi copii, impreuna cu concubinul lui Leonora. "Regina se lauda, de fiecare data cind are ocazia, ca este printre putinii meseriasi din aceasta bransa. Ea actioneaza singura si cind actioneaza nu are nevoie de ajutorul altor tovarasi. Mai mult, stilul ei s-a perfectionat de-a lungul timpului, victima, in timpul furtului, nu simte nimic", spune Dascal. Politistii spun despre Leonora ca, atunci cind pune ochii pe victima, parca intra in transa. "Nu mai este atenta la nimic si la nimeni decit la geanta victimei". Eleonora spune ca va fi nevoita sa fure mai mult decit in prezent, deoarece preturile la scutece si la alimente pentru copii au crescut foarte mult. Ea are urmasi de valoare In prezent, in evidentele de la "Furturi din buzunare" se afla circa 25 de persoane care si-au facut din furt un mod de a-si cistiga existenta. Alin Dascal afirma ca majoritatea sint in libertate, iar alti cinci profesionisti care lupta pentru titlul de rege al furturilor din buzunare vor fi eliberati in scurt timp din penitenciar. Cel care detine titlul de rege al furturilor de buzunare este Costel Novac, zis si "Nebunu'". Marea problema a politistilor este aparitia hotilor tineri care provin din familii bune, care nu sint prezenti in evidentele politiei si nici nu li se cunoaste modul de actionare. Alarmati de cresterea infractiunilor de acest gen, de curind, Politia Cluj a tiparit un ghid al "sutilor". Acesta cuprinde modurile de operare ale hotilor de buzunare, precum si o serie de sfaturi prin care eventualele victime se pot apara de hoti. MIHAI SOICA [27][pl.dll?rid=expresro] 