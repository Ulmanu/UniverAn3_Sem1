 "Olympiastadion" din München a fost construit cu granit din comuna Greci! Comuna Greci e situata la 25 de kilometri est de Braila, pe malul opus al Dunarii. Asezarea este renumita prin mai multe cariere de piatra, fiecare cu povestea ei, despre care se pot scrie carti intregi, dupa cum povestesc satenii. Din orasul excavatoarelor trebuie sa traversezi cu bacul pentru a ajunge in judetul Tulcea. Dunarea s-a revarsat si poti vedea chiar la baza soselei intinderi de nuferi si pescari cu navoduri. Despre drum s-ar putea spune ca l-ar face invidios pe orice sofer dintr-un cartier periferic al Capitalei. Dupa orasul Macin, vine satul Greci. In stinga se vad Muntii Dobrogei, iar in dreapta se ghiceste Dunarea. Intre cele doua repere se-ntinde o portiune de vreo sase kilometri, pe care, in urma cu mai bine de 30 de ani, erau transportate mii de tone de granit, o roca dura folosita in constructii pentru fundatii si decorari exterioare. Materialul era urcat in barje si trimis pe Dunare in Germania. Destinatia finala era orasul München, acolo unde se construia "Olympiastadion", arena care a devenit ulterior una dintre cele mai faimoase din lume. Multi dintre batrinii satului vorbesc despre acest episod, dar si despre granitul exploatat de aici pentru a se construi Casa Poporului, podul cel nou de la Cernavoda si multe alte edificii din tara sau strainatate. Acum, au ramas doar cariere parasite. Funicularul si celelalte instalatii nu mai exista, mai sint doar amintirile satenilor. Afacerea a demarat in 1968 Nimeni nu poate sti cu exactitate datele acelor tranzactii, insa oamenii din acest loc isi amintesc cum parintii le-au povestit despre granitul care lua drumul noii arene din capitala Bavariei. "Nu pot sa spun exact cit granit s-a trimis pentru construirea acelui stadion. Toata lumea muncea... Asa era inainte, nu trebuia sa pui prea multe intrebari", spune Constantin Rotaru, localnic care in acea vreme se pregatea sa plece in catanie. "Olympiastadion" a fost gata in 1971, cu doar un an inaintea Jocurilor Olimpice pe care urma sa le gazduiasca orasul München. Conform unor afirmatii ale oamenilor din Greci, acestia au auzit despre afacere din anul 1968, atunci cind un arhitect neamt s-a deplasat in zona si a fost impresionat de duritatea rocii respective. "A zis ca este cea mai puternica din toate tipurile de granit si asta ii confera constructiei stabilitate si durabilitate. A mai vizitat si alte cariere, insa pina la urma s-a hotarit sa ia granit din cele trei aflate in acest sat", spune Nicolae Caraua, actualul primar al comunei. Cele trei zone exploatate se afla pe crestele cele mai inalte, dintre care Tutuiatu (467 metri) este lider. Celelalte doua, Cavalu si Ghiunaltu, masoara cu vreo zece metri mai putin. Cam asta a ramas din fostul lant al Muntilor Hercinici: "In urma cu mii de ani, acestia aveau aproape 5.000 de metri altitudine, insa erodarea este un fenomen normal avind in vedere timpul care s-a scurs", continua edilul satului care numara 5.700 de locuitori. Pod peste Dunare Din 1994 nu se mai extrage granit, iar acum carierele de piatra sint pustii. "S-au inchis din lipsa de comenzi. Se cistiga bine din aceasta meserie. La sfirsitul anilor 80, un muncitor lua cam 5.000 de lei pe luna, un salariu foarte bun in acea vreme. De doua sau chiar de trei ori mai mult decit o retributie medie pe tara. Era o munca grea, insa era facuta cu pasiune", povesteste un satean, care refuza sa-si dea numele. "Nu vreau sa apar la ziar, va rog frumos", spune el si intareste spusele cu un gest energic. Ridurile de pe frunte tradeaza totusi virsta inaintata. "Am avea nevoie sa-i dea drumul acum, insa cei de la Mediu nu sint de acord, ba chiar ar vrea sa declare zona rezervatie. Pietrele sint foarte mari si se folosea dinamita pentru ca bucata uriasa sa fie sparta si apoi prelucrata manual. 150 de muncitori ciopleau zilnic, fiecare, cam o mie de pietre. Cei de la Mediu nu mai sint de acord cu procedeul dinamitei, vor alte solutii. Sa excavam pamintul si sa se lucreze direct in piatra", povesteste primarul, care ar fi fericit daca s-ar redeschide cariera. "Oamenii ar avea ce munci, fiindca sint prea multi someri in aceasta zona", explica alesul localnicilor. El vorbeste despre proiectul unui pod peste Dunare, "care sa faca legatura intre Braila si aceasta zona; constructia ar necesita o cantitate mare de granit si forta de munca. Adica, redeschiderea carierelor". Bolnavi de silicoza Mai la vale de carierele respective se gasesc o casa si mormane uriase de granit. Unele prelucrate, altele nu. Paznicul, Aurel Racheleanu, ne primeste si ne arata stivele de granit. "Nu se face nimic. Stau aici, cind pot fi folosite in diverse lucrari", spune Racheleanu, care ia o piatra si ne arata modul de prelucrare. Foloseste un ciocan mare si niste "pene", piese ascutite din fier. Procesul este greu, iar din roca sare un praf din care o parte este, inevitabil, inhalat. "Toti muncitorii care au lucrat in carierele astea sufera de silicoza. Praful din lovituri este inghitit, iar daca mai fumam, este si mai rau. Multi au murit din aceasta cauza. Daca apuci 50 de ani te poti considera norocos", continua paznicul, in momentul in care bucata de granit pe care a facut o demonstratie a crapat. Mai departe, urmeaza modelarea, din care rezulta, de exemplu, piatra cubica - mai stiintific, "piatra de pavaj" -, pe care o gasim cam peste tot. "Da, tot granit este, insa difera culoarea, duritatea si greutatea. Cel pentru sosele este extras mai ales de la Macin", ne spune o alta persoana din zona. Grupaj realizat de Daniel Nazare O arena celebra - S-a construit cu ocazia Jocurilor Olimpice din 1972, gazduite de Republica Federala Germania. De altfel, intregul parc aflat in jurul arenei a fost special amenajat pentru aceasta competitie de anvergura - Din 1997 se afla pe lista monumentelor istorice protejate - Are o capacitate de 69.000 de locuri, din care 38.500 de locuri sint acoperite - Costurile unei astfel de constructii nu au fost date nici pina acum publicitatii - Arena bavareza a gazduit finala Cupei Mondiale din 1974, finalele Ligii Campionilor din 1993 si 1997, concursuri atletice de anvergura si multe alte competitii si reuniuni sportive - Echipele de fotbal Bayern München si TSV München 1860 isi disputa meciurile de pe teren propriu pe acest stadion - In vederea Campionatului Mondial din 2006, care va fi gazduit de Germania, muncipalitatea orasului München doreste construirea unui alt stadion, adaptat progreselor tehnice actuale, undeva la periferia cunoscutei oras bavarez. Rosapepe a vizitat comuna In platforma-program cu care a cistigat alegerile se regaseste un punct in care primarul Caraua a promis electoratului ca se va construi un nou stadion pentru sat. "Am avut echipa de fotbal. Se numea "Avintul" Greci si dispuneam de un stadion micut. Acum este un lan de porumb, pentru ca dupa 1990 fiecare a facut ce a vrut. Au stricat tot si au semanat ce au vrut", a afirmat primarul, membru al partidului de guvernamint si fost sef la CAP, in sat, in perioada 1980-1985. In luna februarie a acestui an, James Rosapepe, fostul ambasador al Statelor Unite ale Americii, a vizitat comuna Greci si a ramas impresionat de aceasta zona si de potentialul ei turistic. "La plecare i-am dat doua bile din granit. I-am spus sa-i dea una lui Clinton si alta lui Bush. Sa faca pase pe holurile de la Casa Alba", a continuat rizind primarul. Ajutor oferit de Banca Mondiala "Am muncit prin toate orasele tarii. Am lucrat la noul pod de la Cernavoda si la Casa Poporului. Exista o sala la Casa Poporului, unde acum se desfasoara sedinte legislative, sala facuta din granit. Cel mai mult a mers insa la fundatie. De aici s-a transportat granit in Franta, Spania, Germania si in alte state. Am auzit si de stadionul din München. Este adevarat. Se vorbea in acele timpuri de treaba asta", spune Costel Gheorghe Topoleanu, in virsta de 58 de ani, recunoscut ca unul dintre cei mai buni pietrari din satul Greci, o localitate rupta de lume. Poti vedea adesea tineri care urca pe cite o movila pentru a avea semnal la telefoanele mobile. Cind le apare o liniuta pe ecranul celularului, ei se considera fericiti. Sint citiva oameni de afaceri care merg de-acasa cu masina in anumite zone, acolo unde exista semnal, pentru a discuta cu partenerii lor si pentru a stabili data cind soseste marfa. Satul Greci este considerat zona defavorizata si s-a inscris intr-un program de ajutor oferit de Banca Mondiala. Institutia va aloca aproape 50 de miliarde de lei pentru cinci sate, desi s-au inscris peste 20. Fiecare dintre primarii comunelor respective a incercat sa-i convinga pe expertii financiari de perspectivele zonei. "Am facut un pliant cu resursele satului si proiectele de viitor. N-am omis sa le spunem si de treaba cu stadionul din München. E o chestie de mindrie locala, nu?", se intreaba primarul, care a promis ca va folosi banii primiti pentru infrastructura si canalizare. Flash "Pocaitul" a fost imprumutat la FC Arges FC Arges Pitesti si-a asigurat, de ieri, serviciile mijlocasului dinamovist Cristian Vlad. Aflat in cantonamentul de la Brasov alaturi de "ciinii rosii", fostul international de tineret a primit vestea trecerii sale in Trivale chiar de la presedintele clubului pitestean, Gabriel Sicoe. Ieri dimineata, conducatorii celor doua cluburi s-au inteles pentru un imprumut al lui Vlad pe timp de un an, tranzactia inscriindu-se in baza bunelor relatii pe care FC Arges si Dinamo le au de mai mult timp. Dorit cu insistenta de pitesteni, Cristi Vlad a schimbat, ieri dupa-amiaza, Brasovul cu Sinaia, locul de cantonament al elevilor lui Nicolae Dobrin. "Poate va fi de bun augur aceasta plecare", era de parere "Pocaitul". "Argesul e o echipa care le-a priit si altora, gindindu-ma la Mara, Codrea si Neaga". Vlad a purtat, inainte de plecarea din cantonamentul celor de la Dinamo, o discutie si cu antrenorul Ion Marin.(A.D.) Regia, tot fara antrenor "E o lipsa de comunicare intre noi si tehnicieni. Nu am gasit inca persoana potrivita pentru a antrena Sportul Studentesc. In aceste conditii sintem nevoiti sa aminam anuntarea noului antrenor principal pina miercuri (n.r. - miine)", ne-a declarat ieri Vasile Siman, presedintele Consiliului de Administratie al gruparii din Regie. Siman anuntase saptamina trecuta ca, incepind de ieri, Sportul, singura formatie care nu are inca antrenor, va avea stabilita conducerea tehnica pentru noul sezon. (D.C.) "Pinalti" ii face zile negre lui Hizo Intrunita ieri, Comisia de Apel a Ligii Profesioniste de Fotbal a aminat luarea unei decizii in litigiul dintre Gheorghe Stefan, presedintele echipei Ceahlaul Piatra-Neamt, si antrenorul Viorel Hizo, actualul tehnician al formatiei Rapid, intrucit nici una dintre parti nu a fost prezenta. Cazul va fi rejudecat astazi, incepind cu ora 12.00, de Comisia Juridica. Despre memoriul introdus de "Pinalti", Hizo a declarat: "Eu mi-am incheiat contractul cu Ceahlaul pe 30 iunie 2001. Pentru mine, cazul este incheiat". (D.C.) "Iepurasul" i-a adus Argentinei titlul mondial la fotbal-tineret Argentina a cistigat a 13-a editie a Campionatului Mondial de fotbal rezervat echipelor de tineret (sub 20 de ani), invingind in finala, scor 3-0 (2-0), reprezentativa similara a Ghanei. Meciul, disputat pe stadionul "Jose Almafitani" din Buenos Aires, in fata a aproape 60.000 de spectatori, a fost la discretia sud-americanilor. Golurile au fost semnate de Colloto (min. 4), Saviola (min. 14) si Rodriguez (min. 72). Ghana, formatie care a produs surpriza competitiei trecind in semifinale de Brazilia, n-a reusit sa faca fata atacurilor purtate in viteza de Javier Saviola, jucator in virsta de 19 ani, marea speranta a fotbalului argentinian. "Iepurasul", asa cum este poreclit tinarul fotbalist din "Tara Tangoului", va juca din sezonul viitor la FC Barcelona, gruparea catalana platind pentru a-si asigura serviciile sale suma de 22 de milioane de dolari. De asemenea, Saviola a doborit recordul de goluri marcate la un turneu final Under-20, marcind de 11 ori in portile adverse. Argentina si-a trecut in palmares al patrulea trofeu (1979, 1995, 1997 si 2001). (D.N.) Procuroru' tine regim si face tratament cu cortizon Cornel Dinu: "O sa duc boala pe picioare atita vreme cit pot" Cel mai negru sezon al fotbalistilor dinamovisti s-a dus de mult la culcare, insa loviturile destinului nu-l ocolesc pe Cornel Dinu. Vineri, pe fostul antrenor dinamovist l-au lasat puterile, starea sa de sanatate necesitind internarea la Spitalul de Urgenta din Bucuresti. Dupa doua zile de repaus fortat, Cornel Dinu si-a reintrat, usor slabit din pricina unei alergii careia nu i s-a dat inca de cap, in ritmul obisnuit de viata. Dupa ce simbata la amiaza a lasat in urma rezerva spitalului din apropierea stadionului "Dinamo", Procuroru' a trecut ieri prin miinile celei mai bune doctorite din Romania in materie de alergii. Sanatatea lui Cornel Dinu tinde sa se stabilizeze, insa ea este departe de ceea ce si-ar dori fanii "ros-albilor". "Lucrurile par sa fie mai complicate" Cum va simtiti? Mai bine, insa nu mi-am revenit complet. Am fost consultat de doamna doctor Radu, cel mai renumit cadru medical din Romania in alergologie, iar acum urmez un tratament. De asemenea, am facut citeva teste pentru stabilizarea sanatatii. In ce consta acest tratament? Cu cortizon. De asemenea, tin un regim alimentar strict. Ati aflat ce a provocat aceasta alergie? Nu. Lucrurile par sa fie mai complicate. Ramine de vazut cum va evolua situatia in zilele urmatoare. Nu va luati concediu de odihna? Nu, nu, nici vorba. O sa duc boala pe picioare atita vreme cit pot. Mergeti la club? Inca nu. Deocamdata, imi vad de munca de acasa. Interviu realizat de DANIEL CONTESCU Marius Niculae si tatal sau pleaca azi la Lisabona "Sensei": "Nu-mi face nici o placere sa ma intilnesc cu Borcea. Prefer femeile" Fotbalistul Marius Niculae urmeaza sa plece in aceasta dimineata in Portugalia, la Lisabona, pentru a se prezenta la pregatirile noii sale echipe, Sporting, formatie antrenata de Ladislau Bölöni, fostul selectioner al "tricolorilor". Constantin, tatal ex-dinamovistului, a luat ieri biletele de avion pentru cursa de Lisabona, avionul care ii va duce pe cei doi in Portugalia urmind sa decoleze la ora 7.15, de pe Aeroportul International Otopeni. "Sageata" va fi insotit in Portugalia de parintele sau, care se va intoarce in tara pe 15 iulie. In Portugalia, cei doi ar putea da ochii cu Cristi Borcea, directorul executiv al "ciinilor rosii". "Nu-mi face nici o placere sa ma intilnesc cu Borcea. Daca e sa ma intilnesc cu cineva, ma intilnesc cu femei", a afirmat "Sensei", care a precizat ca Borcea nu a participat la negocierile purtate simbata seara, la Bucuresti, cu Sporting. Despre viitorul fiului sau, antrenorul de judo (primul roman care a umilit pe tatami un sportiv japonez) a declarat: "Pentru ceea ce isi doreste Marius, campionatul portughez este o rampa de lansare mai buna decit Divizia A. Este mai bine vazut, astfel incit sint sanse mai mari ca Nicu sa ajunga in Primera Division sau in Serie A, unde vrea el sa joace in viitor", a declarat Niculae. DANIEL CONTESCU Ivanisevici a triumfat la Wimbledon Croatul Goran Ivanisevici a cistigat proba masculina a turneului de tenis de la Wimbledon, invingindu-l in ultimul act pe australianul Patrick Rafter cu scorul de 6-3, 3-6, 6-3, 2-6, 9-7. Finala, disputata abia ieri din cauza ploilor care au perturbat programul normal, a fost extrem de disputata, fiind nevoie de mai mult de trei ore pentru a se stabili invingatorul. Ivanisevici si-a trecut in palmares trofeul englez dupa trei finale pierdute (1992, 1994 si 1998), in timp ce Rafter este la al doilea esec consecutiv in ultimul act (2000 si 2001). Meciul de ieri a fost unul dintre cele mai spectaculoase din istoria finalelor de la Wimbledon. In proba feminina, americanca Venus Williams a cistigat duminica finala in fata jucatoarei Justine Henin (Belgia), in virsta de doar 19 ani, pe care a intrecut-o cu 6-1, 3-6, 6-0. DANIEL NAZARE Iordanescu i-a cumparat sotiei un ceas de mina placat cu platina In familia antrenorului Anghel Iordanescu, cel mai valoros tehnician roman al secolului trecut, a fost ieri sarbatoare. Valeria, sotia generalului, a implinit 49 de ani, motiv pentru membrii familiei Iordanescu de a declansa o adevarata intrecere in a face cadouri. Partea leului a fost luata, asa cum era de asteptat, de Puiu Iordanescu, fostul antrenor al nationalei de fotbal a Romaniei oferindu-i Valeriei un superb ceas de mina, placat cu platina, produs de o casa celebra. A urmat Edward, baiatul cel mai mare al familiei Iordanescu. Fostul jucator al Rapidului i-a adus mamei sale un imens buchet de flori, un parfum si o iconita din argint. Andrei, Alexandru si mezina Maria au tinut si ei sa-si sarbatoreasca mama, laudindu-se cu alegerea tortului. A fost un nou prilej pentru familia Iordanescu de a mai petrece citeva clipe fericite in formatie completa, generalul si fiul sau, Edi, urmind sa plece peste zece zile in Emiratele Arabe Unite. ADI DOBRE Opt fotbalisti de la Rapid, cu jalba-n protap Nu mai putin de opt jucatori ai Rapidului au venit ieri, la prinz, la sediul Ligii Profesioniste de Fotbal, pentru a reclama neonorarea, de catre clubul giulestean, a mai multor restante financiare. Robert Nita, Dorel Mutica, Adrian Iencsi, Cornel Frasineanu, Daniel Iftodi, Marius Maldarasanu, Petre Marin si Daniel Pancu si-au prezentat nemultumirile adunate dupa finalul campionatului, depunind, totodata, memorii. Acestea vor fi analizate astazi, la ora 12.00, in sedinta Comisiei Juridice a LPF. Conflictul pe teme financiare dintre jucatori si conducerea Rapidului a luat astfel o noua turnura, oficialii giulesteni vazindu-se depasiti de situatie si nevoiti sa-si spele rufele in public. ADI DOBRE Uli Höness, asemuit cu Hitler "Avem deja cel mai puternic campionat din lume si asa va ramine pina la sfirsitul zilelor!". Expresie a unei mentalitati, afirmatia de mai sus nu putea apartine, bineinteles, decit unui german. Si nu unuia oarecare, ci unuia dintre personajele de referinta ale fotbalului european si mondial, Uli Höness, fost campion al lumii in 1974, acum manager comercial la Bayern Müchen, detinatoarea Ligii Campionilor si campioana Germaniei. Incredintata prestigioasei publicatii "Kicker", declaratia lui Höness a fost preluata de agentiile de presa si a stirnit valuri in Germania, acolo unde mitul omului superior al lui Friedrich Nietzsche, preluat si transformat in filosofie de stat in perioada nazista, a lasat urme adinci. Declaratia oficialului de la Bayern a fost imediat asemuita cu ideile lui Hitler, despre care s-a mentionat insa ca "a esuat in tentativa de a pune lumea sub moto-ul "Deutschland über alles"". "Progresam intr-un mod fantastic. Iata de ce pot afirma, fara teama, ca Germania va fi din nou campioana lumii in 2006!", a adaugat Höness. (M.U.) Primul podium pentru Grigorescu Campionatul National a programat la sfirsitul saptaminii trecute etapa cu numarul patru: Raliul Romaniei, editia a 35-a. Practic, singura etapa de campionat european gazduita de Romania, intrecerea (de coeficient 5) desfasurata la Brasov, a beneficiat de un timp ideal pentru astfel de competitii si de un public numeros, pilotii oferind, la rindul lor, un spectacol de calitate. Cursa s-a remarcat si prin numeroase abandonuri, doua echipaje "parcindu-si" masinile una linga alta intr-o ripa adinca de 15 metri. Din fericire, nu au fost victime, singurele care au suferit fiind masinile. Prezenta internationala a fost una redusa si extrem de modesta. Au fost prezente trei echipaje din Bulgaria si unul din Cehia, care, fara a beneficia de automobile competitive, nu au reprezentat o concurenta serioasa pentru pilotii romani de top. Desfasurat pe durata a doua zile si masurind 614,40 km (cu un total de 15 probe speciale, totalizind 255,8 km), Raliul Romaniei a fost cistigat de Constantin Aur, campionul national preluind conducerea chiar din prima speciala. Din cele 15 probe speciale, Aur s-a impus in 12, celelalte 3 revenindu-i lui Mihai Leu. Iesirea in decor din prima zi si problemele inregistrate la sistemul de gestiune electronica al cutiei de viteze l-au impiedicat pe Aur sa-si adjudece toate specialele si sa stabileasca astfel o premiera. Pe locul doi s-a clasat Mihai Leu (Ford Escort Cosworth). El si-a vazut amenintata pozitia in a doua zi de concurs, cind a fost depasit in primele trei speciale de George Grigorescu, revenind in final, cind si-a dovedit, inca o data, "apetenta" pentru probele lungi. Locul 3 a revenit invingatorului de anul trecut, George Grigorescu. Pentru pilotul echipei Dialog Renault RT, Raliul Romaniei a constituit o competitie abordata cu atentie maxima. Grigorescu este singurul pilot roman care s-a remarcat in mod constant in singurul raliu european organizat la noi. George Grigorescu s-a straduit sa obtina un rezultat bun si anul acesta, reusind cea mai buna performanta din acest sezon, prima clasare pe podium. Grigorescu s-a impus la clasa F2, consolidindu-si totodata pozitia de lider la general. Printre spectatori s-a aflat si Bernard Moscheni, director general Mobil Rom, care a precizat ca prezenta Dialog in cadrul Campionatului National de Raliuri nu este una intimplatoare, obiectivele fiind o clasare pe podium a echipajului Grigorescu/Dumitriu, dar, mai ales, promovarea in top a fenomenului automobilistic de performanta din Romania. In clasamentul general conduce Constantin Aur, cu 30 de puncte, urmat de Mihai Leu, 20 de puncte, si Heinz Goellner, cu 16 puncte. IULIAN ICHIM Dezamagit ca Steaua ii pune bete-n roate, Ciocoiu se pregateste sa devina antrenor secund la FCM Bacau! Cristian Ciocoiu este dezamagit de atitudinea conducerii steliste, care nu doreste sa-i dea drumul pentru a evolua la FCM Bacau. "Daca nu se va putea ca jucator, atunci voi renunta si voi deveni antrenor secund la gruparea moldava", s-a destainuit ieri unor apropiati cel care a umilit starurile de la Aston Villa si Fenerbahce Istanbul. Intreg lotul pregatit de Mircea Rednic va pleca astazi intr-un turneu in localitatea maghiara Gyor si se va caza la Hotel "Amstel", unde a fost stabilit cartierul general. Oficialii bacauani au aranjat deja patru partide amicale, numai cu formatii slovace, dupa urmatorul program: FC Nitra (12 iulie), FC Novaky (14 iulie), Dunajska Streda (17 iulie) si Seniek (19 iulie). Din lot nu vor lipsi Adrian Pitu, Ionut Voicu si Razvan Lucescu, noile achizitii ale formatiei moldave. Mircea Rednic a plecat zilele trecute in Belgia, urmind sa soseasca miine direct in Ungaria. Ciprian Ciurlea, internationalul de tineret al formatiei bacauane, accidentat la incalzirea meciului cu Steaua din prima etapa a returului, va merge la Bruxelles pentru a fi supus unui tratament. Accesul la o clinica specializata i-a fost facilitat de noul antrenor principal al celor de la FCM Bacau. DANIEL NAZARE [25][pl.dll?rid=expresro] 