 De Ziua Independentei, a Victoriei si a Europei, Ilascu, omagiat in sedinta festiva Patetism, rugaciuni si poezii la sedinta festiva de ieri a Parlamentului Romaniei. Provocate atit de transmisiunea in direct a reuniunii, dar mai ales de prezenta senatorului Ilie Ilascu, aflat pentru prima data in cladirea Palatului Parlamentului. Desi Camera Deputatilor si Senatul s-au reunit pentru a sarbatori Ziua Independentei Romaniei, Ziua Victoriei si Ziua Europei, discursurile politicienilor, in special ale lui Adrian Paunescu si Corneliu Vadim Tudor, l-au avut in prim-plan pe Ilascu. Dolanescu, tricolorul ambulant Prima oprire a senatorului PRM Ilie Ilascu in Palatul Parlamentului a fost la grupul parlamentar al partidului sau. Unde a stat o ora. Liderul PRM Vadim Tudor, imbracat in alb, a declarat dupa aceea ca Ilascu va fi dus astazi la Spitalul Militar pentru a-si face toate analizele. Senatorul moldovean a fost cel care a deschis sedinta festiva de ieri. Vizibil emotionat, dupa ce i s-a aratat unde este microfonul la care trebuia sa vorbeasca, Ilascu a multumit "tuturor celor care nu si-au precupetit fortele" pentru eliberarea sa. El a tinut sa precizeze ca a fost prizonier de razboi si nu terorist si a promis: "Voi depune tot efortul pentru a activa cu dumneavoastra in forul tarii". In cinstea lui Ilascu, deputatul PRM Ion Dolanescu s-a transformat in tricolor ambulant, imbracindu-se in sacou albastru, camasa galbena si cravata rosie. Vadim si Paunescu s-au intrecut in patetism Dintre toti cei care au vorbit de la tribuna parlamentara, in fata unei sali nu foarte plina, senatorii Adrian Paunescu (PDSR) si Corneliu Vadim Tudor (PRM) s-au intrecut in declaratii patetice. Adrian Paunescu a multumit PRM pentru ca l-a facut pe Ilascu senator. "Cunoscutul soldat necunoscut", "frate Ilie", "acest miracol", "inviatul din morti" au fost termenii in care Adrian Paunescu s-a referit la Ilie Ilascu de la tribuna parlamentara. Dupa ce l-a descris pe Ilascu ca avind "chip de samurai roman" si s-a rugat la Dumnezeu fie pentru tara, fie pentru popor, fie pentru Ilascu, dupa ce a pledat pentru "intoarcerea Basarabiei acasa", senatorul de la Barca a citit o poezie scrisa special pentru senatorul PRM. Paunescu nu a uitat insa sa reaminteasca ca si el a fost victima a regimului de la Tiraspol. "M-am plins mereu de ritmul in care s-a lucrat pentru dreptate si am cazut in 1994, eu insumi, victima a aberantului si ilegitimului regim separatist care, in calitatea mea de parlamentar european ce monitoriza alegerile din Moldova, m-a si arestat, e drept, doar pentru citeva ore". Acelasi ton patetic a fost continuat si de catre liderul PRM, Corneliu Vadim Tudor. Acesta il considera pe Ilie Ilascu "un catarg pe care se inalta tara", "icoana a neamului nostru" cu "inima de leu". Vadim Tudor a afirmat ca cel care l-a scos pe Ilascu din inchisoare a fost Dumnezeu, care i-a dat puterea sa suporte singuratatea: "Zi si noapte singur in celula, de s-a imprietenit cu vrabiile de la gratii, paianjenii si furnicile!". Vadim a multumit atit partidelor politice, cit si presedintiei, guvernului, diplomatilor si presei pentru ca au sustinut eliberarea lui Ilascu si pentru prima data a recunoscut ferm ca "fara comunitatea internationala sintem ingrozitor de izolati. Asta e realitatea". Vadim si-a incheiat discursul citind psalmi din Biblie. TEODORA GEORGESCU CRISTINA SOFRONIE Nervos ca i s-a luat jucaria, C.V. Tudor l-a facut albie de porci pe Iliescu Liderul PRM, Corneliu Vadim Tudor, il acuza pe seful statului de incercarea de a-l "confisca" pe Ilie Ilascu. "Iliescu, asa cum a confiscat Revolutia din Decembrie 1989, l-a confiscat si pe Ilie Ilascu, care incepe sa fie tratat ca un fel de om care sa-i repare imaginea lui Ion Iliescu", a declarat Vadim marti seara. El a adresat aceste acuze nu numai presedintelui Romaniei, ci si partidului de guvernamint. "PDSR l-a dat absent nemotivat si nu i-a dat salariul pe trei luni. A trebuit sa intervin eu, de la microfonul Senatului: "Domnilor, cine sa-i dea motivatie la absente lui Ilascu? Cumva banda lui Smirnov si Maracuta? Sint scirbit de ce se intimpla!", a explicat Vadim. El l-a avertizat pe seful statului ca, "daca vine cu apucaturi de-astea, nu-l apuca Anul Nou" in functia de sef al statului. "Am mai dat o data cu el de pamint si o sa mai dau definitiv. Sa-i fie rusine obrazului pentru apucaturile astea tortionare! (...) Ilascu e un om prea curat, prea idealist, prea patriot ca sa impauneze o asemenea cazatura stalinista ca Iliescu", a declarat liderul PRM. Vadim Tudor a mai facut, marti seara, o multime de alte aprecieri la adresa sefului statului, precum: "Iliescu e la al treilea sau al patrulea mandat, nici el nu mai stie, nu mai are tinere de minte, e un cadavru viu" sau: "In curind o sa-l vedem pe Iliescu si la postul Acasa, cintind manele. Nici nu stii cum danseaza asta din buric, ca a invatat la el la satra, la Oltenita!". MADALINA SISU Simirad este dezamagit ca patriotul roman a ocolit Iasiul "Ilascu e in pericol sa ajunga o lamiie stoarsa" Constantin Simirad a criticat ieri in termeni extrem de duri gestul lui Ilie Ilascu de a ocoli ostentativ municipiul Iasi si monumentul ecvestru al lui Stefan cel Mare de la Podul Inalt. Primarul municipiului Iasi, cu amaraciune in glas, a retras oficial invitatia pe care i-o facuse anterior lui Ilascu, de a vizita municipiul Iasi, si a fost tentat pentru moment sa-i retraga chiar titlul de cetatean de onoare al municipiului pe care i-l acordase in 1994. "Parerea mea este ca Ilie Ilascu se afla intr-un pericol mai mare decit cel pe care il avea in inchisorile din Transnistria, si anume stoarcerea lui de popularitate si punerea lui pe linie moarta, ca o lamiie stoarsa, asa cum s-a intimplat cu Leonida Lari sau Grigore Vieru. El avea o datorie sa treaca prin Iasi, sa ia legatura cu oficialitatile acestui oras, oras care l-a ajutat foarte mult. Sa nu uitam ca orasul Iasi, prin fundatiile sale i-a acordat burse pentru copiii sai, apoi a fost mereu ajutat pentru intreaga familie. Mama lui s-a tratat aici la Iasi, i-au fost trimise camioane cu lemne, ca nu avea cine sa o ajute. Iasiul s-a implicat efectiv in ajutarea lui Ilascu. In mod firesc ar fi fost sa se opreasca in Iasi, in trecere, si sa zica un cuvint de multumire celor care au fost tot timpul alaturi de el. Faptul ca nu l-au lasat sa-i salute macar pe cei care-l asteptau in Vama Sculeni a creat o anumita suparare. Mass-media ieseana punea mereu pe tapet problema lui Ilascu si tocmai acesti ziaristi au fost ignorati. Daca Ilascu nu va deveni stapin pe destinele sale, atunci va trezi foarte multe nemultumiri. Este o gafa de proportii pe care au facut-o autoritatile romane. Din acest moment nu voi mai face invitatia lui Ilascu pentru a veni la Iasi, daca a considerat ca nu poate sa treaca macar pe linga statuia lui Stefan cel Mare, pe linga Mitropolie si trebuie sa treaca pe linga inchisoare ca sa iasa din Iasi. Titlul de cetatean de onoare este dat, dar pentru mine a fost un soc care a fost suportat foarte greu nu numai de mine, ci si de toti iesenii" a declarat cu ochii inlacrimati primarul municipiului Iasi. CATALIN DUMITRESCU PDSR isi da cu senatorii in guvern Legea privind drepturile fostilor sefi de stat a fost deblocata Numai ordinul pe linie de partid a facut ca senatorii PDSR sa deblocheze, in sfirsit, proiectul de lege prin care se acorda unele drepturi fostilor sefi de stat. Acesta se afla in Senat de mai bine de un an, PDSR opunindu-se emiterii unui asemenea act normativ numai din cauza ca el ar fi prevazut anumite drepturi si pentru Regele Mihai. Este vorba despre o indemnizatie lunara, o locuinta de protocol, folosinta gratuita a unui autoturism, precum si paza si protectie asigurate permanent de SPP. Proiectul a fost adoptat de Camera Deputatilor, dar nu a trecut de plenul Senatului, anul trecut, prin votul PDSR, PRM si PD, decizindu-se retrimiterea lui la Comisia juridica. Se avea in vedere modificarea proiectului, astfel incit sa beneficieze de drepturi doar presedintii Romaniei care si-au incheiat mandatul, nu si regele. Regele Mihai, expediat la coada legii Noua viziune a PDSR in privinta fostului suveran l-a determinat pe Adrian Nastase sa recomande Senatului adoptarea proiectului intr-o forma cit mai apropiata de cea initiala. Lucrul care nu s-a intimplat intocmai in Comisia juridica. Ieri, senatorii PDSR Ion Predescu si Octavian Opris, cunoscuti deja ca nefiind mari admiratori ai lui Nastase, s-au opus din toate puterile pastrarii sintagmei din titlul legii: persoane care au avut calitatea de sef al statului. Ei au reusit sa impuna formula "persoane care au exercitat atributii de sef al statului". In aparenta, modificarea este inofensiva, insa ea poate largi aria benficiarilor legii si la presedintii Senatului care, in anumite conditii prevazute de Constitutie, preiau prerogativele de sef al statului. Ion Predescu si-a vazut adoptate si alte amendamente prin care se prevede ca fostul sef al statului care detine in proprietate si folosinta o locuinta corespunzatoare nu beneficiaza de o locuinta de protocol, iar cel care primeste o asemenea locuinta are dreptul de folosinta numai pe durata vietii, familia acestuia trebuind s-o elibereze in 60 de zile de la decesul titularului. Tot senatorul PDSR Ion Predescu a venit cu ideea introducerii unui articol nou in lege prin care sa se faca referire stricta la faptul ca este beneficiar si fostul suveran Mihai I, "si asta la sfirsit, nu in capul legii, ca nu asta ne preocupa pe noi acum". Ceva mai plastic, colegul sau Doru Ioan Taracila a cerut "s-o spunem deschis - fostul rege - sa nu creada cineva ca mai e cascaval si-n alta parte". Mentionam ca senatorii PDSR invocau si anul trecut faptul ca legea ar putea prevedea drepturi si pentru maresalul Antonescu sau chiar pentru Mihai Viteazul. Evident, era vorba despre o exagerare, ca si calculul facut de PRM din care rezulta ca legea va costa bugetul statului in jur de 60 de miliarde anual, ca va fi nevoie de 25-30 de ofiteri SPP s.a.m.d. "Cheltuieli din banii poporului" Senatorii PRM din Comisia juridica au cerut ieri aminarea discutiei legii pina cind guvernul va face un calcul exact al costurilor. Pentru ca n-au avut succes, peremistii au parasit sedinta. Cei doi pedeseristi, Predescu si Opris, au oferit insa propriul spectacol. Daca Ion Predescu s-a impotrivit morocanos la orice referire din lege la Regele Mihai, Octavian Opris a avut o pledoarie de-a dreptul socanta despre monarhie: "Trebuie analizat care au fost contributia, actele politice ale regelui. Sint acte care, ma rog, nu stiu in ce masura, au fost concordante cu interesul tarii, dar ne arata care a fost calitatea de sef al statului, de rege. Si, la urma urmei, se fac niste cheltuieli din banii poporului, popor care se afla in starea asta. Cu tara nu e de joaca. Era interesant daca venea guvernul si spunea citi bani trebuie, daca era un guvern responsabil. Si mai e ceva: regele a fost implicat politic in ultimii zece ani. N-a adus nici un spor de imagine Romaniei. Este asta o lege importanta, pe care trebuie s-o facem noi acum, cu o rapiditate iesita din comun?". Salvarea PDSR a venit de la senatorul Antonie Iorgovan care a sustinut punctul de vedere al guvernului invocind reconcilierea. Discutia de ieri a scos in evidenta, mai bine ca oricind, ca in grupul parlamentar al PDSR din Senat sint multe voci potrivnice propriului guvern. NARCISA IORGA Romanii nu s-au inghesuit sa intre pe usile intredeschise ale Ministerului Integrarii "Usile deschise" ale Ministerului Integrarii, anuntate in cinstea Zilei Europei, au fost numai intredeschise. Doar grupuri organizate de elevi si studenti, anuntate din timp, au avut acces in minister pentru a-l vizita si pentru a viziona un film despre Uniunea Europeana. Cit despre romanul de pe strada, curios sa afle direct de la sursa ce este integrarea, aceasta categorie a lipsit ieri cu desavirsire. Grupurile organizate au fost programate din doua in doua ore, timp in care au vizitat biroul ministrului (doar dimineata, cind Hildegard Puwak a fost in cladire), centrul de calcul, au vizionat un film despre UE si au primit lectii despre integrare. Studentii nu au fost extrem de multumiti de explicatii, "taxind" imediat conducerea ministerului pentru folosirea limbajului de lemn. Ministrul integrarii, Hildegard Puwak, extrem de surizatoare, a stat de vorba doar cu primul grup de studenti, venit dis-de-dimineata, de la ora 8.00, dupa care a plecat la deschiderea dezbaterii despre viitorul Europei, dezbatere care va dura un an si la sfirsitul careia autoritatile de la Bucuresti trebuie sa prezinte un raport Comisiei Europene. Puwak a declarat ca relatia dintre Romania si UE este "una intre parteneri egali care negociaza", tara noastra aflindu-se in stadiul de a "recupera ce s-a pierdut" deoarece "la sfirsitul anului trecut procesul era blocat". TEODORA GEORGESCU Nastase: "Romanii nu-i asteapta pe vest-europeni" Premierul Adrian Nastase crede ca vest-europenii nu mai trebuie asteptati precum americanii. "Romanii i-au asteptat pe americani, in urma cu 50 de ani, dar acestia nu au venit, astazi nu ii vom astepta pe vest-europeni!". Acesta a fost mesajul transmis de premier celor care au participat ieri la deschiderea dezbaterii "Viitorul Europei" cu ocazia Zilei Europei. In mesajul citit de ministrul integrarii, Hildegard Puwak, Adrian Nastase a vrut sa arate ca "statul-natiune ramine principalul actor in relatiile internationale", in timp ce integrarea in UE va elimina posibilele focare de conflict din zona. (T.G.) [17][pl.dll?rid=expresro] 