 Baba Catinca, condamnata pentru ca l-a calomniat pe banditul care a pradat-o Nici prin cap nu i-ar fi trecut Catincai Bolocan, o batrina in virsta de 74 de ani, din comuna Saucesti, ca dupa noaptea aceea - care i-a rapit mosneagul si i-a lasat goala gospodaria - avea sa se aleaga si cu o condamnare penala, alaturi de banditi. Ea nu intelege cum s-a putut intimpla asa ceva. "Erau vreo sapte, maica. Au furat tot, si eu vedeam pe geam speriata - ca era luna mare - cum se misca prin curte si-i auzeam cum striga la mine si ma ameninta. Omul meu dormea afara, in bucatarie. Cind am iesit din casa l-am vazut, uite-aicea, jos, in fata usii, plin de singe si rupt in bataie". Mai tirziu, unul dintre ei, la proces, a si spus: "Era tare mosneagul, l-am dovedit greu. Avea 75 de ani". Asa isi aminteste femeia de acea noapte de mai, cu doi ani in urma. Batrinul a murit trei zile mai tirziu, la Iasi, in spital: "Atita l-au lovit, ca i-au rupt drugul spinarii". La putin timp, hotii au fost prinsi si au fost recuperate doar trei din cele patru vaci si 35 de gaini furate. Atunci a inceput si calvarul pentru femeia care tocmai isi ingropase barbatul. Caci, la scurta vreme, avea sa fie si ea condamnata, din cauza ca n-a auzit despre drepturile infractorilor. Vorba care costa Catinca Bolocan spune ca moartea mosneagului a afectat-o prea mult ca sa se mai ocupe si de procesul banditilor. "I-a prins militia, le-a facut proces, i-a condamnat. Ei au facut recurs si au ajuns la Curtea de Apel Bacau. M-au chemat si pe mine acolo, sa le mai zic o data cum a fost. Si cind am intrat, i-am spus procurorului: "Uite, asta-i hotul care mi-a omorit barbatul. Si-o sa plateasca pentru asta. Si l-am aratat pe Moraru". Vorba avea sa o coste scump. Asta pentru ca din toata banda care in acea noapte i-a carat femeii animalele din batatura, numai unul singur a fost condamnat pentru omor. Ceilalti au fost considerati hoti. Iar instanta a decis ca Moraru o fi fost el hot, dar n-a dat in cap. Asa ca, simtind ca are cugetul curat, Viorel Moraru a dat-o in judecata pe batrina pentru calomnie si amenintare: el a furat, dar de omorit s-au ocupat altii. S-a mai facut un proces. Femeia nu s-a dus. Termen de judecata, recurs, apel, martori - a mai auzit si ea pe la altii vorbele astea, dar nu le-a prea inteles. La ultimul termen, procurorul a cerut achitarea femeii, pe motiv ca nu sint intrunite elementele constitutive ale infractiunilor. A fost condamnata pentru calomnie. Moraru a adus martori si a rezultat ca batrina i-a aruncat vorbe grele. Condamnare pentru ca a calomniat un hot "Pentru aceste motive, in numele legii, hotaraste: In temeiul art. 205 Cod Penal si art. 76 lit. f. Cod Penal condamna pe inculpatul Bolocan Catinca, fiica lui Gheorghe si Catinca, nascuta la data de 13.07.1927, in comuna Prajesti, judetul Bacau (...) fara antecedente penale, la pedeapsa amenzii penale in cuantum de 150.000 de lei pentru savirsirea infractiunii de calomnie". La amenda penala a fost adaugata si plata cheltuielilor de judecata, in valoare de 50.000 de lei. Catincai Bolocan nu i-a venit sa creada. Stia ca Viorel Moraru, unul dintre hotii care navalisera in urma cu doi ani in gospodaria lor, si din cauza carora murise barbatul ei, o daduse in judecata pentru calomnie. Dar ca se va alege cu cazier, la 74 de ani, cind neam de neamul ei n-a avut treaba cu judecatorii, asta era prea de tot: "Cum sa calomniezi, maica, un bandit?", se cruceste si acum batrina. Lucrurile au stat insa chiar asa. Catinca Bolocan spune insa altceva. "Am zis de el ca-i criminal pentru ca el i-a adus pe ceilalti. Toti ceilalti erau din Bacau, de prin oras, n-aveau de unde sa stie gospodaria noastra. Doar el ce mai avea legatura cu satul asta, ca nevasta-sa e de pe-aici. Eu atit stiu: el i-a adus, si dupa ce au trecut pe la noi, eu am ramas in urma singura, si fara vite, si cu barbatul omorit", spune Catinca Bolocan, stergindu-si lacrimile cu coltul baticului. Tigari si cafea in schimbul iertarii Hotul pare sa se fi dovedit mult mai ingaduitor cu neajutorata femeie decit judecatorii. Faptul ca Bolocan Catinca a fost condamnata numai cu amenda penala de 150.000 de lei la inceput l-a infuriat: cum sa-i spui unui om serios ca e un criminal si sa scapi numai cu atit? A facut recurs la tribunal. Dupa care i-a fost mila de femeie: si-a retras recursul in data de 27 iunie a acestui an, si cum Catinca Bolocan n-a facut la rindul sau recurs pentru prima sentinta, a ramas condamnata. E drept, Viorel Moraru a renuntat, dar a renuntat la recurs, nu la prima sentinta. Catinca Bolocan ne intinde o scrisoare pe care spune ca a primit-o de la penitenciar. Iata ce poate scrie (pastram cu rigoare forma textului) un infractor cu frica lui Dumnezeu: "Am stat si m-am gindit ca sunteti femeie in virsta si va dau o sansa pentru a ne impaca in procesul cu calomnia, cu care avem termen pe data de 21 Decembrie. Daca nu vreti sa fiti condamnata conform legii si sa nu platiti cheltuielile de judecata trimiteti prin posta pina la data de 21 decembrie 1999 pe adresa de pe plic (Penitenciarul - n.n.): 30 Pachete de tigari LM sau Viceroy; 20 pungi de cafea (cu cafea), 1 cearsaf plic, 1 cersaf pat, 1 patura, 1 perna cu fata de perna". Catinca Bolocan n-a trimis nimic la penitenciar. Ar fi fost si culmea, crede batrina: ea nu si-a recuperat inca paguba cu animalele, fara sa se mai puna la socoteala cealalta paguba, nepretuita - mosneagul omorit. Trebuie sa plateasca cele 200 de mii. Exact cit primeste pe luna: o suta de mii pensia ei de ceapista si inca o suta de mii pensie de urmas dupa barbatul omorit in bataie. La 74 de ani, ramasa singura, pradata, femeia nu inceteaza sa plinga. Ceva trebuie ca s-a schimbat pe lumea asta, iar o biata taranca, deprinsa de-o viata sa-si imparta semenii dupa omenie - unii sint oameni, iar altii, neoameni - pricepe greu ca pina si ticalosii au dreptul sa nu li se aminteasca cit sint de ticalosi. CRISTIAN GROSU A evadat si carutasul Penitenciarului Colibasi Gardienii de la Penitenciarul Colibasi - Arges au observat simbata seara, la apelul de la ora 20.00 absenta detinutului Toma Catalin Ion si au dat alarma. Evadatul are 27 de ani si este recidivist. El avea voie insa sa lucreze in sectorul gospodariei zootehnice. Acolo Toma Catalin era carutas si transporta resturile menajere pentru porci. Simbata seara, dupa ce a efectuat ultimul transport al zilei, s-a hotarit sa fuga. Dupa ce s-a dat alarma generala, conducerea Penitenciarului Colibasi a mobilizat peste 100 de oameni, care au scotocit in primul rind imprejurimile. O prima localizare a detinutului a fost semnalata seara, in jurul orei 22.00, la barul Bell Ami, din Mioveni. Dupa ce a cerut o bere si o sticla de votca, Toma i-a spus chelneritei ca e de la Penitenciarul Colibasi, dar lucreaza in regim deschis si are o zi de invoire. In noaptea de simbata spre duminica, importante forte politienesti au fost trimise in zona Cimpulung Muscel. Evadatul prezinta urmatoarele semnalmente: 1,70 m inaltime, ochi verzi, fata ovala si par castaniu. In momentul evadarii, detinutul era imbracat cu blugi si cu tricou albastru cu dungi pe piept. Comandantul Penitenciarului Colibasi, procurorul Gheorghe Balasoiu, s-a aratat surprins de fuga carutasului, cu atit mai mult cu cit, in patru luni, putea sa se libereze. Ultima condamnare a lui Toma Catalin era de trei ani, pentru un furt comis asupra unui cioban din judetul Timis. Evadatul executase deja 162 de zile din pedeapsa si beneficia si de sporul zilelor muncite in puscarie. Condamnarile anterioare ale lui Toma Catalin Ion au fost numai pentru furt din avutul particular. Operatiunile de cautare continua. Evadarea de simbata seara de la Penitenciarul Colibasi este a doua din acest an. GABRIEL MARICA Patru incendii de weekend in judetul Covasna In judetul Covasna au avut loc, la sfirsitul saptaminii trecute, patru incendii, doua cauzate de fulger, si alte doua de tigara. Aproape 120 de persoane, dintre care 24 vinatori de munte, 30 jandarmi si 26 pompieri militari, au participat la stingerea unui foc izbucnit simbata dupa-amiaza intr-o padure care apartine de Consiliului Local Reci. Au ars 1,6 ha de pasune, 2 ha de griu, 0,5 ha de liziera. PETER DOMOKOS I-a cosit iarba si i-a violat fetita Un barbat in virsta de 24 de ani, din orasul Copsa Mica, judetul Sibiu, domiciliat fara forme legale in satul Richis, comuna Biertan, unde traia in concubinaj cu o tinara de 19 ani, a fost arestat preventiv ieri dimineata, prin mandat pentru 30 de zile, emis de Parchetul de pe linga Tribunalul Sibiu, sub acuzatia de viol. Laurentiu Vasiu, fara ocupatie si fara antecedente penale, a fost solicitat vineri, de unul dintre consateni, sa ii coseasca iarba. Dupa o zi torida de munca, in jurul orei 20.00, acestuia i s-a pus pata pe S. C., in virsta de zece ani, mezina familiei Luca. Sub pretextul ca doreste sa se joace cu ea, Vasiu a dus-o in sura casei unde a intretinut raporturi sexuale cu fetita pe care a supus-o apoi si la perversiuni. Aceasta a povestit parintilor, iar politia l-a retinut imediat pe Vasiu. ION GIRNOD Subofiterii Iosif si Ciriblan au snopit, din nou, un om in bataie Politisti batausi Subofiterii de la postul de politie din comuna Ciochina, judetul Ialomita, l-au cercetat in ziua de 6 iulie 2000 pe Pavel Marian, din localitate, pe care il banuiau ca ar fi autorul unor furturi comise pe raza comunei. Chemat la postul de politie, Pavel a fost batut, conform declaratiilor sale, de la ora 18.00 pina la ora 24.00 cind, cu hainele pline de singe, a fost eliberat. Agresorii sint subofiterii Iosif Mircea si Ciriblan Cornel, aceiasi care, in luna mai a anului trecut, au batut cu salbaticie un tinar din comuna Gh. Lazar, isprava in urma careia au fost mutati disciplinar la Ciochina. Ancheta cu pulanul Joi, 6 iulie, cei doi politisti l-au vizitat acasa pe Pavel Ion-Marian, lasindu-i mesajul sa se prezinte la postul de politie. Reintors acasa in jurul orei 15.00, Pavel s-a prezentat la post, dar, negasind pe nimeni, a revenit la ora 18.00. Ceea ce declara omul, aratindu-ne pe tot corpul vinatai si umflaturi, tine de domeniul incredibilului: "Cum am ajuns, am fost luat la bataie si m-au obligat sa recunosc ca am savirsit niste furturi. Ma banuiau pe mine pentru ca un consatean, Bita zis Codita, de frica sa nu-l bata, a declarat fortat de sergentul-major Ciriblan ca eu as fi comis faptele. Vazind ca nu recunosc, m-au lovit dupa ceafa, in stomac, pina cind mi-am pierdut cunostinta. Dupa aceea, m-au udat cu apa si m-au luat la bataie cu bastonul de cauciuc. M-au pus sa intind palmele peste birou si ma loveau tare peste miini. Ciriblan m-a lovit din nou cu picioarele in stomac pina m-a umplut de singe". Pavel spune ca in comuna se furase un cal si se sparsese un magazin, iar "ancheta" politistilor incerca sa gaseasca vinovatii. Supliciul inceput la ora 18.00 a fost intrerupt pe la ora 22.00 de sotia lui Pavel, care a venit sa vada de ce ii intirzie barbatul. Politistii au lovit-o si pe sotia victimei "Pe la ora 22.00, sotia mea, nestiind nimic despre mine, a venit impreuna cu fetita noastra, in virsta de 6 ani, sa intrebe la Politie. La intrare a fost oprita de sg.-maj. Ciriblan care i-a spus ca nu are voie sa ma vada. Ea m-a auzit cind am tipat de durere dupa lovitura pe care am primit-o de la seful de post. Sotia a inceput sa plinga si a intrat cu forta in cladire. Cind m-a vazut plin de singe si cu hainele rupte, a inceput sa plinga si sa tipe, si fetita la fel. Politistii au impins-o si au lovit-o ca sa o scoata afara", sustine Pavel. Sotia acestuia a venit la Slobozia, la cumnata sa, in jurul orei 23.00, si au plecat impreuna la IPJ Ialomita, unde au discutat cu plutonierul-adjutant Draghici, de la dispecerat, caruia i-au povestit toata tarasenia. Acesta a telefonat la Ciochina si, in jurul orei 24.00, Pavel a fost eliberat sub amenintarea ca va fi arestat si mutat din comuna. Pavel a inregistrat o plingere adresata sefului IPJ Ialomita, care urmeaza sa-l primeasca in audienta luni dimineata. Tot atunci se va solicita si eliberarea certificatului medico-legal. Familia Pavel este decisa sa mearga pina la capat in acest caz. Cei doi politisti au mai facut-o si anul trecut Scriam in luna mai a anului trecut despre cazul tinarului Panait Gheorghe, din comuna Gh. Lazar, care a fost batut cu salbaticie de politistii Iosif Mircea si Ciriblan Cornel, pe atunci paznicii" localitatii. Victima s-a ales cu cerebrastenie posttraumatica agresionala, acuzind dureri de cap si ameteli. Abia dupa ce intreaga poveste a aparut in "Evenimentul zilei", conducerea IGP s-a sesizat (sefii subofiterilor de la IPJ Ialomita nu au raportat evenimentul) si Parchetul Militar a declansat cercetarile. Numai ca procurorii militari au inchis cazul repede, declarindu-l nevinovat pe plt. Iosif Mircea, cel care a fost actorul principal al incidentului. Imediat acesta a facut o plingere la Parchetul Ialomita, acuzindu-si victima de... ultraj. Din fericire, de aceasta data, justitia a functionat, iar Gheorghe Panait a fost scos de sub urmarirea penala. Cei doi politisti au fost sanctionati cu duhul blindetii de catre sefii lor, fiind mutati disciplinar in comuna Ciochina pe aceleasi functii, respectiv Iosif Mircea - sef de post, iar Ciriblan Cornel - ajutorul acestuia. Dupa nici un an, tandemul Iosif-Ciriblan revine. Pina la inchiderea editiei nu am reusit sa contactam pe nici unul dintre cei doi politisti, telefonul de la postul de politie din Ciochina sunind in gol. MIHAI ENCIU In acest weekend, Singe si moarte pe sosele Un italian si prietena lui au murit striviti de un TIR Un italian, in virsta de 68 de ani, si tinara lui prietena romanca de doar 16 ani si-au gasit un tragic sfirsit, simbata, pe raza localitatii Vinga. Renato Ghidini, din Brescia, conducea autoturismul Mazda, cu numarul de inmatriculare AR-01-HGK, proprietatea Marioarei Moise din Arad. Pe raza comunei Vinga, cu doar 100 de metri inaintea granitei dintre Arad si Timis, italianul s-a angajat intr-o depasire riscanta. El a intrat cu masina exact sub TIR-ul condus regulamentar din sens opus de turcul Giyasettin Adeniz (45 de ani), sofer la firma Ylmaz, din Mersin, Turcia. Desi soferul TIR-ului a apucat sa faca o manevra de evitare a coliziunii, masina italianului a fost distrusa. Italianul si Irina Blidar, pasagera in Mazda, au decedat pe loc. Soferul turc a fost transportat la spital in stare de soc. (Sorin Trocan) Doua masini s-au transformat in sicrie -Intreaga familie Gird s-a stins intr-o clipa Prima drama s-a petrecut pe autostrada Bucuresti-Pitesti, in dreptul km 30, unde si-au pierdut viata cei patru membri ai familiei Gird, din Craiova. Ei plecasera la ora 3.00, din comuna Leotesti, spre mare pentru a-si petrece concediul. La volan se afla Maria Gird (44 de ani), sef serviciu financiar la Daewoo Auto Trading, iar pe scaunul din dreapta fiica ei, Lucia, in virsta de sase ani. Pe bancheta din spate era sotul, Spiru, director la Eximbank, si Stefan, fiul lor, in virsta de doi ani. In jurul orei 6.00, Maria Gird a adormit la volanul autoturismului Tico, cu nr. DJ-18-LUK, si a intrat pe contrasens, lovindu-se frontal de o autocisterna care transporta bitum. Impactul a fost atit de puternic, incit intreaga familie si-a gasit sfirsitul. Sotul si fetita au decedat pe loc, fiind mutilati de fiarele contorsionate, iar sotia si fiul au decedat in drum spre Spitalul Municipal din Bucuresti. - Trei militari au fost spulberati de un tren La mai putin de 24 de ore, in comuna Almaj, judetul Dolj, la o trecere peste calea ferata, autoturismul Dacia cu nr. DJ-01-YFB a fost spulberat de trenul rapid 922, care venea de la Timisoara. La volan se afla Gheorghe Grigore, in virsta de 26 de ani, militar la UM 0654 Craiova, avind ca pasageri doi colegi de armata, Aurel Moaca (23 de ani) si Vasile Dinca (24 de ani). Cercetarile n-au stabilit inca daca soferul se afla sub influenta bauturilor alcoolice, dar este cert ca tinerii erau foarte obositi. Venind probabil dintr-o permisie scurta, se grabeau sa ajunga la unitate. Martorii spun ca masina a fost tirita vreo 20 de metri, iar cei trei militari au murit pe loc. Seful Politiei Rutiere Dolj a declarat presei ca un asemenea accident nu s-a mai vazut in judet de multi ani. Cadavrele tinerilor se afla acum la morga. (Ion Spanu) Trei biciclisti - loviti in plin de un sofer beat Pe raza comunei Tomsani, in satul Loloiasca, s-a produs simbata un grav accident rutier, soldat cu trei victime. Valentin Catalin Braslasu, Constantin Gojnea, ambii in virsta de 18 ani, si Bogdan Petre, 14 ani, toti din Ploiesti, se deplasau spre satul Loloiasca pe biciclete. In jurul orei 14.30, la mai putin de un kilometru de intrarea in sat, cei trei baieti au fost loviti din spate de autoturismul Dacia cu numarul de inmatriculare PH-07-DYK, condus de Gheorghe Nitu, subinginer la societatea Itacol Ploiesti. Soferul Daciei se deplasa in acelasi sens de mers si se afla inca sub influenta bauturilor alcoolice. Cu o zi in urma, el isi aniversase ziua de nastere. Din cauza vitezei excesive a autoturismului si a impactului deosebit de violent, Valentin Catalin Braslasu (18 ani) a decedat pe loc si a fost transportat la Morga Spitalului Schuller in vederea efectuarii necropsiei. Constantin Gojnea s-a ales cu un politraumatism in zona toracelui. Soferului Gheorghe Nitu i-au fost recoltate probe biologice, pentru stabilirea alcoolemiei. (Violeta Stoica) Marian Constantin a fugit dupa ce a ucis o femeie pe trecerea de pietoni Politistii de la Brigada de Politie Rutiera a Capitalei au reusit sa identifice si sa prinda autorul unui grav accident rutier in urma caruia a murit o batrina. Vineri, in jurul orei 21.30, pe strada Traian, din Capitala, Paraschiva Fisculeanu, 74 de ani, a fost lovita in plin de un autoturism marca BMW, in timp ce traversa regulamentar, pe trecerea de pietoni. Imediat dupa producerea accidentului, soferul a demarat in tromba si s-a facut nevazut. Singurele indicii pe care politistii le-au aflat de la martorii tragediei au fost marca masinii si faptul ca autovehiculul era de culoare inchisa. In ciuda acestui fapt, lucratorii din cadrul BPR au reusit sa dea de urma masinii si, apoi, de proprietarul acesteia. BMW-ul cu numarul de inmatriculare B 11 BDI a fost gasit simbata dimineata, in jurul orei 4.00, pe Calea Mosilor, in spatele unei biserici. Autoturismul ii apartine lui Cezar Liviu Fundulea, din Bucuresti, dar, in momentul producerii accidentului, era condus de Marian Constantin, un bucurestean de 25 de ani, vinzator la un punct de lucru din Piata Obor al SC "Agropetria"SRL. Chiar de Ziua Politiei Romane - 8 iulie - o echipa operativa a politiei rutiere l-a retinut pe autorul accidentului. Acest accident este al doilea caz cu autor necunoscut din ultimele zile rezolvat de politistii de la Brigada de Politie Rutiera in doar citeva ore. Politia Rutiera ii roaga pe martorii unor astfel de evenimente sa retina cit mai multe amanunte, cele mai importante fiind numarul si marca masinii. (Petrisor Cana, Daniel Neamu) Interviu cu Henri Berger, una dintre victimele retelei Adrian Costea Halucinanta poveste a lui Henri Berger, omul care a tiparit in Franta afisele electorale si cartea fostului presedinte al Romaniei Francezi, nenorociti de Costea si Iliescu Adevaratul autor al tipariturilor Domnule Henri Berger, ne aflam in plin centrul Parisului, la un bistro din zona Halelor, pentru a aborda un subiect care v-a modificat in mod profund viata. Ati avut cindva ghinionul sa primiti o comanda de la un om de afaceri numit Adrian Costea, nume care se afla actualmente la originea unui scandal politico-financiar ce se etaleaza deopotriva in Romania si in Franta. Francez suta la suta, pina sa va bata Costea la usa stiati prea putine lucruri despre Romania, si in orice caz, nu banuiati in ce aventura aveati sa fiti implicat. Va rog sa va prezentati succint si sa incepeti sa povestiti strania aventura. Ma numesc Henri Berger, aveam, pina nu de mult, o intreprindere cu 12 salariati, specializata in tehnici de imprimare: compozitie de text, punere in pagina, tehnici de gravura si altele, intreprindere ce pregatea diverse etape pentru fabricarea si imprimarea cartilor, afiselor, insignelor s.a., tot ceea ce tine in linii mari de comunicare. L-am intilnit, pe domnul Costea cu totul intimplator fiindca un prieten de-al meu care avea o imprimerie, nu putea sa onoreze o comanda pe care i-o daduse domnul Costea (el era numai simplu imprimeur, nu putea sa pregateasca o carte din toate punctele de vedere), deci el m-a recomandat pe mine sa-i tiparesc domnului Costea o carte despre domnul Iliescu. Din primul contact cu textul mi-am dat seama ca era o carte de propaganda, scrisa intr-o limba franceza jalnica, deci am retradus textul intr-o limba franceza acceptabila, dupa care acelasi text a fost tradus si in alte sapte limbi. Cite pagini avea brosura? Nu era deloc brosura. Era o adevarata carte de lux, tiparita in 25.000 de exemplare obisnuite, plus 100 de exemplare legate in piele, cu adevarate motive aurite pe cele trei suprafete (in paranteza fie spus, am atras atentia ca, nefiind o carte de bibliografie, motivele ornamentale erau prea abundente); mi s-a spus ca trebuia sa fie o editie cit mai luxoasa posibil fiindca era destinata unor sefi de stat sau altor personalitati internationale. Eu nu am fost insarcinat numai cu tiparirea si cu ornamentarea acestei carti, care costa extraordinar de mult Cum se numea cartea? Nu-mi amintesc bine titlul, era ceva despre viata lui Ion Iliescu, iar pe coperta figura o fotografie a dumnealui facuta in Romania. Era un obiect aspectuos. Imi aduc aminte ca in interior erau circa 20 de fotografii cu Ion Iliescu facute in timpul Revolutiei. Alte sectiuni ilustrau capitolele aIliescu si familia", aCopilaria lui Iliescu" si iar Revolutia, momentul judecatii lui Ceausescu etc. Costurile pentru editia normala erau destul de ridicate, iar editia de lux costa aproape 1.300 de franci bucata. In plus, am organizat expedierea acestei carti la toti deputatii francezi, senatori, ministri etc. Idem cu editiile in engleza, spaniola si asa mai departe, pentru personalitati din afara Frantei. O carte degeaba despre Ion Iliescu Un oarecare timp cartea a fost difuzata si in librarii, iar intr-un tirziu a trebuit sa fie retrasa. Se vindusera in toata Franta doar doua exemplare! Eu am citit-o de mai multe ori pentru a corecta textul si pot sa va spun, cu mina pe inima, ca era nu numai total neinteresanta, dar in acel moment ea venea si in contradictie cu ceea ce relata presa. In carte, Iliescu era infatisat drept salvatorul Romaniei, omul cel mai integru, un soi de supersef de stat... Textul era incredibil... Cu greu iti poti imagina o literatura propagandistica mai grosolana, mai stupida. Cred ca textul a fost fabricat, intr-o anumita faza, de sotia domnului Costea si de oameni din anturajul domnului Iliescu. In mod sigur, dinsul nu a vazut textul. Imi imaginez ca i-ar fi fost rusine de cele ce se afirmau acolo si ar fi intervenit. In ce an era editata cartea? Eu nu prea am memoria datelor. Cu doi sau trei ani inainte sa-i expire cel de-al doilea mandat prezidential Cu doi ani inainte de precedentele alegeri. Fiindca dupa aceea am inceput sa fabricam multe alte lucruri pentru Ion Iliescu si pentru domnul Costea. Pentru Costea, iata ca-mi amintesc, am fabricat hirtie de scris cu antet, extraordinar de luxoasa, am facut afise, calendare si mai cu seama TOATA CAMPANIA ELECTORALA A LUI ION ILIESCU. Am conceput afisele, am fabricat harti rutiere ale Romaniei fiindca - ni s-a spus - nu existau deloc si picau bine in campania electorala, am facut sute de mii de insigne autocolante, care sa fie distribuite, am facut port-chei, fluturasi si toate soiurile de carti postale. Toate acestea plecau cu camioane speciale spre Romania. "Se transportau mari cantitati de bani lichizi" Nu ma ocupam eu de organizarea transportului, se ocupa un alt coleg. Camioanele erau urmarite si insotite prin radio, ajungeau la frontiera la o ora bine precizata pentru a fi preluate sub escorta de armata sau de jandarmerie, ca sa fie evitate, cred eu, formalitatile de vama si alte surprize... Erau transportate afise de dimensiuni foarte mari, cinci metri pe sapte metri, foarte mari afise, a caror tiparire o supravegheasem eu personal. Am facut si afise ceva mai mici. Am preluat si alte comenzi in beneficiul lui Costea. Am facut afise pentru o firma de gardienaj (paza) si transporturi de fonduri (de bani lichizi). De ce firma care transporta bani lichizi? Habar n-am. Dar acum, cind se cunosc multe din dedesubturile afacerii, iti poti da seama ca se transportau mari cantitati de bani cash. E greu de inteles cum de intrau in aceeasi oala afisele electorale, hirtiile cu antet pentru corespondenta si o firma specializata in transporturi de valori... Camioanele au fost cumparate de Costea, si inca in conditii destul de misterioase. Costea zice ca a fost pacalit, altii zic ca ei au fost pacaliti de Costea, totul e tulbure, cum sint atitea lucruri ce duc la Costea. Eu am facut serigrafii pentru aceste camioane, afisate laterale, am facut, de asemenea, badgiuri (insigne) metalice pe care le purtau angajatii acestei firme. Costea voia ca insignele, modelate in ceramica, sa semene cit se poate de mult cu cele ale politiei. Firma purta initialele GSPP, care trebuie ca aveau o semnificatie in limba romana. Am facut, de asemenea, hirtii cu antet pentru o firma romaneasca ce se numea Petrochimica sau asa ceva. Am facut imprimare pentru o firma de transport lemn si cherestea, dar numai in sase exemplare, nici mai mult, nici mai putin! Cred ca, in acest caz, Costea ne-a cerut sa fabricam doar strictul necesar pentru a trimite citeva scrisori sau facturi. Va dati seama cit de suspecta este o asemenea firma! Costea facea regulile In linii generale, Costea ne cerea de la bun inceput sa-i infatisam o factura si ne sfatuia insistent sa punem cantitati maxime, inainte chiar de a incepe lucrul sau de a preciza dimensiunea comenzii. Ne spunea ca are nevoie sa prezinte cifre mari; pentru comenzi importante, pentru ca sa obtina, la rindul sau, subventii de la bun inceput. El ne spunea, de pilda: am sa va comand 25.000 de afise mari, scumpe, comanda importanta, deci puneti totul de la inceput. Dupa care, el mergea sa caute banii in Romania. La urma, tipaream doar, de exemplu, 500 de afise, cele mai banale, fara complicatii, care costau de 10 sau 15 ori mai ieftin decit era estimarea initiala. El ne impunea tirajul. Noi eram multumiti chiar daca nu incasam cifra initiala, care oricum era doar o oferta. Am mai facut, de asemenea, pentru Costea, un album ce se intituleaza "Nemuritoare si fascinanta Romanie", a carui realizare, editare, distributie, coordonare (sic!) si conceptie artistica este atribuita grupului "Saintonge". Albumul, extraordinar de gros, 500 de pagini de fotografii, ridicol din pricina cantitatii si calitatii fotografiilor, fara explicatii si cu majoritatea fotografiilor trucate! Au fost retusati si suprimati toti stilpii electrici, au fost puse flori pe marginea drumurilor acolo unde nu erau, au fost eliminate numeroase elemente din decor. Tarancuta cu bratari Cartier Iar pe coperta era, este inca, o fata ce reprezinta, chipurile, o tipica tarancuta din nordul tarii dumneavoastra, despre care am aflat ca era, de fapt, sotia unui secretar din partidul domnului Iliescu si care, in varianta fotografica de la inceput, isi arata faloasa pe un brat patru bratari semnate de vestita casa de moda pariziana Cartier. Costea si-a dat seama ca tarancuta lui nu prea era credibila. Ne-a cerut sa retusam fotografia. I-am eliminat bratarile, i-am lasat numai ceasul de mina si un inel... Se vede insa foarte bine ca sint niste bijuterii extrem de luxoase. Fata continua sa poarte la deget un inel cu perla uriasa si un ceas rafinat, probabil tot Cartier... Sa speram ca cine priveste neatent crede ca sint false! Oricum fotografia de pe coperta, ca multe altele din interior, miroase a fals si inscenare de la posta. Dar sa revenin la Costea. El ne-a spus ca are o comanda de 97.000 de exemplare. Il cunosc foarte bine pe tipograful care le-a editat in Spania si stiu din sursa sigura ca el a tiparit cel mult 27.000 de exemplare, daca nu chiar mai putin. Noi insa, la Paris, am primit comenzi sa fabricam casete in care erau introduse aceste exemplare, foarte, foarte luxoase, eu nu am facut in viata mea ceva mai luxos. Casetele costau foarte scump, fiecare in parte mai mult decit albumul ce era introdus in ea. Totul era extrem de frumos, fiecare bucata fabricata manual, iar domnul Costea era extrem de exigent, cum fusese si cind am tiparit editiile legate in piele, cu biografia domnului Iliescu. Adrian Costea - dur si risipitor Care erau relatiile dumneavoastra cu Adrian Costea? Cinstit sa fiu, la inceput erau extrem de agreabile. Costea e un om sarmant, stie sa glumeasca. Aflase ca sint burlac si de fiecare data imi cerea noutati despre sotie sau ma ruga sa-i transmit complimentele sale! Am luat masa de citeva ori prin restaurante: cum era un client important, ma simteam obligat sa-l invit. Dar lui nu-i placea sa fie invitat. Ai zice ca evita sa fie vazut in public. O singura data am reusit sa discutam politica si am aflat ca are o mare admiratie fata de Francois Mitterrand, de la care pretinde ca ar fi primit o scrisoare personala cu multumiri, dupa ce pe adresa presedintelui francez fusese expediat un exemplar al albumului in caseta respectiva. Ma indoiesc sa fi primit Costea vreo scrisoare. Toate expedierile purtau adresa postala a firmei mele. Costea nu-si dadea niciodata adresa, si toate raspunsurile de multumire, de obicei neutre si protocolare, soseau la noi. Tot atunci, Adrian Costea mi-a vorbit si despre propria-i familie, mai cu seama despre baiatul sau care il preocupa foarte mult. Era ingrijorat de faptul ca e prea putin prezent acasa ca sa contribuie la educatia fiului sau. In fond, Adrian Costea calatorea foarte mult. Cind se afla la Paris rula intr-un Mercedes larg cit un vagon, cu trei linii de telefon la bord pe care nu aveai totdeauna dreptul sa-l suni, in caz ca trebuia sa-l cauti. Se purta execrabil cu soferul sau, un portughez foarte corect, care pina la urma l-a parasit; il facea sa astepte ceasuri intregi fara nici o explicatie. Doamna Costea, avea la rindul ei, un alt sofer. In acea zi, cind mi-a facut marturisiri, domnul Costea s-a plins si de sotia dumnealui zicind ca-si petrece zilele cumparind cu bratul din magazinele cele mai scumpe. Si mai multe despre amindoi aflam de la soferii lor, care veneau uneori la atelier sa aduca mesaje sau sa preia comenzi. Niodeau, omul lui Costea, sinucis intr-un ospiciu Domnul Niodeau, tipograful care m-a prezentat la inceput domnului Costea, ocupa un loc foarte important in aceasta afacere. Treptat, treptat, el a devenit un soi de om bun la toate al lui Costea, care facea ce voia din el, il chema sa se prezinte la orice ora din zi sau din noapte, cum il taia pe el capul. O data, Niodeau era plecat in vacanta in Indonezia, si Costea l-a adus de urgenta in Franta la o zi dupa ce se instalase la hotel. Costea isi batea joc de el, dar il si punea sa inchirieze localuri in numele lui sau il folosea ca perdea in tot felul de afaceri care inca nu sint descilcite. Nu ma mir ca, pina la urma, Niodeau a innebunit. A fost inchis de mai multe ori la ospiciu, iar dupa doua tentative de sinucidere, cea de-a treia i-a reusit. Eu nu spun ca l-a ucis Costea, dar cred ca aceasta moarte are legatura cu tratamentul pe care il aplicase Costea acestui Niodeau, devenit tot mai dependent, financiarmente, de stapinul sau. Costea i-a facut o promisiune de cumparare lui Niodeau pentru atelierul sau de imprimerie, spunind ca ii va da bani lichizi. Nu s-a tinut de cuvint, a inchiriat ilegal firma, l-a lasat pe tipograf sa falimenteze. Domnul Niodeau era o persoana destul de instarita inainte de a-l cunoaste pe domnul Costea. Spre sfirsitul vietii sale ajungea sa vina sa-mi ceara sume infime ca sa aiba ce minca. Iar in acest timp, domnul Costea isi petrecea zilele prin localitati de vilegiatura foarte in voga. De unde, uneori, ma chema pretinzind ca ma suna de la Bucuresti! Nu-si dadea seama ca numarul de la care suna se afisa pe ecranul telefonului meu. Era, de pilda, la un hotel la Baule, unde avea tot dreptul sa se afle. Nu trebuia sa-mi dea mie socoteala. Nu inteleg insa de ce trebuia sa inventeze. Poate fiindca dintotdeauna domnul Costea a inventat vrute si nevrute. La capatul firului - Presedintia Romaniei Imi spunea ca are afaceri cu petrol in Romania. Am certitudinea ca uneori mergea efectiv in Romania. De multe ori insa mintea. O data, a tradat involuntar si mi-am dat seama ca se afla efectiv in biroul presedintelui Iliescu. Numarul afisat la mine indica un numar din afara. A intrerupt conversatia cu mine si l-am putut auzi pronuntind, de doua ori, in romaneste: aDa, domnule presedinte" (atit inteleg eu romaneste!). Dupa care m-a expediat rapid, spunind ca vorbim mai tirziu... Stiu insa cu certitudine, ca din biroul meu de la Paris, el a telefonat de mai multe ori la Presedintia Romaniei. Se poate verifica pe releveu. Eu verificam. O data am sunat la unul din acele numere si am dat peste centrala palatului prezidential. Asta e sigur. Costea a avut totdeauna nebunia grandorii. Intr-un rind s-a apucat sa cumpere camioane ca sa transporte spre Franta, din Romania, cherestea. Spunea ca exploatarile forestiere din Romania pot aduce o avere. Firma n-a mers deloc, toate camioanele, confiscate de politie din pricina anchetei, se afla acum la Haudan, sigilate. De multe ori, Costea facea anumite gesturi doar ca sa impresioneze. In timp ce eu machetam albumul, Costea a angajat un cursier special pe care il trimitea zilnic cu avionul in Spania sa duca un cliseu. Tipograful mi-a spus ca nu-i serveste la nimic sa i se aduca cite un cliseu cu tiriita. Degeaba, lui Costea i se parea ca e ceva foarte util, fara sa se uite la cheltuiala. Luxul din apartamentul de la Paris L-ati vizitat vreodata pe Costea acasa, in foarte luxosul arondisment XVI din Paris? Am fost de doua ori la el, dar am ramas intotdeauna in pragul usii. Suficient sa vad ca avea un apartament de peste 250 mp, extraordinar de luxos, cu tablouri de maestri pe pereti, sublim. Stiu ca a mai cumparat si o vasta proprietate in L'Orne. Spunea ca are nevoie de ceva deosebit ca sa poata primi cu tot fastul personalitati de vaza din Romania. E bine ca Franta sa dea o imagine buna despre sine. Doar ca, in acest caz, banii veneau din Romania si, de fapt, nici macar din Romania, ci de la Fondul Monetar International, deci din buzunarele noastre! Dupa parerea mea, e vorba, cit se poate de clar, de bani deturnati si de Iliescu, si de Costea. Oricit petrol ar fi vindut Costea, el nu avea cum sa duca viata luxoasa pe care si-o permite daca nu erau acesti bani. Cind ati inceput sa vedeti ca intreg sistemul Costea era dubios? Cind am vazut ca Ion Iliescu nu mai fusese reales, am inceput sa ma intreb de unde vor continua sa mai vina comenzile, deci banii? Eu faceam o analiza pur comerciala. Nu ma gindisem niciodata ca afacerile erau necurate sau ca era vorba de deturnari de fonduri. Costea raminea in ochii mei un personaj excentric, megaloman si bizar, care se lauda destul, dar nu m-am gindit niciodata ca am de-a face cu un escroc. Stiam ca vinde petrol, era o piata necunoscuta mie, deci parea plauzibil ca din asta cistiga enorm. Cu atit mai bine pentru el, daca si altii aveau de lucru de pe urma lui! Insa trebuia sa verific autenticitatea unora din firmele lui Costea, recunosc. Imi pare rau ca nu am facut-o, mai cu seama ca in Franta ai posibilitatea legala sa controlezi daca o firma este inscrisa corect si ce bilant afiseaza. Iliescu pierde alegerile, comenzile ramin neplatite Deci, dupa ce Iliescu nu a mai fost ales, am continuat o vreme sa fim platiti pentru prestatiile restante. Apoi, Costea a inceput sa ne amine, iar mai tirziu sa renegocieze preturile cu noi si sa ne santajeze. Ne spunea aproape pe fata ca, daca nu reducem la jumatate cutare estimare, cutare cost, nu mai plateste nimic. Eram nevoiti sa acceptam, intrucit ne datora peste 1 milion si jumatate. Am inceput atunci sa verific firma «Saintonge», cea cu albumul, pentru a constata ca era o cochilie goala si, oricum, nu era a lui Costea. Directoarea ei, probabil soacra lui Costea, doamna Holtmann, avea 79 de ani si era total in afara; habar nu avea ce fel de hirtii semna, era un paravan. Si mi-am dat seama, treptat, ca acelasi Costea nu aparea in schema nici uneia din firmele pentru care ii fabricasem hirtie de scrisori cu antet, de altfel, in majoritatea lor, inexistente in registrele de comert. In acel moment a inceput sa-mi fie teama. Dar nu trageam inca nici o concluzie, fiindca intreg colectivul nostru muncise din greu pentru Costea, iar el inca ne mai datora bani sau uneori ne flutura promisiunea altor comenzi. Costea ne alesese bine; alesese o mica echipa pentru care devenise un peste gras, un client important. Iar acum stia ca poate sa ne impuna conditiile lui, ceea ce n-ar fi putut sa faca in cazul unei firme mai mari. Noi ajunseseram sa facem cu Costea 25% din cifra noastra de afaceri, ceea ce este enorm pentru mici intreprinderi de acest fel. Costea cu fata umana Deci dupa caderea lui Iliescu de la putere, Adrian Costea a incetat sa mai fie amabil. Era mai nervos, mai strict, mai amenintator. In imprimerii rareori se foloseste bon de comanda, functioneaza cu precadere angajamentul oral. Costea stia ca ne lipsesc anumite acte si ajungea chiar sa ne ameninte ca vom ajunge la tribunal pentru cutare sau cutare contencios. Asa am ajuns sa cedez la preturi si sa renunt la circa 300.000 de franci din milionul si jumatate pe care ni-l datora. In acel moment, mi-a dat acte de recunoastere a restului datoriei, dar datoria nu a fost platita si am fost nevoit sa pun cheia sub usa. Principalul actionar al firmei a depus bilantul. A intervenit in viata mea si un accident auto, iata-ma, deci, pe drumuri. Probabil ca fara acest accident as mai fi incercat sau chiar as fi reusit sa salvez firma, as fi facut si mai multe presiuni asupra lui Costea. Dar cine sa poata prevedea atitea?... Dar sa revenim la personaj, la Costea. Cind ma aflam la spital, imediat dupa accident, a venit sa ma viziteze. Era el insusi bolnav de un cancer intestinal. Mi-a spus ca i-au inlocuit 37 de cm de intestin. Am facut citiva pasi prin parcul spitalului, si el a inceput sa plinga. Ii era teama sa nu moara, se ingrijora foarte mult de soarta fiului sau. Cred ca era sincer. Costea e capabil, rar, dar totusi este, de sinceritate si de o anumita sensibilitate. Cu toate acestea, la scrisorile pe care i le-am expediat dupa acest moment, pentru a-i reclama din nou sumele neplatite, acelasi Costea a gasit din nou energia sa nege totul! Pentru el, afacerea cu noi e clasata! "Comandase prea multe afise" O mica precizare in privinta afiselor electorale pentru campania fostului presedinte Iliescu. Era sau nu vorba despre o comanda ferma venita din Romania? Sau fusese doar initiativa «spontana» a lui Costea pentru a-si ajuta candidatul favorit (varianta vehiculata in mod oficial de PDSR)? Costea tinea in mod simultan doua feluri de «discurs». Ne spunea ca Ion Iliescu ii ceruse sa tipareasca acele afise in Franta fiindca in Romania nu erau conditii tipografice comparabile. Iar in Germania, spunea tot Costea, Iliescu nu voia sa tipareasca fiindca acolo tiparea unul din adversarii sai, cu ajutorul unei agentii de publicitate americane. Daca e adevarat sau nu, eu nu am cum sa stiu. In schimb, tot Costea ne spunea ca Iliescu e francofil si prefera, deci, sa-si pregateasca in Franta campania electorala. ERAU COMENZI FERME, MIE MI-A FOST CIT SE POATE DE CLAR. Trebuia respectata cu strictete o data de livrare ce corespunde cu lansarea campaniei electorale. Daca recalculez tot ceea ce am facut numai noi pentru acea campanie, nu-mi imaginez ca putea fi vorba de o initiativa personala a lui Costea, in absenta unor comenzi ferme venite din Romania. Costea spunea clar despre afise ca sint comanda lui Ion Iliescu. Dar adauga ca ii va face cadou, pe deasupra, cartile postale, din pura prietenie. In orice caz, conceptia afiselor ne-a fost comandata noua. Nu exclud ideea ca o parte din ele au putut fi tiparite ulterior in Romania, pe linga cele 3.000 sau 4.000 tiparite in Franta. Este o cantitate considerabila, 5.000 de afise de asemenea dimensiuni pot acoperi convenabil toata suprafata Frantei. Stiu asta dupa ce am facut campania electorala a presedintelui Mitterand in 1974. Dupa parerea mea, Costea comandase prea multe afise. Dar el era excesiv in toate. Hangarul cu albume Care este actualmente situatia albumului in legatura cu care a izbucnit scandalul si in Romania, si in Franta? Partea cea mai importanta a tirajului se afla in Franta, intr-un hangar in localitatea Puteaux, in partea de vest a Parisului, hangar pe care acelasi domn Costea il inchiriase in mod ilegal. Dar, din cantitatea de 97.000 de exemplare comandate, nu s-au tras, am mai spus-o, decit 27.000. Cred ca dlui Costea i-a fost achitata in Romania intreaga suma pe tirajul fictiv. Iar din ceea ce am citit in presa si in telegramele agentiilor, am putut deduce ca dl Costea ceruse aproape dublu fata de pretul negociat cu tipografia spaniola. Va dati seama ca eu cunosc bine pretul de cost pe exemplar! Campania presedintelui Mitterrand, despre care aminteam adineauri, nu a atins nici pe departe nebunia grandorii si enormitatea sumelor vehiculate in acea campanie romaneasca si in actiunile de popularizare adiacente. E drept ca altele au fost acolo neregulile, dar se simtea o fireasca proportie. Din punctul nostru de vedere, in campania presedintelui Iliescu nu era nici un fel de coerenta, de linie directoare. Am retusat toate fotografiile lui Ion Iliescu; in cutare pozitie ni se spunea ca nu are suficient par, in alta pozitie il dezavantaja cutare lumina sau cutare detaliu din exterior. Nu stiu cine alesese fotografiile, noi trebuia sa lucram pe niste fotografii ce lasau foarte mult de dorit. Fotografii de foarte proasta calitate, ca si majoritatea fotografiilor folosite in album. De altfel, Costea, imprudent, se lauda ca ar fi cadrat el insusi, cu mina lui, fotografiile din album. Ma indoiesc ca un fotograf care se respecta ar fi acceptat asa ceva. Dar, din nou ajungem la mitomania lui Costea. Cum nu puteam sa ne batem joc de el, uneori preferam sa iesim din birou, sa ne facem de lucru, decit sa continuam sa-l ascultam. "A reusit sa pacaleasca atita lume" Costea ajunsese sa spuna vrute si nevrute. O data pleca in India, alta data in celalalt capat al lumii. Insa altceva ramine extrem de grav: faptul ca s-a dovedit a fi, inainte de orice, un escroc. Datoreaza bani tuturor celor cu care ajunsese sa lucreze. Tipografului din Spania ii datoreaza circa 2 milioane de franci, suma enorma pentru o firma de talie mijlocie; lui Niodeau trebuie ca-i datora enorm, dar nu vom afla niciodata, fiindca bietul de el innebunise, dar era peste 1 milion si jumatate de franci, iar firmei mele 1 milion. Poate nu va vine sa credeti, dar Costea avea si un mic atelier de timplarie, cu patru angajati pe care ii platea corect in acea faza de grandomanie, atelier in care mesterii fabricau, in exclusivitate pentru apartamentul lui Costea, cite o usa, un dulap, o etajera sau mai stiu eu ce. Uneori nu aveau nimic de lucru saptamini la rind, dar continuau sa fie platiti. Se poate banui sa atelierul acoperea cine stie ce alta activitate. Eu nu am dreptul sa o spun, dar pot sa ma intreb. Iata deci portretul acestui personaj care, vai, a reusit sa pacaleasca atita lume si sa pompeze atitia bani din Romania, beneficiind de complicitatile vinovate pe care sper ca justitia le va scoate la iveala. Interviu de DANIEL ROUX Fostul presedinte al Bancii Albina, Ion Rusinaru va fi judecat Politistii de la Directia Cercetari Penale din IGP au finalizat cercetarile in dosarul in care fostul presedinte al Bancii Comerciale Albina, Ion Rusinaru, 71 de ani, si mai multi angajati suint acuzati ca au prejudiciat banca cu peste 30 de miliarde de lei. Fostii directori Ion Rusinaru si Mihai Trutescu, cit si Horea Razvan Nicorici, fost Sef Serviciu credite, Vasilica Marinescu si Elisaveta Ion, fosti contabili sefi in cadrul sucursalei Smirdan a Bancii Albina, impreuna cu Radu Radoi, sef Serviciu Credite la sucursala Unirea, sint acuzati de abuz in serviciu contra intereselor persoanelor. Potrivit anchetatorilor, in perioada martie 1998-martie 1999, in baza aprobarilor ilegale date de presedintele bancii, s-au acordat mai multe credite unor societati comerciale, in valoare totala de peste 26 miliarde de lei, fara respectarea normelor interne ale bancii si a legislatiei bancare in vigoare. In aceeasi cauza a fost cercetat si Enache Emil Olteanu, administrator la SC "Hegemons" SA Bucuresti, pentru infractiunea de folosire cu rea-credinta a creditului obtinut de la banca Albina, in valoare de cinci miliarde de lei, in scopuri contrare intereselor societatii. Cercetarile s-au extins si impotriva lui Alexandru Fiti, 40 de ani, din Bucuresti, care este acuzat de fals material in inscrisuri oficiale, uz de fals, falsificare de moneda si inselaciune, cauzind un prejudiciu de peste trei miliarde de lei. Dosarul a fost inaintat Parchetului CSJ cu propunerea de trimitere in judecata a tuturor persoanelor implicate. ALINA GRIGORE 