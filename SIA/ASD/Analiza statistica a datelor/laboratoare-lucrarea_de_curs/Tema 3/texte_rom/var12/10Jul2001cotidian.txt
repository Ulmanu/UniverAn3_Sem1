 Dupa ce a cintat la nunta fotbalistului brasovean Cornel Buta, Irina Loghin a plecat cu 700 $ in portbagaj Nunta fotbalistului brasovean Cornel Buta cu Liliana, eveniment petrecut simbata seara, a avut in program si o voce celebra. Este vorba despre Irina Loghin, cintareata si deputata PRM, care i-a destins, vreme de trei ore, pe mesenii aflati la unul dintre restaurantele din Poiana Brasov. Cunoscuta interpreta sustine ca a acceptat sa cinte gratis. Cu toate acestea, la plecare Cornel i-a strecurat 700 de dolari in portbagajul autoturismului cu care Irina Loghin venise in Poiana. ADI DOBRE Litoral 2001 Sutiene cu blanita Cu o capacitate de cazare ocupata in prezent in proportie de 95 la suta, statiunea Eforie Nord pare a gazdui un Congres al sindicatelor. De la faimosul solariu si pina la golfuletul Azur - micul paradis al nudistilor, situat la confluenta dintre Eforii si vegheat de hotelul lui Florin Calinescu - statiunea e optima pentru familiile care demonstreaza ca romanul mic-burghez nu si-a pierdut pofta de distractie, dar si de procreere. La mare, odraslele cresc aflind de la difuzoarele de pe terase ca femeile sint perverse si, toate, umbla numai dupa interese, iar ciorbica de fasole e cea mai recomandata daca nu vrem sa intram si in bonurile de masa din ziua urmatoare. Sigur ca Eforiile nu sint populate doar de sindicalisti: o promenada pe faleza la ora serii e edificatoare. Ca sa nu mai pomenim de o plimbare pe plaja, de-a lungul careia topless-ul face ravagii. Tinere splendid dotate isi expun cu nonsalanta bustul dezgolit (ce-i drept, nici sumarele tanga nu fac prea multa umbra). Junele autohtone experimenteaza chiar si un nou tip de sutien, foarte in voga pe litoral - o bustiera vie, cu blanita. Este vorba despre animalutele carate in brate pe plaja, care stau "mumos" la poze menite sa intre in albumul unora care au mai vazut vietuitoare exotice doar pe "Animal Planet". HOREA BANUTIU Delia Nartea, cu cratita la "Paradis Latino" Cui ii arde sa stea la cratita in timpul verii, mai ales daca e la mare? Va spunem noi: actritei Delia Nartea, maestrului in arta culinara Petrisor, precum si, unde mai pui, Gaz pe Foc, lui Alin Lupsa. Tustrei se afla in aceste zile la Jupiter, iar simbata de simbata, cit tine sezonul, familiarizeaza VIP-urile cu vesela. Toate acestea, in cadrul emisiunii "Barbati, la cratita", unde sint invitate doua personalitati - simbata, TVR 2, de la 15.30 - masculine, care sint indrumate spre aragaz si consiliate in ale gatitului. Saptamina trecuta "si-au dat capacitatea" Catalin Botezatu si Fuego, carora nici prin cap nu le trecuse, inaintea emisiunii, ca la "Paradis Latino", locatia productiei, vor lua lectii de condus cratita. Petrisor e, evident, in elementul sau la bucatarie. Alin Lupsa e si el un obisnuit al televiziunilor, ca sa nu mai iasa in evidenta doar frumuselul de Lucian Viziru, alt component al trupei Gaz pe Foc. Cit despre Deliuta - aflata la mare impreuna cu sotul ei, actorul "Nationalului" bucurestean Liviu Lucaci, si cu micuta Mara -, experienta de la fosta emisiune "Practic TV" a fost decisiva pentru alegerea ei ca moderatoare. MARGARIT GHIBU Invazie de hoti pe litoral Cei mai multi hoti sint veniti din tara, spre disperarea celor locali, care nu mai au loc de ei Spre disperarea "bastinasilor" specializati in cele rele, majoritatea hotilor prinsi de Politia Eforie sint provinciali. Asa cum ne-a declarat seful politiei locale, colonelul Nicusor Mocanu, majoritatea infractorilor prinsi in weekend-ul trecut in statiunile Eforie Nord si Eforie Sud sint indivizi care fura ca sa poata "supravietui" pe litoral. Exista totusi si hoti specializati in furturi de sezon. Acestia te pot lasa fara bani ori bagaje daca uiti usa descuiata la camera de hotel ori iti lasi nesupravegheate lucrurile pe plaja. De obicei, spun politistii, hotii dau loviturile si parasesc statiunea de unde au furat. Nu lipsiti de importanta sint "teparii", cei care reusesc sa pacaleasca turistii oferindu-le inele sau ghiuluri din arama si cupru in loc de aur. Un astfel de individ a fost prins ieri, dupa ce a incasat trei milioane de lei de la un turist. Singurul avantaj de care au mai beneficiat infractorii prinsi este drumul gratuit spre arestul politiei de acasa. BARDO SI CANA Picanterii de litoral Mai multi turisti care se bucurau de valurile marii s-au oprit brusc, surprinsi de vocea care se auzea printr-un megafon, pe plaja: "Iesiti din mare ca se schimba apa!". S-au lamurit imediat insa ca este vorba de un vinzator ambulant care a gasit o formulare originala ca sa isi atraga clientii pentru vinzarea casetelor audio. Se pare ca strigatura a avut totusi efect: in citeva minute, a fost inconjurat de un grup de tinere cliente. ( B.&C. ) Sampon pentru par stresat In gama de cosmetice aparute pe litoral poti gasi, pe linga clasicele creme sau lotiuni pentru bronzat, si fel de fel de sampoane. In vitrinele unor magazine, pe linga sampoanele pentru par gras ori normal, poti gasi "samponul pentru par stresat si fara vigoare". Dupa inedita descoperire, mai multi clienti, mai mult sau mai putin stresati, s-au inghesuit sa-l cumpere. "Nu eu sint stresata, ca sint in concediu, dar parul are de tras dupa o baie in mare si dupa atita stat la soare", ne-a explicat o clienta. ( P. C., D. B. ) Atentie la scoici! La punctul sanitar de pe plaja din Eforie Nord s-au prezentat mai multi turisti cu mici taieturi la picioare, provocate de scoici, cu arsuri si cu temperatura. Au fost putini cei care au necesitat ingrijiri medicale, in jur de 15 persoane in doua zile. Printre acestia insa si o femeie plinuta care s-a speriat cind un val a culcat-o pe spate. Doamna se afla pentru prima oara pe litoral si i-a palpitat inima. S-a relaxat ulterior pe un cearceaf, cu un pahar cu bere. ( B&C ) Ministrul Dan Matei Agathon cere compensatii de la CONNEX Sloganul "Vara asta nu vezi Marea Neagra!" este considerat daunator turismului pe litoral Ministrul turismului, Dan Matei Agathon, a solicitat companiei CONNEX masuri compensatorii pentru refacerea imaginii publice a litoralului romanesc, afectata de aparitia sloganului publicitar "Vara asta nu vezi Marea Neagra!", pe motiv ca "acesta promoveaza alte destinatii turistice, depreciind cu buna stiinta imaginea litoralului romanesc". "Ministerul Turismului considera ca acest slogan aduce grave prejudicii operatorilor privati si autoritatilor publice care au investit in aceasta prima vara citeva sute de miliarde de lei pentru modernizarea structurilor de primire si a infrastructurilor turistice de pe litoral", a anuntat luni dimineata purtatorul de cuvint al ministrului, Lavinia Gheorghe. In cazul in care operatorul de telecomunicatii mobile nu va tine cont de atentionarea ministrului turismului, acesta este hotarit sa intreprinda orice actiune necesara pentru protectia si promovarea produsului turistic national. Internet Antipa, muzeul care nu expune nimic Nici unul dintre marile dictionare romanesti de neologisme nu defineste cuvintul "sit". Probabil ca acesta e motivul pentru care institutiile romanesti isi imagineaza ca un site web trebuie sa fie, asemenea unui sit arheologic, un santier prafuit si pustiu. Site-ul Muzeului de Istorie Naturala "Grigore Antipa", accesibil la adresa antipa.ro, este una dintre marile dezamagiri pe care ni le prezinta Internetul romanesc. Aceasta in ciuda faptului ca prima sa pagina pleaca de la premise favorabile: un design simplu, o sigla interesanta, o poza infatisind fatada muzeului bucurestean. Atit doar ca, in afara de amintita poza a fatadei, pe intregul site nu mai este expusa decit o singura fotografie: cea a doctorului Corneliu Pirvu, seful Departamentului fauna terestra. Doua fotografii: un zid si un om Incredibil, dar adevarat: pe site-ul web al Muzeului National de Istorie Naturala nu pot fi vazuti dinozaurii din colectie, nici dioramele cu crocodili, nici borcanele cu sopirle in formol. Nu se pomeneste nici un cuvint despre colectia de fluturi, despre scoicile marine gigantice sau despre maimutele impaiate. Fara sa ne pierdem speranta, am vizitat sectiunea intitulata "Noutati". Insa tot ce am gasit a fost un fundal de culoare alba. Prima reactie a fost sa verificam daca pagina s-a incarcat corect. Dupa ce am constatat ca nu sint absolut deloc noutati pe site, ne-am pus in gind sa-l rascolim pe tot. Pagini pustii Am vizitat rabdatori paginile "Relatii cu publicul", "Fauna terestra" si "Fauna acvatica" (aranjate pe site in chiar aceasta ordine ilara). Am constatat ca multe link-uri duc catre pagini albe, lipsite de continut. Lucrurile stau ceva mai bine la Departamentul fauna terestra. Acolo am aflat de dr. Corneliu Pirvu. Desi nu este singurul cercetator prezentat in pagina, doar domniei sale i s-a publicat fotografia (un avantaj al functiei, banuim noi). In mod graitor, in capitolul site-ului intitulat "Activitati", toate cele patru pagini ("Cercetare", "Colectii", "Activitati cu publicul" si "Publicatii") sint goale ca niste coli nescrise. In programa scolara este stipulata obligativitatea unei vizite la Antipa. Exista pe site, ce-i drept, o ampla istorie a muzeului. Nu se scrie insa nicaieri care sint exponatele, intre ce ore este deschis muzeul, ce mijloace de transport sint disponibile sau cit costa un bilet. Nu exista versiune in limba engleza pentru turistii sau cercetatorii straini. Modelul american Muzeul Exploratorium din San Francisco are un site web care contrasteaza izbitor cu productia romanilor de la Antipa. Pe exploratorium.edu sint publicate articole stiintifice, insotite de prezentari grafice tridimensionale sau clipuri video. In doar citiva ani de prezenta pe web, site-ul a adunat mai bine de 10.000 de pagini de informatie multimedia. Era cit pe ce sa sugeram cercetatorilor de la Antipa sa realizeze, pe Internet, macar un mic ghid al celor mai interesante site-uri de stiinta. Dar ne-am dat seama ca e foarte posibil ca cercetatorii de la Antipa nici macar sa nu aiba acces la Internet. Guvernarea electronica, revolutia care omoara birocratia Cindva, informatia nu va mai circula intre institutiile statului sub forma zecilor de kilograme de hirtie carate zilnic de curieri. Intr-o buna zi vom vota de acasa. Pentru a explica acest concept, atit guvernantilor, cit si cetatenilor, a fost creat un site: www.edemocratie.ro. Site-ul reprezinta un proiect independent care beneficiaza de finantare din partea Uniunii Europene. Ofera informatii despre viata politica din Romania si studii despre solutiile IT care usureaza mersul administratiei. Un proiect aflat in lucru pe www.edemocratie.ro isi propune sa realizeze un ghid despre felul in care este reflectata administratia locala pe Internet. Unelte de navigare de ultima ora O opera originala Cu citeva zile in urma a fost lansata versiunea 5.12 a browserului Opera (opera.com). Aceasta versiune corecteaza citeva erori de programare si are optiunea de a suprima aparitia necontrolata a ferestrelor de tip "pop-up". In orice alt browser, acest lucru poate fi realizat doar dezactivind complet suportul Javascript, fapt care priveaza utilizatorul de multe facilitati utile oferite de Javascript. Opera a lansat cu aceasta ocazie si o noua aplicatie, Opera Composer, care permite realizarea de versiuni personalizate ale browserului. Utilizatorii pot adauga propriile butoane in interfata, pot modifica mesajele si infatisarea interfetei. Opera are in continuare consum redus de resurse de sistem. Mozilla adopta armele concurentei Saptamina trecuta a aparut versiunea 0.9.2 a navigatorului Mozilla (mozilla.org). Printre noutati se numara functia "preload", care incarca codul necesar functionarii browserului o data cu incarcarea sistemului de operare, intocmai cum face Internet Explorer, astfel incit nu mai exista diferente semnificative de durata a demarajului intre cele doua aplicatii. Reclama nu chinuieste sufletul utilizatorilor La sfirsitul lunii iunie, Siemens a pus la dispozitie o noua versiune a programului Webwasher (webwasher.com), program folosit de multa vreme pentru a filtra reclamele si materialele publicitare de pe paginile de web. Webwasher poate realiza economii importante pentru cei care platesc abonamentul la Internet in functie de trafic si se poate dovedi un instrument care sporeste confortul navigarii. De acum sint disponibile versiuni pentru Windows, Linux si MacOS. Cele mai utile site-uri (4) Omul conectat la Internet are acces rapid la o seama de unelte indispensabile. Site-urile urmatoare sint intr-atit de folositoare, incit va recomandam sa decupati aceasta lista si sa o pastrati la indemina. amillionlives.com La aceasta adresa se afla cel mai cuprinzator site biografic de pe Internet. Contine mii de biografii, autobiografii, memorii, jurnale, scrisori si povestiri orale. De la informatii despre vedete de cinema, pina la marturii ale supravietuitorilor Holocaustului sau Gulag-ului. quoteland.com O baza de date cu citate celebre. Va trebuie o fraza inteligenta ca sa infrumusetati o lucrare pentru scoala? Cautati o vorba de duh ca sa pareti mai interesant printre tovarasii de petrecere? Aici gasiti o multime, aranjate dupa autor sau dupa subiect. Tot aici puteti cere ajutorul vizitatorilor pentru a identifica un anumit citat sau pentru a afla originile unor locutiuni. Dupa cum zicea Francis Bacon: "Cunoasterea inseamna putere!". mayoclinic.com Unul dintre cele mai cuprinzatoare site-uri cu informatii medicale. Daca ati pierdut prospectul unui medicament, mai mult ca sigur ca il puteti citi online pe acest site. In plus, gasiti informatii despre nenumarate simptome, precum si multe ghiduri de prim-ajutor. Cind cade legatura la .NET Aproape 10 milioane de utilizatori ai serviciului de mesagerie instantanee MSN Messenger au fost afectati, vreme de aproape o saptamina, de o defectiune tehnica intervenita in serverele Microsoft. MSN Messenger e un serviciu care permite celor 30 de milioane de utilizatori ai sai sa comunice prin intermediul unor scurte mesaje de text, fiind o piesa-cheie din strategia firmei Microsoft de a oferi servicii bazate pe Internet. Desi vicepresedintele MSN, Richard Bray, a descris incidentul ca fiind "rezultatul unor circumstante deosebit de rare", actiunile Microsoft la Nasdaq au scazut vineri cu 2.45 de dolari. "Este o situatie jenanta. Microsoft nu poate oferi o explicatie clara asupra motivelor disfunctionalitatii", afirma Rob Enderle, analist al firmei de consultanta Giga Information Group, citat de Reuters. Viitoarele servicii online ale Microsoft, grupate sub titulatura .NET, se bazeaza pe sistemele de mesagerie instantanee pentru proiecte de comert si guvernare electronica. Spre exemplu, compania American Express, gigantul cartilor de credit, vrea sa foloseasca servicii special adaptate de mesagerie instantanee pentru a centraliza avertismentele cu privire la fraude. Microsoft intentioneaza, de asemenea, ca mesageria instantanee sa devina o componenta importanta a viitorului sistem de operare Windows XP. Acesta va fi echipat cu un nou produs care va avea functii de video-telefonie si de colaborare in realizarea de documente. USA.net isi alunga cetatenii De la sfirsitul acestei luni, utilizarea popularului serviciu de e-mail oferit de USA.net nu va mai fi gratuita. Peste patru milioane de utilizatori din toata lumea vor trebui sa renunte la adresele lor de posta electronica sau sa achite un abonament anual de 30 de dolari. Inregistrarea de noi conturi gratuite a fost sistata, pentru cei care nu detineau in prealabil conturi gratuite costul abonamentului fiind de 50 de dolari pe an. USA.net ofera de peste cinci ani acces la e-mail via web, acoperindu-si cheltuielile prin intermediul bannerelor publicitare. In noua versiune cu plata nu va mai fi prezenta publicitatea. Prima TV, ora 20.00 "Luna plina" Iata-l pe Gene Hackman intr-o drama a anului 1988, regizata de Peter Masterson. Viata lui Floyd, proprietarul unui bar de pe coasta statului Texas, este pustie de cind sotia sa a murit in urma unui accident in timp ce inota. El locuieste impreuna cu socrul sau, un batrin senil, poreclit "generalul", Jimmy, un amic in etate al socrului sau, si Louise, o tinara frumusica care il ajuta sa intretina barul si sa-i ingrijeasca pe cei doi batrini. Afacerea se apropie cu pasi repezi de faliment, iar Floyd primeste o oferta foarte tentanta de cumparare din partea unui localnic, pe nume Charlie. Desi Louise ii ofera economiile sale pentru a salva barul, Floyd este din ce in ce mai hotarit sa vinda locatia din cauza careia acumulase datorii catre stat. Numai ca "viata e plina de surprize", cum spune o reclama. In apropierea barului urmeaza sa fie construit un pod, iar clientii s-ar putea inmulti, afacerea avind toate sansele sa devina din nou prospera. ( C.P. ) Pamela revine in "V.I.P." Pamela Anderson revine la Antena1 duminica, de la ora 18.00, intr-o noua serie din serialul "V.I.P." Povestea fetei care s-a trezit peste noapte imaginea unei agentii de bodyguarzi de elita din Beverly Hills continua in fiecare saptamina. Astfel, ora 18.00 a zilelor de weekend este rezervata pentru doua femei fatale. Foste colege in "Baywatch", Pamela Anderson si Gena Lee Nolin ne vor incinta de acum saptaminal. Fiecare episod al serialului va prilejuieste intilnirea cu vedete de marca ale Hollywood-ului si nu numai. Duminica aceasta ii veti putea vedea pe Erik Estrada, Donny si Marie Osmond in propriile roluri. ( D.M. ) CNC va finanta patru filme de fictiune: Fiul lui Geo Saizescu debuteaza Andrei Blaier, Nicolae Margineanu si doi debutanti - fiul lui Geo Saizescu si Calin Netzer - sint cineastii care vor face film in urmatoarele luni. Proiectele lor au primit un credit din partea Centrului National al Cinematografiei, in urma concursului de scenarii lansat in luna mai. Daca Nicolae Margineanu opteaza pentru o poveste impresionanta din inchisorile comuniste, Catalin Saizescu calca pe urmele tatalui sau, lansindu-se ca regizor cu o poveste politista comica, plasata in Romania zilelor noastre, scrisa chiar de Geo Saizescu. Cineastul debutant Calin Netzer s-a prezentat in competitie cu un scenariu inspirat dintr-un scurtmetraj de-al sau, ce prezinta viata unei femei care alege calea prostitutiei pentru a-si creste copilul. In schimb, Andrei Blaier se avinta sa semneze un film politist dupa scenariul lui Petre Salcudeanu. Juriul, alcatuit din regizorii Sergiu Nicolaescu, Mircea Dragan, Constantin Vaeni, scriitorul Fanus Neagu, criticii Calin Caliman si Ecaterina Oproiu si distribuitorul Gheorghe Anania de la New Films International, a citit 138 de scenarii de film, totalizind peste 5000 de pagini. S-au selectat pentru finantare si 11 scenarii de scurtmetraj de fictiune si documentare. Scurtmetrajele vor trebui sa nu aiba o durata mai mare de 10 minute si sa se incadreze in limita de buget de 1,5 miliarde de lei fiecare. Lungmetrajele de fictiune nu au decit limita de buget - 14 miliarde fiecare. Conform legii, creditul CNC se inscrie in limita de 75 la suta pentru productiile debutantilor si 49 la suta pentru proiectele celorlalti. CORNELIA POPESCU Linga sala de repetitii, Baietii de la Body&Soul isi fac sauna si croitorie Body & Soul pot fi vazuti in fiecare dimineata, la ora 6.00, alergind pe Stadionul National din Capitala. Ei se antreneaza intens, nu doar vocal, ci si fizic, pentru lansarea albumului "Trup si suflet". Dupa ce dau ture la stadion, Bogdan, Teodor, Laurentiu si George fac un dus si o pornesc la sala de repetitii, unde exerseaza coregrafia pieselor pe care le vor cinta la concertul prilejuit de lansare, ce va avea loc pe 21 iulie, in Parcul Sebastian din Capitala. George, cum e cu alergatul? Super, numai ca Florin era sa lesine azi-dimineata din cauza efortului. A zis ca vrea sa renunte deja la "sportu'" asta. Care dintre voi ameninta cu insuratoarea, in afara de Bogdan? Nici unul, desi fiecare sintem implicati in cite o relatie serioasa. Vrem sa mai copilarim putin. Cum o cheama pe iubita ta? Oana. M-a sunat dimineata la birou sa-mi spuna ca azi, 9 iulie, implinim patru ani de cind sintem impreuna. Eu uitasem. Frumos! La ce birou lucrezi? Impreuna cu tata, am o firma pentru industria carnii. De altfel, tata ma sprijina in toate. Ne-a ajutat pe toti, e chiar un mare fan al trupei. El ne-a facut rost si de sala cu oglinzi in care repetam zilnic. Acolo "se antreneaza", tot datorita tatalui meu, si Gaz pe Foc, Blondi, Evrika, A.S.I.A. Linga sala de repetitii vrem sa ne facem una de forta, sauna, studio de inregistrari, birouri - ca vrem sa ne apucam si de impresariat, sala de croitorie. Ce mai, tot pachetul... Sala de croitorie? Da, de care sa se ocupe Laurentiu, care este foarte priceput la design vestimentar. Si coase foarte frumos. O sa luam doua masini de cusut, la care Laurentiu sa confectioneze costumele noastre de scena. Trebuie s-o facem si pe asta, pentru ca ultimele costume pe care le-am comandat, nu mai conteaza unde, au fost facute dintr-un material de sters praful si ni s-au cerut 8 milioane pe ele. Veti lansa acum cel de-al treilea album. Cum a decurs treaba? Totul a fost OK. Am inregistrat in studioul lui Bobita, de la Voltaj. Sintem multumiti de felul cum au iesit toate piesele, speram ca si publicul sa fie de aceeasi parere. Sintem insa suparati pentru ca ultimul nostru videoclip, pentru "Ne-au topit caldurile", a iesit de toata jena. Am mai si dat pe el 3.000 de dolari. N-a avut scenariu bun si nici regizor stralucit. Ne-am suparat atit de rau, ca ne-am hotarit sa ne facem singuri de-acum incolo videoclipurile. ANCA NICOLEANU Bila alba/Bila neagra Vlad Tepes Pe vremea cind aprigul domnitor valah se lupta cu turcul sau cu cine stie ce alti pagini care ne cotropeau tarisoara, nici prin cap nu-i trecea lui Vlad Tepes ca dupa citeva sute de ani va ajunge nu numai in cartile de istorie, ci si pe masa de lucru a guvernului. Cit l-om fi injurat noi pe cetateanul occidental Bram Stocker ca ne denatureaza istoria si ne transforma o figura legendara in vampir, orice sondaj de opinie s-ar face de-a lungul sau de-a latul globului pamintesc, coplanetarii nostri vor asocia Romaniei numele unor sportivi ca Nadia sau Hagi, optional, si numele lui Dracula, obligatoriu. Prin urmare, daca asa stau lucrurile, ideea ministrului turismului de a specula in scop turistic-lucrativ aceasta legenda nu poate fi decit una benefica. Si jumatate din milionul de turisti estimat de ministru daca ne vor calca spre a vizita tarimul natal al lui Dracula si tot va fi bine. Inmultiti dumneavoastra 500.000 de turisti cu o medie de 100 de dolari pe zi cheltuiti si cu un sejur de minimum 3 zile si deja zerourile nu mai incap in pagina. Minciuna, minciuna, da' profitabila! PNTCD Celebrul slogan scandat in urma cu patru ani de sute de mii sau chiar milioane de romani, "Pe-ne-te-ce-de viitorul tarii e!", pare acum o gluma proasta. Probabil ca nici cei mai masochisti romani nu-si pot dori ca un partid sfisiat de orgolii si neputinta sa ne mai calauzeasca destinele. Daca situatia partidul lui Maniu si Mihalache, recladit apoi de seniorul Coposu, n-ar fi atit de grava, am putea crede ca ce se intimpla acum in PNTCD este rodul unei diabolice strategii de imagine. Pentru ca partidul este din nou pe prima pagina a ziarelor. Din nefericire insa, este vorba de ceva mult mai simplu, dar mult mai grav: neputinta liderilor de a-si invinge orgoliile si de a lasa la o parte sforariile si intrigile, pentru a se putea incepe reconstructia partidului. PNTCD a ajuns la guvernare printr-un fericit (sic!) concurs de imprejurari. Acum, cind trebuie sa-si ia soarta in miini, dovedeste ca, de fapt, nu e in stare de nimic. Poate doar de autodistrugere. Apele ucigase Fetita inghitita de apele lacului Pentru cei citiva zeci de brasoveni care s-au dus duminica pe malurile lacului de la Dumbravita, ziua de plaja s-a incheiat tragic, ei asistind neputinciosi cum Laura Strava, o fetita de numai 14 ani, din Brasov, este inghitita de ape. Laura Strava, absolventa a Scolii Generale nr. 15 din Brasov, prospata absolventa a examenului de capacitate venise cu parintii si prietenii la plaja. Desi nu stia sa inoate, ea s-a aventurat, impreuna cu alti doi prieteni, pe una dintre platformele care delimiteaza canalele de pe fundul lacului. Necunoscind exact zona, cei trei s-au pomenit, dintr-o data, ca le fuge pamintul de sub picioare si au inceput sa strige dupa ajutor. Aflat in apropiere, un localnic a reusit sa-i traga din apa pe doi dintre adolescenti si sa-i urce intr-o barca, insa Laura disparuse deja de la suprafata apei. Dupa aproape doua ore de cautari, au fost alertati pompierii. "Din cauza vintului si a ploii nu am reusit sa gasim cadavrul. Noi nu sintem dotati cu scafandri si in asemenea situatii nu prea putem face mare lucru. Dupa aproape doua ore de cautari, am renuntat", ne-a declarat duminica seara, unul dintre pompieri. Cautarile au continuat si ieri, dar trupul neinsufletit al fetei nu fusese gasit, pina la inchiderea editiei. Cantoniera lacului, Victorita Stoica, spune ca exista o platforma de aproape 100 de metri catre centrul lacului si care se intinde pe 50 de metri, unde apa ajunge aproape de briu. "Dupa cei 100 de metri, fundul lacului se adinceste deodata, ca un lighean. In zona sint si curenti, din cauza unei retele de canale care este construita pe fundul lacului", ne-a mai spus cantoniera. Pe marginea lacului sint indicatoare care explica faptul ca inotul este interzis. CAMELIA CSIKI Cinci inecati in Putna si Siret Cinci barbati au murit inecati in riurile Putna si Siret Vrancea, in ultimele doua zile. Din informatiile oferite de politistii de la biroul de presa al IPJ Vrancea, victimele consumasera bauturi alcoolice si intrasera in apa sa se racoreasca. In punctul numit de localnici "Lacul de Argint" din Urechesti s-a inecat Vasile Musat, 44 de ani. Omul s-a aruncat in apa si, dupa aproape 100 de metri de inotat, s-a scufundat si nu a mai iesit la suprafata. La Gugesti, un alt barbat,Toma Margarit, 31 de ani, s-a inecat in lacul "Sifonari", dupa ce a intrat sa se racoreasca. Nicu Negoita, 54 de ani, din comuna Milcovul, a fost gasit mort in albia riului Putna. Omul plecase simbata la pescuit. Popa Stanciu, 33 de ani, din comuna vrinceana Cotesti, s-a aruncat duminica seara in apa canalului "Siret-Baragan" si, in urma unui stop cardiorepirator, s-a inecat. Dupa spusele martorilor oculari, barbatul consumase bauturi alcoolice. Tot duminica dupa-amiaza, politistii din Pufesti au fost anuntati ca in albia riului Siret s-a gasit cadavrul unui barbat. Pina in prezent, identitatea victimei nu a putut fi stabilita insa se banuieste ca ar fi un zilier venit la munca din judetele apropiate. Barbatul are 1,70 metri, parul alb, calvitie, nas acvilin, fata rotunda, fara dentitie si purta haine de culoare maro, uzate. Ieri dupa-amiaza, alte doua persoane s-au inecat in albia riului Putna. SILVIA VRINCEANU Mii de hectare inundate Peste 1.500 de hectare de teren agricol au fost inundate la sfirsitul saptaminii trecute. Cea mai afectata a fost localitatea Valea Ierii, unde cantitatea de precipitatii pe metrul patrat a depasit 90 de litri. Ploile si torentele formate au provocat rupturi de maluri si alunecari de teren, care au blocat circulatia intre Valea Ierii si Caps. Au mai fost inundate 600 de hectare de teren agricol in Cluj-Napoca, 400 in Iara si peste 300 in comuna Iclod. La aceasta ora, specialisti din cadrul Directiei Agricole si ai Inspectoratului de Protectie Civila se afla pe teren, in vederea evaluarii pagubelor produse de inundatii. MIHAI SOICA Sute de gospodarii izolate Aproximativ 190 de gospodarii din satele sucevene Costeleva de Jos si Costeleva de Sus sint izolate, iar patru sint inundate in urma ploilor cazute duminica noaptea. Doua drumuri comunale care fac legatura cu cele doua sate sucevene din zona comunei Ulma, au fost afectate pe o portiune de 1.200 de metri. Torentele au facut fagase mari, iar din acest motiv in cele doua asezari nu se poate ajunge cu nici un vehicul. De asemenea, circulatia rutiera este intrerupta pe o portiune de un kilometru pe drumul judetean 209G, dinspre Ulma inspre granita cu Ucraina. Din cauza ploilor cazute duminica noaptea, acel sector de drum a fost colmatat cu aluviuni. TIBERIU AVRAM Tatuaje la moda: alambicari sexuale si ochi pe fese Desi mii de tineri se tatueaza anual, sint tot mai putine locuri specializate unde profesionistii fac "lucrari" de calitate. Anul acesta, cel mai mult se poarta asa-numitele "tribale" - arabescuri negre, pe care fetele si le tatueaza in chip de bratara, sau animalele - preferate de barbati. Profesionistii insa efectueaza cu cea mai mare placere tatuaje reproducind picturile ciudate ale lui H.R. Gigers, un neamt stabilit in SUA. Tot la cabinetele de tatuaje se face si "piercing" - inele in buric, limba, sprincene sau chiar pe penis. "Frate, fa-mi si mie un tatuaj, sa ma dau smecher la mare!" "S-a dus moda panterelor, a dragonilor si a sirenelor!", ne-a declarat Punkeru', un tinar care face tatuaje. A lucrat pina de curind la o firma care s-a inchis, iar acum primeste comenzi si isi face treaba acasa la clienti. Cele mai multe cereri de tatuaje si de "piercing" vin vara. "Frate, fa-mi si mie un tatuaj, ca sa ma dau smecher la mare!" Punkeru' le face tatuajul numai dupa ce clientii au dovedit ca au implinit 18 ani. "Daca nu, trebuie sa vina cu unul dintre parinti, ca nu avem voie sa facem tatuaje la minori. D-aia i-au inchis pe aia din Piata Romana, ca au tatuat-o pe o pustoaica de 15-16 ani, iar mama ei a facut reclamatie la Inspectia Sanitara", spune el. Un desen de 50 cmp (cit un pachet de tigari) costa, la Punkeru', 500.000 de lei, iar montarea unui cercel - 10-20 de dolari, plus o suta de mii de lei manopera. "In SUA costa de zece ori mai mult", explica el. Cel mai mare tatuaj pe care l-a facut a costat trei milioane de lei si a durat doua ore, timp in care Punkeru' a "desenat" aproape tot spatele unui fotbalist. Printre clientii cabinetelor de tatuaje se numara si fosti puscariasi, care de obicei vor sa acopere un alt tatuaj. O data facut, tatuajul trebuie ingrijit. Punkeru' ii sfatuieste pe proaspetii tatuati "sa nu expuna desenul la soare timp de doua luni si sa nu lase apa sa-l atinga pentru ca palesc culorile". Jojo si-a tatuat pe deget numele iubitului La Complexul Mall - un cabinet modern. Peretii sint impinziti de cranii, capete de indieni, cercei pentru "piercing". "Cel mai mult ne face placere sa tatuam dupa picturile lui H.R. Gigers: sinistre, sumbre, dar foarte apreciate", ne-a spus John, unul dintre cei doi tineri care se ocupa de "desenarea" pielii. Picturile lui Gigers reprezinta schelete, alambicari sexuale, penisuri, lanturi. Clientii insa nu vor asa ceva. E prea complicat si, adesea, prea scump. La Mall, 3 cmp de desen costa zece dolari. "Aproape 80 la suta din clientii de aici sint straini - greci, americani, francezi... E normal, la ei ar costa cu mult mai mult un tatuaj", explica, intelegator, John. Si pe la el au trecut puscariasi pentru a-si acoperi fostele tatuaje. De obicei vor sa li se tatueze capete de animale, dar si serpi. Ceea ce ne spunea Punkeru' ne confirma si John: cu grasii e mai greu de lucrat. "Vopseaua intra mai greu in piele". La cabinetul de la Mall s-a tatuat si Jojo, care a dorit ca numele iubitului sau sa ramina pe vecie pe degetul ei. La categoria "tatuaje ciudate" se numara un cod de bare, semnul distinctiv al firmei Reebock, un ochi pe o fesa, zvastica, dungi in circumferinta pe un penis, un paianjen, iar ca inscrisuri - numele copilului cu litere chinezesti si cuvintele "cu placere", scrise deasupra a doua cirese apetisante pe bratul unui barbat. Femeile care doresc sa scape de chinul dermatografelor sau a t.usurilor zilnice isi pot tatua pe pleoape, buze si sprincene un machiaj permanent. Ochi, sprincene sau buze - cite 200 de dolari. Si-a tatuat un delfin pentru ca a pierdut un pariu cu sotia Cei mai multi doritori de tatuaje nu apeleaza la cabinetele din oras, ci la prieteni sau vecini, care pot face tatuaje inlocuind aparatele speciale cu altele, cum ar fi o mina de pix, un motoras de casetofon, o coarda de chitara (in loc de ac) si un pix Rottring. Contrar perceptiei generale, nu numai tinerii isi fac tatuaje. John povesteste ca un domn in virsta de aproximativ 40 de ani si-a tatuat un delfin in urma pierderii unui pariu cu sotia. Punkeru' spune ca si el a tatuat un barbat in virsta de 55 de ani, care a dorit sa preschimbe vechiul tatuaj pe care-l avea. Daca tatuajul este facut de un amator fara pricepere, se poate lasa cu infectii. "Anul trecut au venit la mine doi tipi care faceau stagiul militar. Unul dintre ei incercase sa-l tatueze pe celalalt, dar nu reusise. Pe locul cuprins de conturul viitorului tatuaj ramasese carne vie. Ma intrebau daca pot face ceva. L-am trimis la medic. Rana era mare, cit jumatate de palma", povesteste John. TATIANA DABIJA Marilena Nitu si-a tatuat conturul buzelor Marilena Nitu, mai celebra pentru cum arata decit pentru calitatile sale vocale, a taiat rasuflarea barbatilor atunci cind a aparut, in 1999, pe scena Festivalului de la Mamaia. Bruneta, picioare lungi, buze groase, frumos conturate si sini gen Pamela Anderson. Numai ca mama natura nu are, nici in acest caz, un merit suta la suta. Marilena datoreaza buzele sale senzuale tot progreselor facute in domeniul artei frumusetii. Cind a fost in Italia, ea si-a tatuat conturul buzelor pentru a fi cit mai expresive. Si tatuajele nu se vor opri aici! Nikita, cel mai mare tatuaj din tara Laura Romega, pe numele ei din buletin, sau Nikita, cum ii spun prietenii, este vedeta prezenta pe coperta din octombrie 2000 a revistei "Playboy". Laura, un Scorpion in virsta de 22 de ani, este blonda posesoare a celui mai mare tatuaj din Romania si fan declarat al Nikita. "Ador stilul ei, cum se imbraca, vocea, privirile, felul de a fi, totul", spune Laura. La fel ca idolul sau din filme, este pasionata de sport: joaca tenis de la zece ani. Despre tatuajul sau, care reprezinta varianta color la "Sfintul Gheorghe omorind balaurul", Laura sustine ca a vrut sa demonstreze doar ca o femeie poate fi la fel de rezistenta la durere ca un barbat. Radu Niculescu are tatuaj cu gargarita Ca unii care calatoresc mult, fotbalistilor nu li se mai pare bizar ca un baiat sa poarte cercel sau o fata sa aiba sinii tatuati. Pe Radu Niculescu nu-l intereseaza gura lumii: "Cel mai important lucru pe aceasta lume e sa fii impacat cu tine insuti", spune atacantul. "E treaba mea, si numai a mea, daca imi place sa port cercel sau sa cint la clarinet". Pe bratul drept al jucatorului bancar, in apropierea umarului, este tatuata, in culori vii, o gargarita cit discul unui telefon. "Buburuza e o insecta tare simpatica, asa ca am ales-o drept model". "Cind mi-a vazut pentru prima data tatuajul, dom' profesor Halagian a privit lung dar n-a spus nimic. In general, fetele apreciaza, chiar daca mai sint unele carora li se pare oarecum ciudat sa fii tatuat". Bebe Carabina a fost prins dupa tatuaj Legendarul Bebe Carabina, infractorul care a tinut pe jar Politia Romana luni la rind, a fost prins. El a fost capturat la sirsitul lunii aprilie a anului trecut, in comuna Ghimpati-Giurgiu, dupa o tentativa nereusita de a sparge o banca. Culmea este ca periculosul infractor nu a fost prins de politie, cum ar fi fost firesc, ci de paza obsteasca a comunei respective. El a fost dus la sediul politiei din localitate, de unde a fost imediat anuntat IPJ Giurgiu. Cei de la Giurgiu au reusit sa-l identifice pe barbatul prins de sateni, dupa un tatuaj de pe piept reprezentind doi pumni incatusati. Sisu, din La Familia, are tatuaj cu marijuana Multe din piesele de succes ale trupelor hip-hop care s-au ridicat din cartier, ca BUG Mafia si La Familia aduc vorba despre droguri si mai ales despre marijuana. Poate nu intimplator, la o lansare de disc organizata in septembrie 1999, la Studio Martin, a avut loc si o descindere a trupelor de interventie ale MI, urmata de o perchezitie la care gurile rele spun ca, in automobilul Audi apartinind lui Sisu s-ar fi gasit si niste marijuana, nu fata, ci "iarba" (pe care Sisu o poarta, de fapt, tot timpul, sub forma unui tatuaj pe antebrat). Paula Seling si-a tatuat fesa cu semiluna Paula Seling si-a tatuat pe fesa stinga o semiluna cu un zimbet rautacios, inconjurata de mai multe stelute. Cintareata a tinut secret acest aspect al posteriorului ei, considerind ca este un lucru intim. Tocmai de aceea a ales respectiva "locatie", pentru ca nu a vrut ca tatuajul ei sa fie vazut si stiut de toata lumea. Tatuaje de vedete Marijuana, interpreta de muzica hip-hop, si-a tatuat la virsta de 17 ani, pe umarul sting, chipul lui Brandon Lee, fiul celebrului Bruce Lee, protagonist al filmului Corbul Calin Goia, solistul vocal al trupei rock Voltaj, are tatuat deasupra cefei un simbol celtic Creatorul de moda Catalin Botezatu si-a tatuat deasupra barbatiei emblema propriei sale case de moda - Delfi - un delfin dragalas Giovanni, de la trupa hip-hop Il-Egal, nu a avut pina acum nici un tatuaj, dar intentioneaza sa-si aplice pe tot corpul diverse simboluri religioase Loredana Groza nu a avut curajul sa se tatueze, preferind sa-si aplice, din cind in cind, pe brate, cite un tatuaj ce iese la spalat. ( D.M. ) Pe scurt Femeie gasita in fintina O femeie inca neidentificata a fost gasita intr-o fintina din Deleni-Neamt. Macabra descoperire a fost facuta de Dumitru Cotfas, care, in timp ce scotea apa din fintina, s-a trezit cu un fragment din cadavrul unei femei in galeata. Femeia avea intre 35 si 40 de ani, 1,65-1,70 metri, parul scurt, ochi caprui, tenul alb si fata rotunda. Dantura este completa si prezinta lucrari dentare de culoare galbena. La urechi, are cercei in forma de veriga din metal galben. Era imbracata cu un sacou alb cu gri si rosu, din stofa, bluza multicolora cu sase nasturi, sutien de culoare crem si pantofi din imitatie de piele neagra. Nu i se cunoaste numele, deoarece nu avea nici un act de identitate si nu s-au constatat urme de violenta pe corp. Cadavrul se afla la Morga Spitalului Tirgu-Neamt. ( M.F. ) Acuzat ca si-a violat fiica Inspectoratul Judetean de Politie Botosani investigheaza un posibil caz de incest. Constantin C. (37 de ani), din orasul Dorohoi, este acuzat de una dintre fiicele lui, A.C.C., in virsta de 12 ani, de viol. Tatal este invinuit ca in urma cu o saptamina, beat fiind, ar fi intrat peste fata si ar fi violat-o. Plingerea impotriva lui Constantin a fost facuta de catre fiica lui vitrega, A.R., de 17 ani. Aceasta ar fi vazut fapta comisa de Constantin si, la citeva zile, a convins-o pe sora ei, A.C.C., sa declare politistilor ce i s-ar fi intimplat. ( C.D. ) Ciobanesc ucis de pitbull Un ciine pitbull scapat de sub supraveghere a sarit duminica dupa-amiaza gardul unei casei de pe strada Brumarel, numarul 13, si a atacat feroce ciinele rasa ciobanesc german al proprietarilor. Din lupta care a urmat, pitbull-ul a iesit invingator, reusind sa ucida ciobanescul. Proprietara ciinelui ucis s-a speriat si a anuntat politia. Un echipaj de politie s-a deplasat la fata locului. Pitbull-ul a fost impuscat iar cadavrul sau a fost dus la un laborator specializat pentru a i se face analize, spre a se stabili ce i-a provocat agresivitatea fata de ciobanescul mioritic. ( S.T. ) Un ARO arhiplin a plonjat in Mures Un ARO plin cu 11 tineri, care mergeau la discoteca la Lipova, a cazut duminica noaptea in riul Mures. Masina rula cu aproximativ 100 km pe ora cind soferul Ionel Iovita (30 de ani), din Lipova, care a sustinut ca a fost orbit de o alta masina care circula din fata, a ratat o curba strinsa, si ARO-ul a plonjat in Mures. Din cei 11 tineri, 10 au reusit sa se salveze. Traian Berci, 23 de ani, din Bruznic, a disparut. Ieri, se faceau eforturi pentru gasirea lui. Se pare ca soferul se afla sub influenta bauturilor alcoolice si se asteapta rezultatul analizei probelor biologice care i s-au prelevat. ( S.T. ) Toti elevii Liceului Basarabi au picat BAC-ul Caz unic in invatamintul liceal romanesc, toti absolventii unui liceu au reusit contraperformanta de a nu promova examenul de bacalaureat! Este vorba despre cei 52 de absolventi ai Liceului Teoretic Basarabi, din judetul Constanta. Dintre cei 52 absolventi inscrisi la examenul de bacalaureat, trei nu s-au prezentat, iar notele la matematica ale celor 49 de picati au fost de la 1,60 la 5,40, drept pentru care peste 90% dintre cei picati au depus contestatii, invocind gradul ridicat de dificultate. Din surse autorizate am aflat ca aceasta situatie era previzibila inca din anii precedenti, cind procentul de promovare a bacalaureatului s-a situat sub 10%. Inspectorul general adjunct din cadrul ISJ Constanta, Marian Sirbu, ne-a declarat ca unele dintre cauzele posibile ar fi gradul ridicat de dificultate al subiectelor de la matematica si noua metoda de examinare a elevilor. Aceste scuze sint insa puerile, dat fiind faptul ca intr-un alt loc din Basarabi, la Grupul Scolar Agricol Palas, dintr-un numar de 184 elevi, doar 12 au picat la bacalaureat. Un motiv ar putea fi acela ca in planul de scolarizare intocmit de catre Inspectoratul Scolar Judetean Constanta, la Liceul Teoretic Basarabi este cuprinsa o clasa cu profil real, dar cu invatamint seral, ceea ce reprezinta o anomalie, dupa parerea majoritatii profesorilor. "Vom face o monitorizare tip RODIS la acest liceu, in urma careia sa putem avea o privire de ansamblu a situatiei. Este posibil sa fie si vina cadrelor didactice, ale caror specializari se constituie in materii de bacalaureat. Dar, atita timp cit in Romania nu se spun lucrurilor pe nume, nu le voi spune eu", a declarat Marian Sirbu. Desi am incercat sa obtinem si pozitia presedintelui comisiei de examinare a elevilor din Basarabi, prof.univ. Rodica Bercu, aceasta nu a fost de gasit. Directoarea liceului, prof. Tatiana Dorobeti, a luat apararea profesorilor, fiind invocata situatia materiala si familiala precara a unora dintre elevi, fapt care se repercuteaza asupra procesului educational. In cursul saptaminilor urmatoare se asteapta primele masuri, surse din interiorul ISJ declarindu-ne ca titularii catedrelor de matematica cit si directoarea liceului urmeaza a fi eliberati din functii. BOGDAN GABRIEL 83 la suta din candidatii din tara au promovat examenul Dintre cei 18.561 de absolventi de liceu din Capitala care s-au prezentat la examenul de bacalaureat, peste 1.300 se vor prezenta si la sesiunea din august, ei nereusind sa obtina medii de promovare. Un prim bilant, inaintea contestatiilor, al rezultatelor obtinute de elevii liceelor bucurestene la bac arata ca 92,87 la suta dintre acestia au promovat. La nivelul tarii, rezultatele partiale la bacalaureat indica o promovabilitate de aproximativ 83,30 la suta, in conditiile in care trei judete - Suceava, Teleorman si Vrancea - nu au trimis inca informatiile necesare catre Ministerul Educatiei si Cercetarii. In clasamentul judetelor, primele trei locuri sint ocupate de judetele Caras-Severin, cu un procent de promovabilitate de 97,64 la suta, urmat de Botosani, cu 96,74 la suta si Harghita, cu 95,25 la suta. In acest clasament, Bucurestiul ocupa locul sapte, pe ultima pozitie situindu-se judetul Mehedinti, unde numai 62,16 la suta dintre candidatii la bacalaureat au obtinut medii de promovare. IULIANA ANGHEL Inca un copil omorit de ciuperci Un baietel de un an si doua luni, internat la Clinica de Pediatrie 2, a murit noaptea trecuta din cauza intoxicatiei cu ciuperci. Cristian Gorun era din judetul Alba si fusese adus la Cluj duminica dimineata, dupa doua zile de spitalizare in Alba. Mama lui, Codruta Gorun, este convinsa ca baietelul ei ar fi putut fi salvat daca ar fi fost internat la Cluj imediat dupa aparitia primelor simptome de intoxicatie. Ieri dimineata, un alt copil, in virsta de doi ani, din Zalau, a murit in urma unei insuficiente hepatice severe provocate de intoxicatia cu ciuperci. In cursul noptii trecute, la Clinica de Pediatrie 2 din Cluj au mai fost internati patru copii, cu virste cuprinse intre 2 si 13 ani, in urma unor intoxicatii cu ciuperci. Starea celor 13 copii internati in prezent la Clinica de Pediatrie 2 este stabila. Familie internata in spital Doi copii din comuna Vinatori-Neamt, Constantin Ticu (4 ani) si fratele sau, George (2 ani), au fost internati ieri dimineata in Spitalul Judetean Neamt, in urma unor intoxicatii cu ciuperci culese din padure. O data cu copiii a fost internata si mama lor, Elena Ticu. Cel mai grav este cazul micutului George, care a mincat mai mult decit toti. Din cele spuse de cei din familia Ticu, nici unul nu cunostea ce fel de ciuperci au mincat. MIHAI SOICA MIRCEA FURDU Lucrari de examen aruncate la gunoi Cu doua exceptii, studentii din anul I al Colegiului de Administratie Publica (CAP) din municipiul Sfintul Gheorghe, judetul Covasna, vor trebui sa se prezinte la un nou examen de sfirsit de an, in luna septembrie, dupa ce o comisie de examinare venita de la Universitatea "Babes-Bolyai" (UBB) din Cluj - de care apartine colegiul - le-a dat note de 4. Reexaminarea a fost solicitata de catre studenti dupa ce numeroase lucrari au fost gasite in containerul de gunoi al CAP, unde fusesera aruncate de profesorul examinator Lorant Cziprian Kovacs, director de studii la colegiu. Unul dintre studenti, Zoltan Karda, s-a adresat cotidianului de limba maghiara "Kronika", pentru ca profesorii si studentii de la UBB sa afle "manevrele lui Cziprian Kovacs". "Cazul a fost iscat de cei nemultumiti de notele primite. Nu sint obligat sa pastrez lucrarile", ne-a declarat Cziprian Kovacs. Asistentul universitar Arpad Antal spune ca profesorul a anuntat la UBB aruncarea lucrarilor si ca va primi o sanctiune minora. PETER DOMOKOS Germania are nevoie de specialisti in hamburgeri Economistii romani care lucreaza in restaurante fast-food pot merge la munca 18 luni in Germania. Meseriile cautate sint: bucatari, ospatari, receptioneri si economisti pentru restaurante tip fast-food. Preselectia va fi organizata de Ministerul Muncii si Solidaritatii Sociale pe 20 si 21 iulie. Cei care doresc sa participe la preselectie trebuie sa fie calificati in meseria ceruta, sa fi lucrat cel putin doi ani in domeniu, sa cunoasca bine limba germana si sa aiba intre 18 si 35 de ani. Dosarul trebuie sa contina: buletinul de identitate si diploma de calificare, in original si copie legalizata, copie dupa cartea de munca, un CV in limba germana, si o poza recenta, tip pasaport. MIHAELA BALEA Editia de Transilvania Grigore Lese horeste de 25 de ani Nu este usor sa scrii despre Grigore Lese, iti vine tot timpul sa-i asculti cintecele si sa fredonezi si tu, incet sau in gind, ceea ce el interpreteaza precum o pasare. "Pasaruca di pa munte/ Auzit-am ca stii multe./ De stii multe hai ma-nvata,/ Ca io mor cu doru-n brata/ De stii multe hai de-mi spune/ Ca io mor cu doru-n lume." Grigore Lese cinta de mai bine de 25 de ani, si si-a dedicat viata folclorului. Asa se face ca, din Tara Lapusului, de la Stoiceni, unde s-a nascut, in februarie 1954, si a simtit pentru prima oara fiorul dorului in inima sa, si-a luat familia si a plecat la Cluj, la Academia de Muzica "Gh. Dima", pentru a deveni muzician, cu scopul clar de a sluji folclorul. "Dumnezeu m-a inzestrat cu har", zice artistul in prefata cartii "La obirsii", pe care a editat-o de curind, exact cu scopul de a face cunoscuta muzica traditionala. "Mama mea horeste deosebit. Locul in care am vazut lumina zilei este prielnic pentru ceea ce se cheama muzica traditionala. Din aceasta, eu am valorificat ceea ce am considerat ca este valoros si reprezentativ pentru spiritualitatea romaneasca", continua el. Din pacate, in ultima vreme folclorul este preluat de "indivizi cu slaba pregatire profesionala. Nu este de ajuns sa provii din mediul satesc, sa pretinzi ca esti artist si ca te pricepi. Scena presupune profesionalism (...). Actele artistice fara valoare sint la fel de pagubitoare, grave pentru societate, ca infractiunile si vor trebui pedepsite ca atare. Profesionalismul nu se masoara in numar de casete si CD-uri editate sau in numarul aparitiilor la televiziune". Supararea pe manele Grigore Lese are in repertoriu 90 de cintece, dupa 25 de ani de cautari, toate acestea fiind originale. Artistul a editat un singur CD pina la aceasta data, care contine cintece de catanie si doine. Fara studii serioase de muzica, la Conservator, nu se poate aprofunda corect problema folclorului romanesc, mi-a spus artistul, nu de mult, la Bistrita, la dubla lansare a celor doua productii ale sale. Din pacate, filonul interpretativ, zice el, lasa de dorit la ora aceasta si asistam la o invazie de manelisti si de manele. Artistul nu este suparat pe manelisti, a fost o vreme, dar i-a trecut in momentul in care si-a dat seama ca de vina sint toti cei care le prefera. In opinia lui, cei mai vinovati se fac profesorii de diverse instrumente, care in anii Ô70 s-au apucat de cintat la nunti, luind locul tiganilor. Muzica lui taraneasca, traditionala, n-o s-o cinte niciodata tiganii pentru ca nu au cum. Muzica lui exprima dorul. Grigore Lese a cintat de multe ori in strainatate, in America, in Germania etc., lucru care l-a obligat sa-si depaseasca mereu conditia. "Pina nu vom demonstra lumii ce inseamna dorul si doina, vom fi mereu confundati cu alte popoare, din alte spatii etnofolclorice". Artistul poarta pe scena si pe strada un costum special Desi a studiat fagotul, Grigore Lese nu cinta decit foarte rar la acest instrument. El zice ca, impreuna cu sotia sa, Marioara Lese, au un singur scop in viata si acela este exclusiv legat de interpretarea melosului care intruchipeaza dorul, doina, dragostea si instrainarea. In acest sens, ei au conceput un recital special care se numeste "La obirsii", recital care a fost prezentat atit in tara, cit si in strainatate si care constituie subiectul central al cartii cu acelasi nume, editata recent la Editura Charmides, din Bistrita. Ei prezinta lumea satului traditional, cu hori din ritualul de nunta, de catanie, hori de unul singur, decintece, bocete si colinde. El este original si cind este vorba de haine. Grigore Lese poarta un "costum" compus dintr-o camasa de in, alba, asemanatoare camasii care compune portul popular morosenesc, din Tara Lapusului, o palarie neagra si o vesta, la care imbraca totdeauna pantaloni negri si pantofi de aceeasi culoare. FLORICA DURAI Bursieri cu taxe Incepind cu anul universitar viitor, studentii de la Universitatea de stat "Aurel Vlaicu", din Arad, vor putea beneficia de burse de studii, indiferent daca au intrat pe locurile bugetare sau pe cele cu taxa. Prof. univ. dr. Lizica Mihut, rectorul Universitatii "Aurel Vlaicu" din Arad, a explicat ieri ca, din momentul in care tinerii devin studenti ai universitatii, se bucura de toate drepturile conferite de lege, chiar si de dreptul la bursa. De asemenea, studentii acceptati in universitate pe locurile cu taxe vor putea trece pe locuri bugetare, in limita in care apar locuri libere in urma exmatricularilor, a repetentiilor sau a retragerii unor studenti. SORIN TROCAN Sef nou la politie Maiorul Nicolae Gheorghe Olar este, incepind de ieri, noul comandant al Politiei Cugir. Olar a fost numit cu delegatie de inspectorul sef al IPJ Alba, colonelul Marin Aron, si va asigura interimatul la conducerea Politiei Cugir, dupa ce fostul comandant, capitanul Valer Coman, a fost retrogradat, in urma uciderii lui Ioan Bregariu de catre doi subofiteri. Nicolae Olar a fost pina acum ofiter in cadrul Serviciului de combatere a criminalitatii economico-financiare din IPJ Alba. LUCIAN DOBRATER Evadat prins In urma unei ample actiuni de cercetare si scotocire, lucratori din Inspectoratul de Politie al Judetului Satu Mare l-au depistat si retinut pe Petrovan Leon Ilie, 24 de ani, din comuna Odoreu-Satu Mare, urmarit general, care evadase, duminica dupa amiaza, de la punctul de lucru GAS al Penitenciarului Satu Mare, informeaza IGP. Evadatul era condamnat la zece ani inchisoare pentru viol, si fusese arestat in noiembrie anul trecut. ( D.B.T. ) Asfixiati in canal Doi muncitori de la Distrigaz Arad au murit ieri la o interventie de rutina. Vineri noaptea s-a reclamat ca exista o defectiune la o vana de refulare, in zona Subcetate, din Arad. Simbata dimineata s-a deplasat la fata locului o echipa care a realizat intreruperea gazului. Ieri, alta echipa, formata din Gheorghe Blaghi (52 de ani) si Gheorghe Wagner (47 de ani), ambii cu peste 25 de ani vechime in domeniu, s-a deplasat pentru a remedia defectiunea. Ei au intrat in canal fara mastile de protectie impotriva gazelor, lasate pe marginea canalului. Neglijenta le-a fost fatala. Abia peste o ora, cadavrele lor au fost scoase din canal de echipa de descarcerare de pe linga unitatea de pompieri militari din Arad. SORIN TROCAN Muncitor zdrobit de o tubulatura Un angajat al SC Fimaro SA Cluj-Napoca a decedat ieri dimineata pe o platforma a unei fabrici in constructie apartinind Gruppo Fratidin din orasul Sebes-Alba. Martin Toth (45 de ani) era casatorit si avea doi copii, fiind angajat de 26 de ani la SC Fimaro SA Cluj, in calitate de lacatus-montator. Ieri dimineata, Martin Toth ridica un fragment de tubulatura de cinci metri. "Victima, care lucra la asamblarea tubulaturii, s-a apropiat si a rasucit una dintre ramificatii, moment in care s-a schimbat centrul de greutate. Tubulatura a iesit de pe lamele stivuitorului si, in cadere, l-a surprins pe Martin Toth", a declarat inspectorul-sef al Inspectoratului Teritorial de Munca Alba, juristul Dorel Fit. In urma impactului violent, clujeanul a decedat pe loc. LUCIAN DOBRATER 221 persoane muscate de ciini Pe primele sase luni ale acestui an, la Spitalul de Boli Infectioase din Baia Mare s-au prezentat 221 de persoane muscate de ciini. Sefa sectiei Infectioase II, dr. Viorica Chereches, ne-a declarat ca s-au administrat in total 630 de doze de vaccin antirabic, 20 de victime beneficiind si de seroprofilaxie antirabica. "Tratamentele sunt foarte scumpe, pentru fiecare doza de vaccin antirabic se cheltuieste un milion de lei. In cazul nostru, doar pentru vaccinare am cheltuit 630 milioane de lei", a mai adaugat dr. Viorica Chereches. Pentru pacienti, tratamentele sint gratuite, fiind cuprinse in programul national de profilaxie antirabica. ADRIAN RUSU Cioban omorit de trasnet Un cioban din comuna Zam-Hunedoara a decedat duminica seara, rapus de un trasnet. Florin Negru avea 17 ani si s-a adapostit sub un copac, imediat dupa ce a inceput o ploaie torentiala, cu descarcari electrice. Tinarul a fost gasit mort la citeva minute dupa tragedie, cu arsuri pe corp si cu cizmele crapate in urma cantitatii de electricitate pe care a retinut-o. Politistii din Sugag nu au solicitat medicul legist, certificatul de deces fiind intocmit de medicul comunei. LUCIAN DOBRATER Judecator, acuzat de plagiat Mircea Boar, judecator la Curtea de Apel Timisoara, a adresat o plingere procurorului general al Romaniei, in care isi acuza un coleg de instanta de plagiat. Obiectul disputei il constituie cursul de drept comercial de la Universitatea Tibiscus din Timisoara, pentru a carui paternitate se lupta cei doi judecatori. Cel acuzat de plagiat este Mircea Godea, presedintele Sectiei penale de la Curtea de Apel Timisoara, care, la aflarea vestii, a plecat in vacanta. "Este adevarat ca am depus o astfel de plingere, dar nu doresc sa comentez in nici un fel situatia creata", ne-a declarat Mircea Boar. Este primul litigiu de acest fel, care se creeaza intre doi judecatori din justitia timisoreana. SERGIU MIAT Erata Dintr-o regretabila eroare, in editia de Transilvania a "Evenimentului zilei" de ieri, pagina a doua, in articolul "Avionul prabusit, pilotat de fata comandantului", a aparut fotografia colegei Alexandrei Bojan, Cristina Toth. Cristina, colega Alexandrei, a evocat in cuvinte miscatoare personalitatea tinerei disparute, o adevarata speranta a planorismului aradean. Pe aceasta cale facem cuvenita rectificare si ne cerem scuze pentru eroarea creata si prejudiciile aduse persoanelor implicate. Inca un copil omorit de ciuperci Parintii ii acuza pe medicii din Alba de neprofesionalism Un baietel de un an si doua luni, internat la Clinica de Pediatrie 2, a murit noaptea trecuta din cauza intoxicatiei cu ciuperci. Cristian Gorun era din judetul Alba si fusese adus la Cluj duminica dimineata, dupa doua zile de spitalizare in Alba. Mama lui, Codruta Gorun, este convinsa ca baietelul ei ar fi putut fi salvat daca ar fi fost internat la Cluj imediat dupa aparitia primelor simptome de intoxicatie. Ieri dimineata, un alt copil, in virsta de doi ani, din Zalau, a murit in urma unei insuficiente hepatice severe provocata de intoxicatia cu ciuperci. In cursul noptii trecute, la Clinica de Pediatrie 2 din Cluj au mai fost internati patru copii, cu virste cuprinse intre 2 si 13 ani, avind diagnosticul intoxicatie cu ciuperci. Starea celor 13 copii internati in prezent la Clinica de Pediatrie 2 este stabila. Seful clinicii, prof. dr. Nicolae Miu, considera ca este necesara derularea unor programe de educatie in scoli sau in pietele agroalimentare pentru a avertiza asupra riscului consumarii de ciuperci culese din padure si care nu au fost verificate. MIHAI SOICA Sase noi cazuri in Alba Potrivit medicului de garda de la Serviciul de Urgente al Spitalului Judetean Alba, in cursul zilei de duminica, alte sase persoane, dintre care un copil, au fost internate in spital ca urmare a intoxicatiilor cu ciuperci. Patru sint din Alba Iulia, unul din Sintimbru si unul din zona Sebesului. LUCIAN DOBRATER O femeie a ajuns in coma la spital Numai in ultimele trei zile, la Spitalul Judetean Sibiu au fost internati 18 oameni intoxicati cu ciuperci. In prezent, in spitalele din oras sint peste 30 de bolnavi cu toxiinfectii alimentare. Cel mai grav caz a fost al unei femei care a fost adusa duminica la spital in coma de gradul 1, insotita si de restul familiei. Toti prezentau simptone specifice dupa ce mincasera ciuperci culese din flora spontana. La Spitalul Clinic Judetean se afla internate citeva familii din Cristian si Orlat care au consumat in acest weekend ciuperci culese de prin paduri. Medicii spun ca pacientii au avut noroc pentru ca s-au prezentat la timp la spital, si efectele toxinelor din ciupercile otravitoare au putut fi inlaturate usor. Seful Compartimentului Igiena Populatiei de la Sibiu, dr. Elena Resiga, ne-a declarat ca in aceasta perioada toate cele trei specii clasice de ciuperci au un corespondent otravitor cu care seamana foarte mult si sint foarte usor de confundat. FELIX DAMIAN Prize sigilate la sanatoriul de la Avrig La Sanatoriul de Boli Profesionale de la Avrig sint tratati oameni care muncesc in toate zonele poluate din tara. Fata de anul trecut, sanatoriul a primit un buget care reprezinta abia o treime din bugetul de austeritate solicitat. In aceste conditii, Consiliul de Administratie al sanatoriului a impus citeva masuri de reducere a cheltuielilor. Prizele au fost sigilate, laboratorul clinic pentru analiza diferitelor probe a fost inchis, iar medicamentele sint eliberate doar in situatii critice. Alimentele pentru prepararea hranei pacientilor se cumpara o data pe saptamina si, in citeva zile, conducerea va fi nevoita sa renunte si la serviciile de paza. Banii pe care-i au acum oamenii de la sanatoriul din Avrig nu ajung nici pentru deratizare. "Cei din conducere mi-au spus ca un bun manager se descurca cu cit are, iar eu le spun ca nu avem nici bani de mincare", a declarat directorul Viorica Trifan. Joia trecuta, pacientii au refuzat sa intre la masa si au amenintat cu greva foamei si chiar cu blocarea DN 1 Sibiu-Brasov. "Din 1977, vin la Avrig si aproape in fiecare an stau aici cite doua saptamini, insa niciodata nu a fost asa de rau. Imi stric sanatatea la turnatorie, vin sa-mi prelungesc viata aici si aflu ca nu am dreptul la medicamente sau sa folosesc frigiderul", ne-a declarat Petru Pintilie din Resita. La Avrig, in incinta clinicii se afla un parc despre care se spune ca este unic in Romania prin fenomenul numit "aer cu ioni negativi". Sanatoriul din Avrig se afla in pavilioanele fostului Palat de vara al baronului Samuel von Brukenthal, cladire construita acum 220 de ani. Dupa ce a fost confiscat de comunisti, a devenit spital, maternitate si, de aproape 30 de ani, functioneaza ca sanatoriu pentru cei care lucreaza in medii cu noxe. FELIX DAMIAN Stop cardiac la scaldat In localitatea Copalnic Manastur a fost gasit duminica, 8 iulie, in riul Lapus, cadavrul lui Dan D., 16 ani, din Baia Mare. Medicul de garda de la dispensarul uman din localitate a constatat ca tinarul a facut stop cardiac in momentul in care a intrat in apa, fapt care i-a produs moartea. ADRIAN RUSU Angajati lui Catarama ies in strada Muncitorii de la Elmoberom Beius-Bihor ies azi in strada. Patronul Viorel Catarama are buzunarele goale. In loc de chenzina, Catarama a trimis la Beius un fax prin care se scuza ca nu mai are bani. El a incercat sa orienteze necazul oamenilor spre Ministerul Finantelor. Ieri dupa-amiaza, directorul general de la Elmoberom si-a dat demisia. Gheorghe Smit si-a inaitat demisia pe motiv ca nu mai poate conduce o fabrica ai carui muncitori nu-i poate plati. De patru zile, cei 1.200 de angajati nu mai lucreaza. Muncitorii sustin ca salariile pe luna mai le-au fost diminuate cu 20a si ca n-au vazut nici un leu din avansul pe luna iunie. Viorel Catarama le-a comunicat salariatilor, printr-un fax, ca nu mai are bani de salarii si a dat vina pe stat, sustinind ca are de recuperat 14 miliarde de lei reprezentind rambursarea TVA. Dupa comunicatul lui Catarama, oamenii necajiti si-au indreptat protestul catre autoritatile locale si judetene. Prin reprezentantii sindicali, ei au cerut Primariei Beius, Prefecturii Bihor si Directiei Finantelor Publice din Bihor sa deblocheze de urgenta miliardele lui Catarama. "Problema e la Bucuresti. Tare ma tem ca e ceva putred acolo sus. La solicitarile noastre, Viorel Catarama n-a venit nici la discutii, nici sa lamureasca problemele ivite aici", ne-a declarat ieri liderul de sindicat Florian Budea. MIRUNA IONESCU Recolta de cartofi, decimata Circa jumatate din recolta de cartofi din Covasna ar putea fi compromisa din cauza manei, sustin specialistii de la Directia Fitosanitara. Statul nu acorda de ani subventii destinate achizitionarii de ierbicide, fungicide si insecticide, iar costul unui tratament antimana se ridica la 1,5 milioane lei la hectar, fiind nevoie, in medie, de doua-trei tratamente. Din cauza parcelelor mici ale producatorilor de cartofi nu se poate utiliza elicopterul in imprastierea de substante antimana. Proliferarea ciupercii parazite a fost cauzata de precipitatiile dese cazute in ultimul timp, care au imbibat in exces solul cu apa. Cele mai afectate zone sint Zabala, Brates, Reci, Tirgu-Secuiesc. In cel mai mic judet al tarii se cultiva cartofi pe o suprafata de 18 mii de hectare, iar recolta se ridica la 300 de mii de tone pe an. PETER DOMOKOS Primarie inchisa pentru delegatiile maghiare Primarul Gh. Funar a refuzat sa primeasca ieri la Cluj o delegatie a orasului maghiar Pecs, pretextind situatia tensionata creata de adoptarea legii statutului de catre parlamentul ungar. Delegatia din Pecs, condusa de viceprimarul Bela Papp, avind in compunere mai multi consilieri locali, a purtat discutii la Prefectura Cluj pe marginea unor proiecte economice intre cele doua municipii, dar si despre constructia unor parcuri industriale. Pecs este unul dintre primele orase din cele zece infratite cu Clujul chiar din 1990, infratire pe care Funar a mostenit-o la preluarea primului mandat, in 1992. MIHAI BACALU Misterele Revolutiei: "Daca nu venea armata, la Cluj nu se intimpla nimic" Audiat la Curtea Suprema de Justitie in cadrul procesului "Revolutia de la Cluj", martorul Emil Popa a declarat ca in acest oras nu s-ar fi intimplat nimic daca acolo nu ar fi fost dislocata armata. Popa este primul dintre martorii audiati in acest proces care a descris in amanunt momentul in care soldatii au deschis focul asupra demonstrantilor. Fost inginer, angajat la Spitalul Judetean Cluj, martorul a relatat ca, pe 21 decembrie 1989, in jurul orei 14.30, in centrul orasului plin de manifestantii care scandau lozinci anticomuniste a aparut un camion militar. Din masina au coborit mai multi soldati, condusi de cel despre care, mai tirziu, el a aflat ca se numeste Carp Dando. Ceva mai tirziu, intre acesta si actorul Calin Nemes a izbucnit o altercatie verbala, continuata printr-o scurta ciocnire fizica. In momentul urmator, dinspre militari a inceput sa se traga asupra manifestantilor. Dintre soldati, "unul tuciuriu" i-a ramas martorului in memorie. Popa a mai afirmat ca nu a auzit un ordin precis de deschidere a focului. Acum, dupa aproximativ 12 ani de la acele evenimente, martorul a afirmat ca toata actiunea din centrul Clujului "a fost pregatita". In cadrul procesului "reprimarii de la Cluj" sint judecati gen. col. (r) Iulian Topliceanu, fost comandant al Armatei a 4-a, Ioachim Moga, fost prim-secretar al Comitetului Judetean Cluj si membru al CC al PCR, col. Valeriu Burtea, fost comandant al UM 01215 Floresti, lt.-col. Ioan Cocan, mr. Ilie Dicu si frt. Marian Bolbos. Ei sint acuzati ca ar fi provocat uciderea a 26 de persoane si ranirea altor 52. VASILE SURCEL Pilotul Alexandru Bozan a murit din cauza unei rupturi cardiace La Morga Spitalului Orasenesc Gheorgheni s-a efectuat ieri autopsia celor trei victime ale accidentului aviatic produs simbata, in zona muntoasa Remetea-Lazarcea, din judetul Harghita. Medicul legist Reman Istvan, de la Laboratorul de Medicina Legala, a stabilit ca pilotul Alexandru Bozan a decedat in urma unei rupturi cardiace produse in timpul accidentului aviatic, a anemiei si hemoragiei externe. Fiica acestuia, Alexandra Bozan (14 ani), a decedat din cauza anemiei acute, a hemoragiei interne si a rupturii cardiace provocate in cursul accidentului aviatic. In cazul sportivului-planorist Balint Ovidiu, cauza mortii a constituit-o paralizia sistemului nervos central si traumatismul cranio-cerebral acut inchis, cu ruperea trunchiului cerebral, produs in timpul accidentului. Medicul legist a exclus posibilitatea ca pilotul Alexandru Bozan sa fi suferit un infarct in timpul zborului. DOINA TEGLAS Protopopul Bistritei cere protectie pentru teiul in care se arata chipul Maicii Domnului Protopopul Bistritei, Viorel Stanciu, i-a cerut primarului orasului Bistrita, Vasile Moldovan, sa protejeze teiul din Piata Mica pe care apar alternativ chipul Maicii Domnului si al Mintuitorului Iisus, transmite Mediafax. Stanciu a cerut protejarea teiului pentru ca multi credinciosi au inceput deja sa faca pelerinaje, iar locul este impinzit de luminari si flori. Protopopul Stanciu a declarat ca a verificat la fata locului informatiile potrivit carora Maica Domnului se arata in deschizatura unui tei si a constatat ca aparitiile sint sub forma unor medalioane. Maica Domnului este singura, fara prunc in brate, iar Iisus apare cu o cununa de spini pe cap. Cele doua imagini pot fi vazute atit ziua, cit si noaptea, insa sint mult mai clare seara. Pentru a verifica autenticitatea lor, protopopul Stanciu l-a invitat la Bistrita pe profesorul de teologie Ioan Chirila, de la Facultatea de Teologie Ortodoxa din Cluj-Napoca. Chirila a declarat ca "Dumnezeu se arata atit prin oameni, cit si prin lucruri" si a subliniat ca minunile nu pot fi explicate rational. De aceeasi parere a fost si diaconul Stefan Iloaie, de la Arhiepiscopia Vadului, Feleacului si Clujului, care s-a aflat la Bistrita cu prilejul unei lansari de carte. ( D.B.T. ) Chef in Cetatea lui Bathory Oradenii au petrecut timp de trei zile si trei nopti cu mici, bere, sampanie si muzica, intre zidurile celei mai mari cetati din centrul si sud-estul Europei, construita in urma cu 400 de ani. Dupa 120 de ani de la ultima restaurare, zidurile cetatii oradene, care se intind pe o suprafata de 1,2 km, au fost curatate in acest an cu ajutorul alpinistilor. Din fortificatia medievala au fost scosi peste 90 de mii de mc de gunoi si moloz. "Este pentru prima data cind organizam Sarbatorile Cetatii si vrem sa atragem atentia asupra potentialului cultural, economic, pe care il ofera monumentul. Anul 2001 are misiunea de a face sa dispara ideea ca Cetatea este o lada de gunoi a orasului", ne-a declarat primarul din Oradea, Petru Filip. Curatarea si igienizarea zidurilor Cetatii au costat municipalitatea peste 300 de milioane de lei. MIRUNA IONESCU La spovedanie, Capela in curtea SRI Timisoara Incepind de ieri, lucratorii de politie de la IPJ Timis au unde sa se spovedeasca. Inspectoratul timisorean este primul din tara care si-a ridicat, prin forte proprii, o capela din lemn unde politistii se pot simti mai aproape de Dumnezeu. Inaugurarea si sfintirea micutei biserici s-a oficiat in prezenta gen. Florin Sandu, seful Politiei Romane, aflat la Timisoara cu ocazia Zilei Politiei. Locul de spovedanie si de reculegere va putea fi frecventat, pe linga purtatorii uniformei albastre, si de persoanele aflate in arest preventiv, mai su seama ca in imediata apropiere a capelei se afla un post de paza, iar o evadare ar fi exclusa. Bisericuta politistilor timisoreni a fost ridicata intr-un timp record si se afla in curtea SRI Timis, cele doua institutii avind o cladire comuna. In functie de timpul liber si de disponibilitatile lor tehnice si lucratorii SRI pot asculta slujbele care se vor oficia la biserica politiei. SERGIU MIAT [39][pl.dll?rid=expresro] 