 Judecatorul Acatrinei, arestat inainte de promovare Ca si in cazul judecatorilor de la Cluj, arestati pe acuzele unui bulibasa sau a magistratilor din Parchetul general (Cornescu, Jipa si Mocuta), cercetati administrativ pentru acuzele aduse de Fane Capatina, judecatorii de la Curtea de Apel Bucuresti si de la Tribunalul Bucuresti au primit mandate in urma unui autodenunt. Autorul sau este Suciu Chioru, un lider al lumii interlope, implicat in numeroase afaceri dubioase, inclusiv in scandalul declansat de asasinarea omului de afaceri Mihai Ionescu ( care facea, printre altele, si afaceri cu arme, ca si Naor). Intr-adevar, Emil Mihai Suciu, (zis si Suciu Chioru) unul dintre locotenentii lui Fane Spoitoru (si ultimul om care l-a vazut, inainte de a fi asasinat, pe omul de afaceri Mihai Ionescu), este, conform anchetatorilor de la Anticoruptie, autorul autodenuntului care, alaturi de inregistrarea interceptarii unor convorbiri telefonice intre el si avocata Lidia Peter, sta la baza arestarii a doi magistrati si a masurii de neparasire a localitatii pentru alti doi. Suciu Chioru a fost si el arestat de mai multe ori si eliberat, dupa ce a fost aparat chiar de Lidia Peter, avocata lui Naor. Desi neimplicat in afacerea "Tigareta 2", Suciu Chioru a fost aproape nelipsit de la fiecare termen de judecata al inculpatilor Trutulescu, Negoescu, Chiata si ceilalti. In afara de bine cunoscuta sa prietenie cu Marian Chiata, patronul discotecii Black and White, unde s-au pus la cale toate afacerile cu tigari din operatiunea "Bani pentru partid", dinainte de '96, se pare ca el avea si alte interese in aceasta afacere, mai ales ca operatiunea "Tigareta 2" se afla in strinsa interconexiune cu operatiunea "Naor - arme pentru embargo si au fost supravhegheate in paralel de serviciile secrete. "Vaca, n-a vrut sa ia!" Bazindu-se pe autodenuntul lui Suciu Chioru si pe inregistrarile interceptarilor telefonice facute de SRI(cu mandat), procurorii de la Anticoruptie au stabilit filiera banilor pe care Naor i-ar fi pus in joc, prin avocata Lidia Peter, pentru eliberarea sa. Anchetatorii sustin ca magistratii invinuiti de coruptie ar fi luat banii direct de la Suciu Chioru: acesta ar fi luat banii de la Lidia Peter pentru a-i da procurorului Bojinca, a carei sotie, Alina Bojinca, este colega si prietena cu judecatoarea Zorila, care, in cele din urma, trebuia sa primeasca 5.000 de dolari, in scopul punerii admiterii plingerii impotriva mandatului de arestare a lui Naor si a prelungirii peste limita a termenului de judecata, pentru ca Naor sa fie pus in libertate. Numai ca, pe una dintre casetele inregistrate, apare vocea lui Chioru care zice: "Vaca, nu a vrut sa ia banii!". Care dintre judecatoare trebuia sa ia si nu a luat ramine sa stabileasca ancheta care, in final, pentru a dovedi cu adevarat coruptia, trebuie sa aduca probe certe prin care sa se demonstreze ca banii s-au luat cu adevarat. Interesant este faptul ca scandalul a izbucnit exact in momentul in care Valentin Acatrinei, unul dintre magistratii arestati, urma sa fie uns presedinte al Curtii de Apel, in locul lui Dan Lupascu. Judecatorul-inspector Acatrinei este o legenda vie a lumii magistratilor. Cit a fost presedinte al Judecatoriei sectorului 2, a avut pe rol foarte multe procese ale lumii interlope bucurestene (procesul Duduienilor, procesele de succesiune ale patronului arab al discotecii Why Not - Melhem Bassam, asasinat in 1995 etc). In afara de acest fapt, Acatrinei a mai fost implicat si in celebra greva a judecatorilor din primele zile ale mandatului lui Valeriu Stoica. El a fost mazilit atunci prin avansare ca judecator la Tribunalul Bucuresti, pentru foarte scurt timp, si apoi ca magistrat-inspector, la Curtea de Apel Bucuresti. CHRISTIAN LEVANT Magistratii Bojinca si Acatrinei ramin in arest Avocatii magistratilor bucuresteni arestati pentru coruptie contesta mandatele emise de procurori, instanta suprema incepind miercuri, la ora 16.00, dezbaterile privind cerea de eliberare din arest a procurorului si judecatorului retinuti luni seara. Avocatii procurorului Cristian Bojinca de la Parchetul Curtii de Apel Bucuresti si a judecatorului Valentino Acatrinei de la Curtea de Apel Bucuresti au inaintat, ieri, Curtii Supreme de Justitie plingerile formulate impotriva ordonantelor prin care cei doi magistrati au fost arestati. Deliberarile au avut loc in mare secret, Curtea Suprema hotarind respingerea plingerilor inculpatilor care ramin in arest. (C.L.; V.S.; D.N.) "Timofte-KGB", actul II SRI cauta creierul "facaturii" Comisia parlamentara de control asupra SRI promite surprize de proportii in cazul fabricarii dosarului "Timofte-KGB", asa cum a rezultat indirect din declaratiile de ieri ale presedintelui acestei comisii, Ion Stan, dupa audierea directorului adjunct al SRI, Mircea Gheordunescu. Acesta a coordonat comisia interna a SRI care a anchetat mecanismul si implicarea unor ofiteri SRI in "fabricarea" dosarului amintit, concluziile fiind inaintate, sub forma unui raport, comisiei parlamentare. Dupa audierea lui Gheordunescu, la insistentele presei, Ion Stan a mai parasit cadrul limbajului de lemn in care a fost redactat comunicatul de presa, dezvaluind ca amintita comisie a trimis o noua solicitare SRI pentru a declansa inca o ancheta interna in scopul verificarii si altor "fabricari de dosare". Cit priveste dosarul fabricat actualului director SRI, Radu Timofte, in nota "aparuta in legatura cu acesta" mai sint mentionate si numele unor persoane din administratia publica locala cu care "n-am putut face verificarile". "Se pare ca persoane din opozitie, cit si de la putere" ar mai beneficia de dosare fabricate, a declarat Stan. Comisia vrea sa afle cine a dat ordinul de constituire a acestor fonduri "pentru discreditarea lui Timofte, actiune - a subliniat, ieri, din nou Stan - inceputa partial in 1993, "definitivata si redactata in 1998" - aluzie mai mult decit evidenta la directorii SRI din acei ani - Virgil Magureanu si, respectiv, Costin Georgescu. Daca numele lui Georgescu nu a fost rostit, in schimb cel al lui Magureanu a fost pronuntat in contextul unei noi audieri. In legatura cu cele sase persoane din SRI nominalizate de raportul intern in cazul Timofte, Stan s-a ferit sa ofere un indiciu cit de vag. Umbrela sub care se ascund membrii comisiei si directorul adjunct al SRI este extrem de confortabila". Pina la finalizarea cercetarilor, toti se bucura de prezumtia de nevinovatie". In ceea ce priveste vehicularea numelui gen. Vasile Lupu, Stan spune ca este de competenta CSAT sa se pronunte. Mircea Gheordunescu a fost si mai "precis": "Cea mai autorizata reactie a fost data de presedintele Romaniei, dl. Ion Iliescu". Stan a mai spus ca, dupa ce CSAT il va audia, eventual, pe gen. Vasile Lupu, si comisia parlamentara ar putea face o astfel de audiere. Biroul Executiv al SRI se va intruni vineri pentru a analiza raportul comisiei si a stabili sanctiunile ce se impun. Cit priveste cererea de pensionare a lui Grigore Zagarin, seful Diviziei Contraspionaj din SRI, exact in toiul acestui scandal, publicata saptamina trecuta in Monitorul Oficial, Stan a spus doar ca "era la virsta pensionarii". CRISTINA SOFRONIE Serviciul afla din presa ce se petrece in propria-i ograda Conducerea SRI afla din presa despre cadre ale acestui serviciu implicate in scandaluri. Ziarul nostru a relatat, in numarul de ieri, despre cazul a doi ofiteri din cadrul SRI Vaslui care vor fi cercetati de catre procurorii Parchetului Iasi sub acuzatia de trafic de influenta. Acestia, dupa cum se sustine in nota trimisa Parchetului de pe linga Tribunalul Vaslui de catre Catalin Ciubotaru, patronul firmei de paza si protectie "Protect" SRL Vaslui (arestat in "Lotul Sahleanu"), au primit in mai multe rinduri mita pentru a-i gasi manageri de societati care sa apeleze la serviciile firmei sale. Intrebat ieri daca SRI stie despre implicarea celor doi ofiteri ai serviciului in traficul de influenta sustinut de Ciubotaru, dir. adj. al SRI, Mircea Gheordunescu a declarat: "Nu cunosc cazul. Am aflat din presa". Reamintim ca SRI este o institutie creata pentru a preintimpina, pe baza informatiilor obtinute din timp, inclusiv situatii ca cea relatata mai sus. (C.S.) Politia rutiera amendeaza la domiciliu Ministerul de Interne, impreuna cu Comisia juridica si Comisia de aparare din Senat, a initiat un proiect de lege a circulatiei rutiere, intrucit actuala lege este considerata depasita, a anuntat ieri col. Nicolae Avramescu, seful Directiei Politiei Rutiere din IGP. Col. Avramescu a declarat ca principiile de baza in circulatie ramin aceleasi. In ceea ce priveste consumul de alcool, se va cobori pragul de la unu la mie la 0,8 la mie, atunci cind se considera ca soferul se afla in stare ebrietate. Interdictia de a conduce sub influenta bauturilor alcoolice va fi mentinuta, ca si regimul de viteza actual. Daca un sofer va incalca viteza legala, politistii propun ca traficul rutier sa nu fie intrerupt, soferii urmind sa primeasca amenda acasa. De asemenea, se va stabili un anumit punctaj pentru amenzile contraventionale. Pentru soferii care-l vor depasi, se va lua masura suspendarii permisului. "Se vor aplica sanctiuni mai grave pentru conducerea fara permis sau pentru numere de inmatriculare false", a precizat col. Avramescu. Seful Directiei Politiei Rutiere din IGP a mentionat ca, potrivit noului proiect, biciclistii sau carutasii pot risca pina la inchisoare contraventionala daca sint depistati pe autostrada. "De la inceputul anului si pina in prezent s-au inregistrat peste 2.000 de accidente grave de circulatie, soldate cu decesul a 685 de persoane si ranirea grava a altor 1.700, dar se reflecta o tendinta de scadere a accidentelor rutiere comparativ cu aceeasi perioada a anului trecut. Cauzele principale au fost: incalcarea normelor rutiere de catre pietoni, nerespectarea vitezei legale, conducerea imprudenta, neacordarea prioritatii pietonilor, imprudenta copiilor cu virste cuprinse intre 6-14 ani. Din 1990 si pina in prezent au avut loc 96.000 de accidente grave, soldate cu moartea a 32.000 de persoane si ranirea grava a 81.000 de persoane", a conchis col. Avramescu. ALINA GRIGORE Directori cercetati penal pentru case obtinute ilegal Ofiteri ai politiei economico-financiare din cadrul IGP au inceput urmarirea penala a directorului general Dumitru Tatulescu si a altor patru directori ai SNP "Petrom" S.A.-Bucuresti pentru fals in declaratii. Conform cercetarilor, atit Tatulescu, cit si Dumitru Burtan, Daniel Aldea, Florea Mateiu - directori, Ioan Groza - director economic, Violeta Dumitru - economist si functionarul Marin Marcu au declarat in fals ca nu detin locuinte pentru a obtine case din fondul locativ de stat. Anchetatorii au stabilit ca cei sapte angajati ai SNP "Petrom", inainte de a solicita o alta casa, aveau deja case primite de la stat. Pentru a obtine si alte locuinte, fiecare dintre ei a vindut casele pe care le avea rudelor. In urma acestei "afaceri", membrii conducerii SNP "Petrom"-Bucuresti s-au ales cu un dosar penal. Ofiteri din cadrul Directiei Cercetari Penale continua cercetarile pentru a se stabili intreaga activitate infractionala. (P.C.) Cel mai mare grup de imigranti, retinut la frontiera Bihor Politistii din cadrul Inspectoratului Judetean al Politiei de Frontiera (IJPF) Bihor au depistat in noaptea de marti spre miercuri, in zona Valea lui Mihai, la aproximativ 2 km de linia de frontiera, un grup de 56 de persoane, care intentiona sa treaca fraudulos granita in Ungaria. Acesta este cel mai mare grup de imigranti retinut, pina in prezent, la frontiera romana. Din grup faceau parte 51 de afgani, doi cetateni chinezi, doi cetateni din Sierra Leone si un irakian. Militarul care a observat grupul de transfugi se afla la prima misiune de acest fel, fiind venit la unitatea politiei de frontiera abia de doua zile. Acesta sustine ca, in momentul in care a vazut puhoiul de oameni venind hotariti spre fisie, s-a speriat, dar a mizat pe aceeasi reactie a transfugilor. Cea mai tinara persoana din grup era un copil de sapte ani. Membrii grupului au intrat in tara pe la frontiera Romaniei cu Ucraina, ascunsi noaptea in tir-uri, in timp ce ziua se adaposteau prin paduri sau grajduri. Cetatenii straini au declarat politistilor de frontiera ca sint pe drum de 37 de zile si ca intentionau sa ajunga in Italia sau Germania. Potrivit Inspectoratului General al Politiei de Frontiera, imigrantii au platit sume cuprinse intre 2.500 si 4.000 de dolari calauzelor, cu care au intrat in contact in tarile tranzitate. Asiaticii sint cercetati pentru tentativa de trecere frauduloasa a frontierei. IJPF Bihor continua cercetarile in vederea stabilirii detaliilor si pentru descoperirea persoanelor implicate in calauzirea grupului. Pina la definitivarea cercetarilor, grupul de imigranti va fi dus intr-un centru de refugiati. (M.I., A.G.) Geanta suspecta in statia de metrou Piata Universitatii Patefonul - capcana O geanta suspecta a fost abandonata ieri, in jurul orei 11.00, in incinta statiei de metrou Piata Universitatii. Controloarea de acces ne-a declarat ca a observat geanta, de culoare neagra, asezata linga un stilp de sustinere din apropierea sa si, pentru ca nu a venit nimeni s-o ridice, a sesizat Politia Metrou. Subofiterii au anuntat imediat politia. La fata locului s-a deplasat o echipa de pirotehnisti, cu aparatura specifica, insotiti si de un ciine lup antrenat pentru astfel de misiuni. Au fost evacuate persoanele aflate in incinta statiei de metrou, si zona a fost incercuita. Potrivit col. Marian Gheorghe, seful Serviciului Pirotehnic din IGP, "s-a taiat incuietoarea gentii cu ajutorul unei capse electrice si s-a trecut la radiografierea acesteia". Specialistii nu au descoperit nici un dispozitiv exploziv. In geanta era un simplu patefon. In timp ce pirotehnistii actionau, bucurestenii asteptau reluarea activitatii metroului. "Nu stiu exact ce se intimpla. Mi s-a spus ca nu am voie sa intru la metrou. Probabil s-a intimplat vreun accident. Sper sa pot ajunge acasa cit mai repede, ma asteapa copiii", ne-a marturisit Elena Mateescu. La ora 12.00, activitatea metroului a fost reluata. Saptamina trecuta, un apel telefonic de amenintare cu bomba a fost inregistrat la centrala Companiei Metrorex. Din fericire, alarma s-a dovedit a fi falsa si nu s-a inregistrat vreun incident. ALINA GRIGORE Violatori de prostituate Trei tineri din Marasesti-Vrancea au fost trimisi zilele trecute in judecata pentru ca au siluit o prostituata. Nicusor Chifor, Vasile Vintila si Dorin Ionita sint acuzati ca au mers in zona frecventata de prostituate de pe soseaua E85 si au luat cu japca una dintre ele. Conform datelor de la dosar, in seara de 15 februarie a.c., flacaii au mers cu o masina la Hanul dintre Vii din Marasesti unde este locul de intilnire a traseistelor din zona. La o masa stateau in asteptarea clientilor un grup de prostituate printre care si tinara Ramona Grigore, cea mai aratoasa dintre toate. Cei trei s-au luat de fete si le-au propus sa fie pestii lor. Cum ele au refuzat orice propunere, "cei trei muschetari", raniti in amorul propriu, au luat-o pe Ramona cu forta si au dus-o intr-un apartament din oras unde au violat-o si supus-o la perversiuni sexuale. Pentru ca intre timp baietii mai comisesera si o tilharie, ei erau deja in atentia politiei. Ramona Grigore a reclamat imediat politiei ca a fost violata de trei indivizi. Banda lui Chifor a incaput astfel pe mina politiei si toti s-au ales cu dosare penale. Vasile Vintila raspunde acum pentru tilharie si perversiuni sexuale, iar Nicusor Chifor si Dorin Ionita pentru viol. SILVIA VRINCEANU Baiat, agresat sexual de grajdar Un ingrijitor de animale de la Centrul de plasament din comuna aradeana Siria a violat un copil in virsta de 11 ani. Florin Paiusan, 26 de ani, a fost absolvent al scolii speciale din Ineu. Dupa ce a parasit scoala, s-a incercat reintegrarea lui sociala, fiind adus la Centrul de plasament din Siria, unde se ocupa de animalele din anexele centrului. Simbata, o scroafa urma sa fete, fapt ce a atras mai multi copii in grajd. Paiusan a profitat de ocazie si l-a apucat cu mina peste gura pe M.M., pe care l-a dus in camera sa, aflata linga anexa gospodareasca. Copilul a fost amenintat si violat de Florin Paiusan. Cazul a fost predat spre solutionare organelor in drept. SORIN TROCAN Fost demnitar, acuzat ca a tepuit o banca Fostul vicepresedinte al Consiliului Judetean Vrancea, Marius Iorga, va fi judecat pentru instigare la fals si complicitate la inselatorie dupa ce a indus in eroare Banca Populara de Scont, sucursala Focsani, de unde s-au luat doua credite de 100 si respectiv 300 de milioane de lei. Marius Iorga, administrator al firmei "Spatial IT Company", impreuna cu Emilia Oancea, administrator al societatii comerciale "Unic Star" din Focsani, sint acuzati de inselaciune, instigare, complicitate la inselaciune si fals in inscrisuri sub semnatura privata. Pentru ca nu aveau cu ce bani sa inapoieze un credit contractat anterior, conform datelor de la dosar, cei doi au decis sa contracteze alte imprumuturi pentru a reusi sa scape de datorii. Cum firmele lor erau deja pe lista rosie, au apelat la patroanele a doua sereleuri, prin intermediul contabilei Valerica Gherghinoiu. La cererea celor doi patroni, contabila firmelor a intocmit citeva acte contabile false pentru a reusi sa puna mina pe bani. Parchetul de pe linga Judecatoria Focsani a finalizat cercetarile, cei implicati in acest dosar fiind trimisi in judecata. CAMELIA CHERESTES Sclav la opt ani Un baietel de opt ani era supus de tatal sau unor tratamente inumane. Autoritatile au fost sesizate de matusa lui Toni Botezatu, Ionela Bucur. Politistii si asistentii sociali din comuna Osoi, judetul Iasi, au constatat ca Petru Botezatu, 34 de ani, isi supune progenitura unui tratament de sclavie. Tatal isi trezea copilul in palme si-l trimitea adeseori la cersit pentru ca i se terminau banii de bautura. "Fratele meu il bate permanent peste cap, il apuca de obraji, il loveste chiar si noaptea in somn. Dimineata il trezeste tot in palme. L-a trimis la cersit, l-a obligat sa mearga pe jos pina la Iasi", a declarat politistilor Ionela Bucur, matusa lui Toni. Pentru ca a pierdut o pensula de la acuarele, baietelul a fost trimis de la Osoi la Iasi (50 de kilometri) pe jos si pus sa cerseasca. Tot in aceeasi zi, pentru ca nu a "produs" indeajuns, copilul a mai primit si o bataie zdravana. Ancheta facuta de politie si Directia de Protectie a Copilului Iasi urmareste decaderea lui Botezatu din drepturile parintesti si internarea copilului intr-un centru de plasament. CATALIN DUMITRESCU SPI SPOKOINO! F.N.I. RABOTI ZA TEB ("Dormi linistit! FNI lucreaza pentru tine") Vantu duce FNI la Sofia La jumatatea lui octombrie 2000, intr-un interviu acordat "Evenimentului zilei", Sorin Ovidiu Vantu atragea atentia asupra planurilor sale de extindere in Balcani. "M-am extins deja in Bulgaria si avem planuri de extindere in Serbia si in Macedonia", declara seful "organizatiei" Gelsor. Una dintre tarile vizate este, asadar, Bulgaria. Aici, dupa cum a si recunoscut-o, Vantu a prins deja radacini, dupa o tatonare de citiva ani a pietei bulgare. Asa a luat fiinta, la Sofia, un nou fond de investitii. Va fi el urmasul FNI? Infiintata la Sofia, in 1996, ca parte a Grupului Financiar Gelsor, societatea "CAPMAN GELSOR" A.D. este pe locul sase intre bancile de investitii si intermediere in termenii performantei cifrei valorii tranzactiilor pe Bursa de Valori din Bulgaria. Volumul tranzactiilor a reprezentant 13,6a din schimburile totale pe 1996 ale Bursei de Valori din Bulgaria. Persoana juridica bulgara, "Capman" s-a specializat in vinzari si tranzactii cu valori mobiliare (actiuni si obligatiuni), colectarea de capital de pe piata interna, consultanta pentru investitii, consultanta si intermediere de investitii in proiectele de privatizare, administrare de fonduri. Conform datelor oferite chiar de catre "Capman Gelsor" pe site-ul de pe Internet al societatii, "evolutia profesionala" a firmei a fost marcata tocmai de infiintarea unui fond mutual, altul decit FNI. Noul fond se numeste "Balcanic Asset Management". "Un moment important al evolutiei noastre profesionale - se arata in prezentarea de pe Internet a firmei "Capman Gelsor" - este legat de crearea unui fond mutual, Balcanic Asset Management, in parteneriat cu o institutie din Elvetia. Obiectivul initial al fondului este sa obtina crestere de capital pe termen lung prin investigarea pieteleor in dezvoltare din Balcani, fond orientat, in principal, spre piata de capital bulgara. Banca depozitara a fondului este sucursala din Sofia a Soci?t? G?n?rale". Avind in vedere "prapadul" care a insotit afacerea "FNI-SOV Invest", am privit mai atent spre "Capman Gelsor" A.D. si am descoperit un fapt surprinzator. Sorin Ovidiu Vantu a preluat "Capman" Imediat dupa schimbarea puterii de la Bucuresti, "parintele" FNI a preluat controlul firmei "Capman Gelsor" A.D., infiintata cu patru ani mai devreme. Astfel, pe 30 noiembrie 2000 (exact perioada alegerilor din Romania), intre Sorin Ovidiu Vantu si societatea "Gelsor" SA are loc o tranzactie prin care Vantu preia 67a din capitalul social al firmei "Capman" (vezi facsimil). Desi legala, tranzactia pare de neinteles la prima vedere, de vreme ce Vantu avea oricum, prin "Gelsor" (la care S.O. Vantu. este actionar majoritar, cu peste 80a), controlul firmei "Capman". Preluind in nume propriu, de la Gelsor, majoritatea actiunilor "Capman", Vantu le-a mutat de fapt dintr-un buzunar in altul. Pretul fixat pentru cele 167.000 de actiuni "Capman" a fost de 4,832 miliarde lei, in conditiile in care valoarea nominala a unei actiuni era de 1 leva. Impartind cele 4,832 miliarde la 167.000, rezulta un pret pe actiune de 28.500 lei, ceea ce inseamna aproximativ 2,2 leva. Avem asadar o supraevaluare a actiunilor, ceea ce pentru "Gelsor" (ca vinzator) poate fi o buna afacere. Nu acelasi lucru s-ar putea spune despre un "speculant", cum s-a declarat a fi Sorin Ovidiu Vantu. Orice speculant cauta sa cumpere cit mai ieftin si sa revinda cit mai scump. In aceasta afacere insa, Vantu a cumparat la un pret umflat de mai bine de doua ori. Si n-a cumparat de la oricine, ci de la o firma pe care o controleaza. Pentru a ne lamuri asupra tilcului acestei afaceri, am luat legatura cu conducerea "Gelsor" SA. Singura explicatie pe care am primit-o din partea presedintelui Andrei Dorinel Valeriu a fost aceea ca, din punctul de vedere al Gelsor, a fost o afacere buna. "Gelsor", a mai spus Andrei Valeriu, "are propria ei strategie pe piata de capital si, daca a considerat ca e mai bine sa vinda in conditii profitabile, a vindut". Dincolo de toate acestea, ar mai trebui remarcat un lucru: sediul firmei "Capman" se afla vizavi de sediul principalului partid aflat la putere in Bulgaria. Cum sediul partidului bulgar de guvernamint este extrem de transparent, gratie geamurilor mari si multe, exista suspiciunea ca vecinii de peste drum sint mai mult decit curiosi. Asta daca tinem cont de faptul ca vecinul patron are o apetenta deosebita pentru atragerea si folosirea in afacerile sale a ex-ofiterilor de informatii, pentru care, dupa cum se stie, curiozitatea este obligatorie. DAN BADEA Raportul BNR arata: 1.400 miliarde lei, ramasi in "Imperiul" Vantu De la izbucnirea scandalului FNI, lumea se tot intreaba unde au disparut banii investitorilor. Politia, Parchetul si Justitia au gasit, pe rind, o serie de vinovati, fara a da insa de urma banilor. Nici comisia parlamentara n-a prea gasit bani. Si totusi, Directia de Supraveghere din BNR, care, in iulie 2000, a puricat conturile societatii SOV Invest (firma care a administrat banii depunatorilor FNI), a dat de urma a aproape 3.000 de miliarde de lei. Din motive ciudate, nota de constatare a BNR a fost si este ignorata de anchetatori si parlamentari. Acesta este poate si motivul pentru care din lista profitorilor FNI, judecati in prezent, lipseste un nume care, in raportul BNR, apare drept marele beneficiar: Sorin Ovidiu Vantu. In conturile sale sau ale firmelor sale, arata cifrele BNR, s-au scurs aproape 2.000 de miliarde de lei. Adica aproximativ doua treimi din banii adunati de la depunatorii FNI. In raportul BNR apar, de asemenea, o multime de alti beneficiari, dar si un nume neasteptat: cel al Comisiei Nationale de Valori Mobiliare, CNVM, (care a primit din conturile FNI-SOV Invest comisioane de 2,3 miliarde de lei), nimeni alta decit chiar institutia chemata sa controleze activitatea FNI. Altfel spus, FNI si-a platit controlorii. "Evenimentul zilei" a facut o analiza a raportului BNR si va prezinta, in continuare, principalele plati facute din conturile Sov Invest in perioada august 1998-mai 2000. Exact perioada in care FNI se prabusea incet, dar sigur, in timp ce SOV Invest, firma infiintata de Sorin Ovidiu Vantu, ii invita pe depunatori sa doarma linistiti. FNI lucra. Dar nu pentru ei. Sorin Ovidiu Vantu a ridicat personal de la FNI peste 472 miliarde lei ca persoana fizica Doar Gelsor a incasat de la FNI bani mai multi decit Sorin Ovidiu Vantu. Nu trebuie insa uitat ca Gelsor apartine tot lui S. O. Vantu. Inspectorii BNR au intocmit trei liste pe care se regasesc, in total, 50 de persoane, care au ridicat de la FNI sume totalizind 722.109.532.806 lei (capitolul 3 din tabelul "Plati importante…). Astfel, Sorin Ovidiu Vantu a ridicat, in total, 472.501.153.847 lei, in doua rate: 131.298.484.465 lei, in 1999, si 341.202.669.382 lei, in 2000. Si "locotenentul sau", Nicolae Popa (dat in urmarire internationala) a incasat, in doua transe, 49.591.459.569 lei. Potrivit raportului BNR, SOV Invest-FNI si-a deschis conturi si la alte banci, existind documente pentru transferul a 141.150.000.000 lei la bancile RIB (cu capital turcesc), PATER (capital majoritar grecesc) si Banca Italo-Romana. Doar ancheta poate elucida ce s-a intimplat cu acesti bani deoarece in dosarul FNI nu s-a facut vreo referire la existenta unor conturi in alte banci. Raportul BNR identifica fiecare beneficiar al ordinelor de plata (in valoare totala de peste 1.800 miliarde lei) si motivele pentru care au primit acesti bani. Unele plati s-au facut direct din contul SOV-FNI, altele s-au facut, indirect, din contul de operatiuni proprii ale SOV Invest, alimentat tot de FNI. Primul calup de firme beneficiare de bani FNI este cel controlat, de omul de afaceri Sorin Ovidiu Vantu. Aceste firme au incasat, in total 1.414.287.607.893 lei. Plati importante din contul FNI in perioada 03.08.1998 - 24.03.2000 1. Cu ordin de plata: 1998 65.856.642.590 lei 1999 852.263.826.901 lei 2000 913.228.989.151 lei Total 1.831.349.458.642 lei 2. In numerar: 1988 49.629.350.000 lei 1999 265.392.895.000 lei 2000 99.725.000.000 lei Total 414.747.245.000 lei 3. Sume mari (persoane fizice): 1998 6.277.943.051 lei 1999 213.884.213.904 lei 2000 501.947.375.851 lei Total 722.109.532.806 lei Total general plati : 2.968.206.236.448 lei "Caimac" de vreo trei mii de miliarde de lei Directia de supraveghere din Banca Nationala a Romaniei a verificat, in perioada 3-14 iulie 2000, conturile societatii SC SOV Invest SA, deschise la Sucursala sector 5 a Bancii Comerciale Romane. Din nota de constatare rezulta ca au existat doua conturi: 4080517761, prin care SOV Invest a derulat operatiunile proprii ale FNI (plati si incasari), si 4080517762, pentru operatiunile proprii Sov Invest SA. In primul cont, SOV Invest- FNI, s-au adunat banii investitorilor din intreaga tara. BNR a reconstituit traseul sumei de 2.968.206.236.448 lei, bani proveniti din incasari . CNVM, brat la brat cu beneficiarii "strategici" ai FNI Asadar, totalul sumelor de mai inainte arata, potrivit datelor BNR, ca mai bine de 2.000 de miliarde de lei s-au scurs catre "imperiul" Vantu. Insa nu doar firmele lui Sorin Ovidiu Vantu au incasat bani de la FNI. In afara de arhicunoscutele CEC si CENTROCOOP, in documente se regasesc beneficiari respectabili care ar fi trebuit sa se gindeasca de doua ori inainte sa participe la un fond de investitii, avind in vedere riscurile unui asemenea plasament: SIF Moldova, ADAS, Asirom, Petrom, Banca Agricola, bancile "Minerva" si "Ion Tiriac". Bomboana pe coliva FNI este descoperirea ca in gratiile FNI s-a aflat si CNVM, organism care trebuia sa controleze fondul. Doar Stefan Boboc poate sti pentru ce s-au incasat comisioane de 2,3 miliarde lei. [29][pl.dll?rid=expresro] 