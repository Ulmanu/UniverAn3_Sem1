 Adi Ilie a executat penalty-uri in Herastrau Internationalul roman Adrian Ilie si-a intrerupt pentru o zi vacanta pe care si-o petrece pe litoral. El a participat simbata dupa-amiaza, in Parcul Herastrau, la un concurs organizat de firma "Campofrio". De fapt, atacantul Valenciei a executat lovituri de la 11 metri, cei 10 portari care au cutezat sa-i stea in fata fiind alesi, prin tragere la sorti, dintre cei care au completat albumele cu fotografii, cataloage editate de renumita companie spaniola producatoare de mezeluri. Cistigatorul competitiei a devenit beneficiarul unei excursii, impreuna cu familia, in Insulele Canare. MARGARIT BANUTA Iordanescu, impotriva jocurilor murdare! "Nu sint naiv si nici copil sa cred ca meciurile strategice se vor sfirsi imediat", a clamat Anghel Iordanescu ieri, la conferinta de presa organizata de UFC Rapid cu prilejul investirii sale ca antrenor al fotbalistilor giulesteni. Generalul a precizat ca nu doreste sa se certe din nou cu presedintii de club, dar a spus ca "ma voi lupta cu toate puterile mele ca aceste jocuri «murdare» sa se imputineze". Conform contractului de doi ani, pe care l-a semnat cu Rapid, Puiu nu are ca obiectiv imediat cistigarea vreunui trofeu, ci "constituirea unei echipe performante", conform declaratiei lui George Copos, patronul echipei de sub Grant. Iordanescu a povestit cum a ajuns la Rapid, subliniind ca a fost surprins de tenacitatea de care a dat dovada magnatul Copos. "Timp de doua saptamini, pe cind eram la Bruxelles, George m-a «marcat» om la om. Am raspuns mai tirziu pentru ca mi-am dorit un contract ferm in care sa fie prevazute toate detaliile". Un mare merit pentru induplecarea lui Puiu l-a avut Valeria, sotia acestuia. LAURENTIU CIORNEI Radu Niculescu s-ar putea intoarce in Giulesti Potrivit lui Anghel Iordanescu, lotul actual al Rapidului ar trebui imbunatatit cu cel putin "trei-patru jucatori de valoare, cu o mare personalitate. Am nevoie de doi atacanti, un mijlocas si un fundas". Unul dintre fotbalistii pe care ii doreste Puiu este "bancarul" Radu Niculescu, pentru acest transfer insistind si portarul Razvan Lucescu, cel mai bun prieten al "Buburuzei". Printre alte nume vehiculate ieri la baza ProRapid sint cel al nemteanului Leo Grozavu si al bacauanului Florin Petcu. LAURENTIU CIORNEI Sedint tecnic? Trei insi! Indiscutabil, Gheorghe Stefan, zis "Pinalti", e o figura. Cind l-am vazut la televizor leoarca de bucurie, pupacios, cu pumnii strinsi deasupra burtii, ne-am dat seama ca echipa sa a invins. Cel mai mare investitor cu bani publici de sub Chietrisica - primaria stie de ce - s-a calificat in turul trei al Cupei UEFA Intertoto. Mai poti sa spui ceva? Nu mai poti, omul e blindat. Echipa a dat trei goluri, publicul se manifesta ca atare, oficialitatile "zimbea", si tot asa. A adus anul trecut "Iuvientusu'" la Piatra Neamt, acum a batut Mallorca, a facut asadar performanta, merita sa stea in Comitetul Executiv al FRF, sa voteze selectia la nationala si sa matraseasca arbitri. Mai mult, nu se mai supara nimeni ca a cerut 5.000 de dolari de la Radio Romania pentru a permite transmiterea meciului in direct, fara a garanta insa integritatea corporala a comentatorului. "Berlusconi din Moldova" are astazi cea mai mare carte in mina. Pe caldurile astea, cine mai sta sa observe ca spaniolii au venit cu o echipa de copii, care nici macar la echipa a doua nu sint titulari? Si care s-au speriat de moarte, ca le-a condus politia autocarul cu 130 de kilometri pe ora, printre carute, de la Bacau pina la Piatra, cu antemergator dotat cu girofar. Performanta conteaza, nu mai "importa", vorba lui Gica de la Sifoane, cum s-a facut dinsa, dar noi tot va spunem secretu'! De fapt, calificarea s-a hotarit inca din Spania, cind si-a trimis "Pinalti" omul, sa-l numim Contardo, sa participe la sedinta tehnica. "Sedint tecnic? Trei insi", le-a spus pe spanioleste oficialul roman organizatorilor, ridicind trei degete in fata nasului. Aia de la Mallorca nu si-au mai revenit din mirare pina la meciul-retur si uite asa ne-am calificat noi, Ceahlaul, in turul trei la Intertoto. Pina la cupele europene, alea adevarate, mai e cale de vreo trei limbi straine. Invatate acasa, pe racoare, cu profesorul de gimnastica. Hai noroc! OCTAVIAN TOPA Marea Bucla cu goliciuni Cursa ciclista - contind pentru Turul Frantei - desfasurata pe distanta dintre Limoges si Villeneuve-sur-Lot s-a bucurat simbata de prezente extravagante. De-a lungul celor 203,5 kilometri ai celei de-a opta etape din Marea Bucla, pe marginea soselelor s-au aflat spectatori care au stirnit interesul fotoreporterilor mai ceva decit rutierul olandez Erik Dekker, invingatorul acestei curse. Daca un spectator a avut nastrusnica idee de a se rastigni pe cruce, alti trei barbati s-au dezbracat complet, acoperindu-si doar partile rusinoase cu floarea-soarelui! HORIA GHIBUTIU Steaua a ramas cu ochii-n soare Frasineanu la Rapid! Cornel Frasineanu, mijlocasul stinga al Universitatii Craiova, a fost achizitionat, contra sumei de 700.000 de dolari, de Rapid Bucuresti. Fostul component al nationalei de tineret a facut pregatirea de vara cu gruparea giulesteana dupa care, surprinzator, a semnat un acord de principiu cu Steaua. Victor Piturca, managerul general al clubului din Ghencea, a anuntat public, simbata, achizitionarea talentatului fotbalist, care a si plecat in Olanda, in-tr-un stagiu de pregatire. Ieri insa conducerea Universitatii Craiova s-a razgindit subit si a vindut jucatorul Rapidului. Frasineanu urmeaza sa plece din Olanda in Belgia, unde se afla cantonata echipa antrenata de Anghel Iordanescu. OCTAVIAN TOPA Fara blaturi! Gheorghe Hagi, cel mai mare fotbalist roman al tuturor timpurilor, se afla in vacanta la Constanta. El a profitat de prezenta in orasul de pe Litoral, avind, vineri dupa-amiaza, o intilnire de trei ore cu Stelian Dutu, presedintele Consiliului Judetean Constanta. In cadrul intrevederii, Hagi a propus mai multe solutii pentru ca echipa Farul Constanta, retrogradata la finalul sezonului trecut, sa revina in Divizia A. Regele fotbalului romanesc a promis ca se va implica personal in sprijinirea clubului la care s-a format ca fotbalist, ajutorul sau urmind sa fie atit financiar, cit si moral. Singura conditie pusa de Gica Hagi a fost ca Farul Constanta sa joace corect toate meciurile. Jucatorul de la Galatasaray dovedeste astfel ca luarile sale de pozitie impotriva blaturilor din campionatul romanesc ramin in vigoare, cea mai concreta dovada fiind facuta la sfirsitul campionatului trecut, cind nu si-a folosit influenta pentru a salva Farul de la retrogradare. El a mai ajutat si in trecut echipa, prin donatii de echipament sportiv de calitate, dar si prin vizite la stadion, de cite ori venea in tara, pentru a-i incuraja si sfatui pe jucatorii constanteni. Hagi a anuntat ca doreste o reo-rganizare a clubului de pe Litoral dupa modelul marilor echipe din Occident, care sa aiba 3000-4000 de actionari. Conform ideii fostului capitan al nationalei, acestia vor cumpara la inceputul campionatului abonamente, pentru care vor plati 200 de dolari. Initiativa lui Gica Hagi a avut deja ecou, membrii Consiliului Judetean Constanta anuntind ca sint gata sa formeze nucleul structurii actionarilor, cotizind insa doar cu cite 100 de dolari. BOGDAN GHEORGHE Ion Marin l-a zdrobit pe Lacatus Astra Ploiesti a invins FC National cu 5-1 intr-un meci amical disputat ieri dimineata la Brasov, pe stadionul "Metrom". Golurile au fost marcate de Mihalache doua, Birsan doua si Movila, respectiv Sabin Ilie. Ion Marin, aflat la primul sau meci in calitate de antrenor pricipal la Astra Ploiesti, a inceput jocul cu urmatoarea echipa: Bratu - Tilvan, Dunareanu, B. Nicolae, Petroiesc, L. Dobre - Ciorea, Beraru, Ilyes - Mihalache, Duna. Dupa pauza au intrat si ceilalti componenti ai lotului ploiestean. De partea cealalta, debutantul Marius Lacatus a trimis in teren urmatorul "unspezece": Vintila - P. Marin, Falub, Ad. Matei, Iordache - Caramarin, Axinciuc, Lita, G. Coman - R. Niculescu, S. Ilie. Si la bucuresteni au intrat toti ceilalti fotbalisti din lot, mai putin Curt, accidentat. Lacatus poate sa le "multumeasca" pentru acest insucces portarilor, pentru ca atit Vintila, cit si Popa au gafat copilareste la patru dintre cele cinci goluri marcate de "astrali". (B.G.) Zimbru' si "Protectia Consumatorului" Mircea Cezar Ionescu, seful departamentului " Competitii" de la Liga Profesionista de Fotbal, a fost ales consilier la Primaria Capitalei pe listele PDSR. Celui cunoscut in lumea fotbalului dupa porecla "Zimbru'" i-a fost repartizata functia de secretar al Comisiei de Comert si Protectia Consumatorului. Sintem curiosi cum isi va indeplini atributiile cind vor fi controlate restaurantele si barurile sefului sau direct de la Liga, Dumitru Dragomir. Mircea Cezar Ionescu mai ocupa o functie si in Comisia pentru mass-media, asa ca ne oprim aici cu presupunerile. OCTAVIAN TOPA Rapid face troc cu FC Brasov Solicitat cu insistenta de tehnicianul Gabi Stan la FC Brasov, atacantul Mihai Dascalescu urmeaza sa ajunga sub Timpa la schimb cu fundasul Daniel Isaila. In urma cu citeva zile, fundasul central al brasovenilor a fost la Bucuresti, unde a negociat viitorul sau contract cu giulestenii si a facut vizita medicala, insa discutiile dintre cei doi patroni, George Copos si Ioan Necolaie, s-au impotmolit. Isaila a jucat ieri ultimul meci pentru "galben-negri" impotriva celor de Fulgerul Rocar, si a stat la originea golului marcat de echipa pregatita de Gabi Stan. In schimbul jucatorului brasovean, Rapidul il va trimite sub Timpa pe Dascalescu, dar si o suma de bani sau un jucator, care nu a fost specificat de gruparea visinie. Isaila se afla ieri dupa-amiaza pe drumul spre Bucuresti si incerca sa ajunga cit mai repede la Aeroportul Otopeni, pentru a decola alaturi de delegatia rapidista spre Olanda. Interesant este faptul ca Mihai Dascalescu nu era de acord, in prima faza, sa ajunga la Brasov, dorinta sa fiind de a reveni la Astra, formatia de la care a facut saltul la Rapid. Fotbalistul urmeaza sa aiba o discutie cu presedintele Consiliului de Administratie de la FC Brasov, Ioan Necolaie, pentru a stabili ultimele detalii ale sederii sale sub Timpa. DANIEL NAZARE Stadionul din Banie va fi pazit de "dinamovisti" Primaria orasului Craiova a solicitat si obtinut, contra cost, protectia bunurilor ce vor completa zestrea stadionului Ion Oblemenco. Intrucit aici s-au montat baterii de baie, tisnitori din fonta ungureasca, scaune cu perne din piele si alte obiecte de confort occidental, edilii - patroni ai arenei - au decis ca acestea sa fie protejate de "cetatenii care au nevoie de multe dintre acestea", se anunta intr-un comunicat. Paza va fi asigurata de jandarmi, nonstop, adica un subofiter ajutat de patru sergenti angajati. Taxa pe care o va plati Primaria este "confidentiala, dar multumitoare". MARIO MORCOV Ceahlaul a transpirat serios pentru a se califica in dauna echipei-satelit a Palmei de Mallorca, din liga a treia spaniola Pinalti-Voda i-a biruit pe cotropitorii spanioli Roger Lemerre s-a bucurat mult mai putin atunci cind Franta s-a impus in finala Campionatului European disputata la Rotterdam. Daca il vedeati pe Gheorghe Stefan la finalul partidei de la Piatra Neamt, aveati senzatia ca toata lumea se afla la picioarele lui "Pinalti". Transpirat, boss-ul nemtenilor se pupa cu toata lumea, fiind multumit ca echipa lui s-a calificat in turul al treilea din Cupa UEFA-Intertoto. Cind joci si impotriva ultimei finaliste a Cupei Cupelor, Real Palma de Mallorca, poti spune ca ai reusit o performanta de exceptie. Ceea ce omit cu buna stiinta oficialii nemteni si stie foarte putina lume este faptul ca formatia spaniola s-a prezentat cu echipa-satelit, care activeaza in Segunda B (a treia liga spaniola) si are in componenta jucatori de 17 si 18 ani. Doar portarul ibericilor avea 25 de ani, fiind considerat veteranul echipei. Disputata pe o vreme caniculara, partida a inceput cum nu se poate mai prost pentru jucatorii nemteni. Guiza a marcat in minutul 11, la o grava eroare de marcaj a lui Soimaru, sansele de calificare ale elevilor pregatiti de Toader Stet devenind foarte mici. In primele douazeci de minute, gazdele nu au trecut de mijlocul terenului, dar in minutul 22 Grozavu a executat excelent o lovitura libera de la 20 metri si l-a lasat fara replica pe goal-keeper-ul iberic. Treptat, nemtenii au trecut la cirma jocului, impinsi subtil de la spate de arbitrul austriac, si au reusit calificarea prin doua goluri marcate de Hrib si Axinia, ultimul cu trei minute inainte de final. Fotbalistii spanioli au cazut psihic si fizic si balanta s-a inclinat in favoarea plaiesilor lui Stefan. In turul urmator, Ceahlaul va intilni pe Austria Viena, iar boss-ul moldovenilor nu putea sa nu faca o declaratie incendiara pentru confruntarea cu acestia: "Ii vom urca pe garduri!". Peste multi ani, "Pinalti" le va povesti nepotilor cum a invins echipa sa pe Real Palma de Mallorca. Nimeni nu va mai sti atunci ca spaniolii au aliniat o formatie de copii. DANIEL NAZARE Hrib e nasul unui taximetrist Lavi Hrib a fost simbata seara nasul singurului taximetrist de la Hotelul Ceahlaul. Prima oara fusese desemnat Leo Grozavu, dar acesta a refuzat, deoarece s-a deplasat la Bistrita pentru a o boteza pe fata lui Viorel Moldovan, Francesca. Actualul lider al echipei nemtene, Grozavu, a fost coleg de echipa la Dinamo cu Viorel Moldovan, de-atunci legindu-se o durabila prietenie intre cei doi. (D.N.) Presa spaniola acuza arbitrajul Sub titlul "Europa s-a terminat in Romania", cotidianul local "El Dia" noteaza in numarul sau de ieri ca "arbitrul austriac n-a vazut o intrare criminala a lui Soimaru care trebuia sa fie eliminat si a tolerat jocul dur al romanilor. Jucatorii Ceahlaului s-au aparat ca niste nebuni si au crezut in calificare pina la capat, chiar daca aceasta s-a aflat departe in primele minute ale intilnirii". "Experienta si-a spus cuvintul si romanii au mers mai departe" scrie "El Mundo Deportivo", in timp ce "Mar?a" are titlul cronicii astfel: "Romanii au suferit serios pentru a elimina echipa-satelit a Mallorcai". Cotidianul catalan mai noteaza ca "veteranul Axinia a dus Ceahlaul in turul urmator, iar evolutia jucatorilor iberici este remarcabila avind in vedere ca a aliniat o echipa de jucatori extrem de tineri". (D.N.) Oficialii de la Getafe au pus ochii pe Costel Ilie Partida de la Piatra Neamt a fost urmarita de vicepresedintele formatiei din Segunda Division, Santiago Godino, si noul tehnician al echipei iberice, Juanjo Enriquez. Chiar daca ziarul "El Mundo Deportivo" informeaza in numarul sau de ieri ca antrenorul spaniol se afla in Romania pentru a gasi o localitate propice unui stagiu de pregatire al noii sale echipe, se pare ca intentia sa este cu totul alta. Enriquez a ramas impresionat de calitatile tehnice si fizice ale lui Costel Ilie. Spaniolul a venit si la Piatra Neamt pentru a-l superviza pe talentatul fotbalist moldovean. Intrebat despre randamentul pe care l-a dat Marius Luca la Getafe, vicepresedintele gruparii iberice, Santiago Godino, a declarat ca "bine ca a plecat pentru ca a avut un sezon extrem de slab". (D.N.) Nemtenii au luat 1200 de dolari Pentru accederea in turul superior al competitiei europene, jucatorii Ceahlaului au primit din partea conducerii suma de 1.200 de dolari. Spre deosebire de nemteni, fotbalistii spanioli aveau promisi 3.000 de dolari in cazul unui rezultat pozitiv, insa acestia au ramas cu buza umflata. Delegatia Mallorcai a plecat imediat spre tara lui Cervantes cu o cursa charter TAROM, chiar daca sponsorul principal al ibericilor este compania SpainAir. (D.N.) Spaniolii au pierdut bani seriosi Cotidianul madrilen "As" a informat ca esecul echipei Real Mallorca ar putea duce la o golire a vistieriei formatiei din Insulele Baleare. In ultimii doi ani, gruparea spaniola a cistigat 4,4 milioane de dolari anual numai din drepturile de televiziune, ca sa nu mai punem la socoteala si eventualele bonusuri din partea sponsorilor pentru calificarea in fazele superioare ale competitiilor europene. (D.N.) Selymes a jucat standard Tibor Selymes a evoluat toate cele 90 de minute ale partidei Perugia-Standard Liege (1-1), rezultat in urma caruia echipa belgiana s-a calificat in turul trei al Cupei Intertoto. Jucatorul roman a fost remarcatul cotidianului italian "La Gazetta dello Sport". Celalalt fotbalist roman al formatiei Standard Liege, Liviu Ciobotariu, nu s-a aflat in lotul belgienilor pentru ca acesta se afla intr-o bine meritata vacanta dupa turneul final al EURO 2000. (D.N.) Turul 2, Cupa Intertoto SIGMA OLOMOUC (Cehia)-Velbazhg (Bulgaria) 8-0 (in tur 0-2) Leiftur (Islanda)-SEDAN (Franta) 2-3 (in tur 0-3) SLAVEN (Croatia)-Zaglebie (Polonia) 0-0 (in tur 1-1) Cibalia (Croatia)-LOMBARD (Ungaria) 0-0 (in tur 2-3) Niepr (Belarus)-CHMEL (Cehia) 0-2 (in tur 2-6) Vaestra (Suedia)-PELISTER (Macedonia) 0-0 (in tur 1-3) SALZBURG (Austria)-Nistru Otaci (Moldova) 1-1 (in tur 6-2) AUXERRE (Franta)-Nea S. (Cipru) 3-0 (in tur 1-1) STANDARD LIEGE (Belgia)-Perugia (Italia) 1-1 (in tur 2-1) Dupa ce Germania a cistigat organizarea Mondialelor din 2006, FIFA e comparata cu mafia Valul creat de acordarea organizarii turneului final al CM 2006 Germaniei capata, pe zi ce trece, proportiile unui tsunami. Dezvaluiri care mai de care mai incendiare ies la iveala, scenariile se succed cu o viteza dementiala, acuzele curg din toate partile. Sub aceasta presiune, FIFA se clatina. Si nu atit forul conducator al fotbalului mondial, cit presedintele Joseph Blatter. Nereusitei manevre de acordare a turneului final Africii de Sud i s-au mai adaugat umilinta unei anchete nascute moarta, dar si oprobriul unor voci autorizate ale fotbalului care nu se sfiesc sa afirme ca, pe undeva, FIFA seamana tot mai mult cu mafia. Chiar si incercarea de a arunca toata vina pe umerii aproape octogenarului Charlie Dempsey, presedintele Confederatiei de Fotbal a Oceaniei (OFC), risca sa il umple de ridicol pe Blatter, in contextul in care cotidianul elvetian "Blick" afirma ca, desi pe fata a sustinut Africa de Sud, presedintele FIFA ii promisese lui Beckenbauer ca, in cazul unui balotaj, el va vota cu Germania. HORIA HASNAS Dempsey si-a anuntat demisia Dupa cum anuntase, Charlie Dempsey, cel care a parasit Zürich-ul inaintea celui de-al treilea tur de scrutin, s-a prezentat ieri in fata organismului pe care il conduce. Ce s-a vorbit acolo, inca nu se stie. Dempsey n-a vrut sa ofere detalii, afirmind ca va organiza astazi o conferinta de presa in care va spune lucrurilor pe nume. In schimb, el nu a ascuns ca, in septembrie, se va retrage din functia de presedinte al organizatiei. Aceasta pozitie lasa loc de speculatii, cel putin pina cind batrinelul de 78 de ani se va decide sa vorbeasca. Unele deja au aparut, iar cea mai credibila pare sa fie cea a publicatiei sud-africane "Sunday Times". Aceasta afirma ca abtinerea lui Dempsey de la vot a fost o revansa a neo-zeelandezului, care nu a putut trece peste umilinta la care l-a supus Blatter in timpul congresului OFC de acum doua luni, in insulele Samoa. Presedintele FIFA, auzind doleanta lui Dempsey - care are origini scotiene - de a vota cu Anglia, i-ar fi spus in gura mare ca asa ceva este inacceptabil, sugerindu-i apoi ca ar fi timpul sa-si dea demisia. Saptaminalul sud-african relateaza si despre o intilnire intre Dempsey si Lennart Johansson, presedintele UEFA, dinaintea votarii decisive, la capatul careia, zimbitor, capul fotbalului european ar fi spus: "Cunosc numele invingatoarei... E o tara care aduce cu Anglia". Kaiser santajist O afirmatie socanta a fost facuta in cotidianul elvetian "Le Matin". Denuntind o "lovitura murdara", ziarul afirma ca Frantz Beckenbauer, presedintele comitetului de organizare german, nu s-a sfiit sa recurga la cele mai dure arme pentru a-si atinge scopul. Potrivit publicatiei, inaintea votului decisiv, "Kaiserul" a anuntat ca, daca Germania nu va obtine organizarea turneului final al CM 2006, el va depune toate eforturile pentru a cuceri macar presedintia FIFA la alegerile din 2002. O sageata cu adresa precisa, la care Blatter nu avea cum sa ramina impasibil. Cert este ca, indiferent daca acest santaj este real sau nu, manevrele lui Frantz au avut succes. Iar de pe pozitia pe care a capatat-o acum, principalul artizan al victoriei Germaniei isi permite sa se joace inclusiv cu Federatia Germana de Fotbal (DFB), amenintind ca va renunta la functia de vicepresedinte pe care o detine in respectivul for. "Sint un om de echipa, nu de federatie. In federatie vietuiesc functionari incuiati, care se limiteaza doar la administrare", a declarat Beckenbauer pentru cotidianul german "Bild", adaugind: "N-am facut pe vicepresedintele decit in masura in care aceasta functie ma ajuta in calatoriile mele in jurul lumii. Acum nu mai am nevoie de ea". Mai mult, "Kaiserul" a lasat sa se inteleaga ca ar putea renunta si la functia de presedinte al comitetului de organizare al CM 2006. FIFA, in catarea pustii Cele mai virulente atacuri la adresa FIFA vin insa din Anglia. Candidati si ei la organizarea turneului final din 2006, englezii s-au vazut scosi din cursa dupa turul doi de scrutin, in care au acumulat numai doua voturi, cu toate ca, nu este numai parerea lor, insularii detineau cel mai complet si performant dosar. Presa engleza, care nu s-a sfiit sa recunoasca faptul ca evolutia celebrilor "hooligans" in Belgia a redus simtitor sansele Angliei, acuza dur. "FIFA? E mai mult sau mai putin ca mafia", scrie "The Mirror", pentru care "procesul candidaturilor a fost o farsa". Nici "Daily Telegraph" nu foloseste un ton mai blind: "FIFA a inceput sa-si imite vecinul elvetian, Comitetul International Olimpic (n.r. - aluzie la scandalurile de mita care au zguduit in ultima vreme CIO), si a desfigurat cel mai important eveniment sportiv". cotidianul britanic adauga: "Publicul are dreptul sa se simta insultat... Toata afacerea a fost politica de la inceput. Cine e prietenul cui, cine datoreaza o favoare cuiva, cine e cu Blatter si cine e impotriva lui". "De fapt, totul s-a jucat in doua zile la Zürich, cind mici omuleti tristi inarmati cu agende minuscule au uitat de tot principalele interese ale fotbalului. A fost patetic", scrie, la rindul sau, "The Times". Practic, atitudinea mass-media britanice nu difera prea mult de cuvintele cu care Diego Maradona a intimpinat victoria Germaniei: "Ceea ce a facut FIFA poate fi caracterizat prin mai multe cuvinte: politica, mafie sau dezorganizare". Scaunul lui Blatter se clatina "Membrii asiatici l-au tradat pe Blatter si au repus UEFA in pozitia dominanta. Viitorul Congres FIFA (n.r. - 4-5 august 2000) se anunta delicat", spunea, imediat dupa desemnarea Germaniei, un membru marcant al FIFA. Aceasta "tradare" a mers pina la capat, desi Blatter ii convocase pe cei patru votanti ai Asiei in noaptea dinaintea ultimului tur de scrutin, propunindu-le sa-si schimbe optiunea. Ei nu l-au iertat pe Blatter pentru ca nu le-a acceptat cererea de suplimentare a locurilor pentru echipele asiatice la turneul final din 2002. Mai mult, se vorbeste de un pact facut cu UEFA, Johansson angajindu-se sa-l sustina pe coreeanul Chung Mong-Joon in lupta pentru presedintia FIFA, la alegerile din 2002. Puterea tot mai mare a asiaticului va putea fi greu contracarata de Blatter, care stie ca nu se poate bizui nici pe Europa. Actualului presedinte i-au ramas fidele cele doua Americi. Oceania, s-a vazut, e capabila de surprize, iar Africa, desi a recunoscut ca Blatter i-a tinut partea, doreste prea mult un turneu final ca sa se sfiasca sa calce pe cadavre. Chiar si daca acesta ar fi al elvetianului. In fond, cind Blatter, invins, s-a apucat sa declare sforaitor ca, in 2010, se va angaja personal in lupta pentru victoria Africii, Irvin Khoza, unul dintre capii comitetului de organizare sud-african, i-a replicat: "Destul cu vorbele frumoase. Vrem fapte!". O atitudine deloc linistitoare pentru Blatter. "Il Calcio" fierbe sub presiunea transferurilor Dupa EURO 2000 s-a deschis, firesc, larg piata transferurilor, din care o parte importanta revine celui mai tare campionat din lume, cel italian. Cea mai importanta semnificativa miscare din "Il Calcio" ar putea fi transferul lui Filippo Inzaghi de la Juventus la AC Milan. Jurnalistii italieni sustin ca atacantii de la Juve sint cu moralul la pamint dupa EURO 2000 si, colac peste pupaza, in curtea "Batrinei Doamne" a mai ajuns si "killer-ul" Italiei din finala de la Rotterdam, francezul David Trezeguet. Ancelotti a anuntat ca in acest sezon va proceda la "rotirea cadrelor", dupa sistemul promovat de Eriksson la Lazio. In plus, Juventus intentioneaza sa mai transfere un atacant, Comandini (o tinara speranta a fotbalului italian), cumparat in aceasta vara de Milan de la Vicenza. Adriano Galliani, vicepresedintele clubului condus de Silvio Berlusconi, neaga un schimb Comandini - Inzaghi, desi "Gazzetta dello Sport" crede ca in combinatie ar putea intra si mijlocasul milanez Gennaro Gattuso. AC Milan nu se opreste aici cu intentiile de a transfera vedete, insusi patronul Berlusconi dind citire, intr-o conferinta de presa, unei liste cu jucatori doriti de antrenorul Zaccheroni: Rivaldo, Thuram si Beckham. Nici cealalta echipa din Milano, Inter, nu sta cu miinile in sin. Lippi si-l doreste pe Salas, la care Lazio ar fi dispusa sa renunte in schimbul fundasului central Simic. Antrenorul de la Inter il va inlocui pe croat cu "prietenul" lui Mircea Lucescu, Taribo West. Moratti i-a scos la taraba pe Panucci, Jugovici si Zamorano, "pachet" care costa 40 de milioane de dolari, iar pe lista achizitiilor figureaza Toricelli si Heinrich, ambii de la Fiorentina, dar si parmegianul Vanoli. Campioana Italiei, Lazio, si-l doreste foarte mult pe argentinianul Crespo, de la Parma, pentru care ar ceda definitiv doi jucatori, pe Sergio Conceicao si Almeida, dar si co-proprietatea pentru Simone Inzaghi. Un alt transfer dorit de Eriksson este cel al olandezului Zenden, de la FC Barcelona. BOGDAN GHEORGHE Boksic: "Nu Lucescu ma vrea, ci presedintele Suren" Cotidianul italian "La Gazzetta dello Sport" a publicat in numarul sau de simbata situatia la zi a transferurilor din "Il Calcio". Jurnalistii italieni subliniaza posibila plecare a unui "stranier" cu state vechi in campionat, croatul Alen Boksic, care este asteptat miine la Istanbul, pentru a semna un contract cu campioana Turciei, Galatasaray Istanbul. Totusi, conform celui mai important ziar de sport din Peninsula, atacantul care a jucat sapte ani in Italia, la Juventus si Lazio, ar putea ramine in continuare in Cizma, Bologna insistind sa-l coopteze. Un important atu al echipei italiene il constituie declaratia lui Boksic, care sustine ca "nu Lucescu ma vrea, ci presedintele Suren". (B.G.) Super Depor a pus mina pe Molina Augusto Cesar Lendoiro, presedintele campioanei la zi a Spaniei, Deportivo La Coruna, a confirmat faptul ca portarul Jose Francisco Molina a ajuns la un acord cu gruparea galiciana. Contractul se intinde pe o perioada de sase ani, iar clauza de reziliere s-a stabilit la suma de 16 milioane de dolari. Molina, in virsta de 30 de ani, a jucat in ultimele cinci sezoane la Atletico Madrid, dar anul trecut echipa boss-ului Jesus Gil y Gil a retrogradat in Segunda Division, motiv pentru care goal-keeperul iberic nu a mai dorit sa ramina in capitala Spaniei. Prezentarea lui Molina va avea loc saptamina viitoare si este a sasea achizitie a lui Super Depor din aceasta vara dupa Changui (Compostela), Pandiani (Penarol Montevideo), Emerson (Tenerife), Cesar Sampaio (Palmeiras) si Aldo Duscher (Sporting Lisabona). "De mai mult timp jucatorul s-a aflat in vizorul nostru, si acum am reusit sa-l cooptam in lot. Sint fericit ca am dat lovitura", a declarat presedintele lui Deportivo La Corua, Augusto Cesar Lendoiro. (D.N.) "Ciinii rosii" au muscat de trei ori din Saint Etienne In cel de-al doilea meci amical pe care l-a disputat in Franta, FC Dinamo a fost invinsa, simbata, de Bastia cu 2-1 (2-0). Cu o zi inainte, la Firminy, "ciinii rosii" invinsesera formatia Saint Etienne cu 3-0, prin golurile marcate de Florentin Petre, Mara si Vlad Munteanu. Antrenorul Cornel Dinu a trimis in teren urmatoarea echipa: Preda - Kirita, Mihali, Onut - Bolohan, Hildan, Tames, Fl. Petre, Florea - Mihalcea, M. Niculae. Pe parcurs, Procuroru' i-a introdus si pe ceilalti componenti ai lotului. Impotriva Bastiei, echipa la care a evoluat si Mendi, fotbalistul care i-a rupt mina lui Rosu in urma cu doi ani, nu au putut fi folositi Nastase, Hildan si Kirita, tustrei accidentati. Si, pentru ca un necaz nu vine niciodata singur, dupa numai 13 minute de joc s-a accidentat si fundasul Iodi. A jucat o repriza si Danut Lupu, iar golul campioanei noastre a fost marcat de Bolohan. Cornel Dinu a folosit urmatoarea echipa: Iliuciuc (Preda) - Onut, Mihali, Iodi (V. Munteanu, Lupu) - Bolohan, Fl. Petre, Tames, Cernat, Florea - Mara (Mihalcea), Dragan (M. Niculae). Urmatorul meci din acest stagiu de pregatire va avea loc pe 11 iulie, cu echipa elvetiana FC Lausanne Sport. OCTAVIAN TOPA Bordeaux si Lyon trag de Filipescu S-a mai discutat despre o eventuala plecare a internationalului roman Iulian Filipescu de la Betis Sevilla, avind in vedere ca echipa andaluza a retrogradat in Segunda Division. Oficialii gruparilor franceze Girondins de Bordeaux si Olympique Lyon au demarat, zilele trecute, o serie de convorbiri cu omologii lor spanioli de la Betis Sevilla pentru a-l aduce pe "Felipe" in Hexagon. "Cei de la Bordeaux ne-au contactat cu o saptamina in urma si incearca sa-l transfere pe jucatorul roman. Pe fir au intrat si cei de la Lyon, care au ratat transferul lui Gica Popescu si incearca sa-si intareasca defensiva cu un fotbalist valoros", a declarat Faruk Hadzibedici, secretar tehnic al formatiei andaluze pe probleme de transferuri. Declaratia a aparut in numarul de ieri al cotidianului "El Mundo Deportivo" si a intarit speculatia referitoare la transferul lui Gica Popescu la francezii de la Lyon. Mutarea a cazut insa, prin prelungirea contractului cu actuala echipa a "Baciului", Galatasaray Istanbul. Chiar daca are contract pe opt ani cu Betis Sevilla, Iulian Filipescu este din ce in ce mai tentat sa paraseasca echipa din cauza retrogradarii in esalonul secund. Pista Galatasaray a cazut din cauza faptului ca numarul jucatorilor extracomunitari a depasit limita admisa, asa ca varianta franceza este mai mult decit probabila. DANIEL NAZARE Flash Jordi Cruyff s-a inteles cu Alaves Deportivo Alaves a ajuns la un acord de principiu cu Jordi Cruyff, fotbalist al echipei engleze Manchester United, pentru inregimentarea sa la echipa spaniola. "Am avut unele convorbiri cu oficialii englezi si, in mare parte, am reusit sa stabilim unele aspecte ale trecerii jucatorului la Alaves", a spus unul dintre conducatorii echipei iberice care s-a clasat pe locul 6 in ultima editie a Primerei Division. Jordi Cruyff are 26 de ani si a mai evoluat in Spania la FC Barcelona (pe vremea cind tehnician era tatal sau, Johan Cruyff) si la Celta Vigo. La Manchester United a venit in toamna lui 1996, dar in ultimul timp nu a mai prins tricoul de titular. (D.N.) Prosineski va juca la Hrvatska trei luni Robert Prosineski va evolua pentru trei luni la echipa croata Hrvatska Dragovoljac, inainte de plecarea in campionatul Japoniei la formatia Gamba Osaka. "Ne-am dat mina, si in primele opt etape va juca la noi. Cu el in formatie forta noastra de joc va creste cu 50 la suta", a spus tehnicianul echipei croate, Milivaj Bracun. (D.N.) Taibi a revenit in patrie Portarul italian Massimo Taibi s-a transferat definitiv de la Manchester United la formatia de prima liga italiana, Reggina. In concurenta cu australianul Mark Bosnich si olandezul Raimond Van der Grouw, Taibi n-a reusit sa se impuna pentru a prinde echipa de pe "Old Trafford". Reggina a platit 4 milioane de euro pentru portarul italian. "Am facut un efort financiar urias, dar sper ca formatia mea sa se mentina in Serie A", a afirmat presedintele clubului italian, Lillo Foti. (D.N.) Brazilianul Edmilson e curtat de Arsenal Aparatorul brazilian Edmilson (Sao Paulo) este la un pas de a semna un contract cu Arsenal Londra, a anuntat presa britanica de simbata. Jucatorul carioca, in virsta de 22 de ani, va sosi in cursul zilelor viitoare in capitala Angliei pentru a fi supus unui test medical. Gruparea londoneza va plati pentru fotbalistul brazilian 7,4 milioane de euro (4,6 milioane de lire sterline). (D.N.) Lennox Lewis se va bate cu Mike Tyson numai in anumite conditii Canibalul trebuie sa devina vegetarian Tensiunea creata de declaratiile belicoase ale lui Mike Tyson la adresa britanicului Lennox Lewis este constant intretinuta de presa. Fiecare vorba aruncata de cei doi mari rivali este atent culeasa si reprodusa de media din intreaga lume. Recent, Lewis i-a aruncat o noua provocare lui Tyson: "Va trebui sa devii vegetarian inainte de a lupta cu mine!" Mai mult, campionul mondial al categoriei grea cere imperios: "Vreau ca in ring sa se afle doi arbitri, pentru a-i putea vedea toate smecheriile murdare". Trecind peste nota usor glumeata, Lewis a devenit serios si a spus ca "Tyson si-ar putea pierde mintile in timp ce se va afla in ring cu mine. Ar putea face un lucru anormal. Cind i-a muscat o bucata de ureche lui Evander Holyfield a fost o fapta deliberata. El a stiut ca nu-si poate invinge adversarul si a cautat o modalitate de a-si pastra imaginea de tip dur. Si atunci nu pot decit sa fiu ingrijorat. Cine stie ce Dumnezeu i-ar putea trece prin minte daca ii dau o bataie? Eu stiu cu siguranta ca il voi invinge in cazul in care ne vom intilni, pentru ca, trebuie sa recunosc, asta e o lupta usoara pentru mine". Britanicul a continuat minimalizarea ultimelor succese ale lui "Iron Mike", considerind ca "victoria asupra lui Lou Savarese a fost o gluma. A batut un tip care abia se casatorise si care era cu un pas inainte de retragere, pentru a primi ultimul cec din cariera de boxer profesionist. In rest, pe cine a mai invins el de la ultima revenire? Cind l-am auzit ca vrea sa-mi smulga inima, m-a pufnit risul". Daca cele doua gigantice retele de televiziune - HBO, care il are pe Lewis sub contract, si Showtime, care detine drepturile lui Tyson - vor ajunge la un acord, atunci lupta dintre cei doi pugilisti ar putea avea loc cel mai probabil in primavara viitoare. MARGARIT BANUTA Coulthard, tinta vie pentru mafiotii pariurilor Periodicul britanic "Sunday People" lanseaza o ipoteza care ar putea declansa un imens scandal: accidentul aviatic suferit de pilotul David Coulthard a fost pus la cale de un sindicat malaiezian al pariurilor clandestine din Londra. Din fericire, scotianul de la McLaren s-a ales, in urma cu doua luni (2 mai), mai mult cu o sperietura zdravana, fiind doar usor ranit. In schimb, cei doi piloti ai avionului particular au decedat. Potrivit publicatiei "Sunday People", acest incident nu este singular. Pe data de 1 iunie s-a mai produs un accident caruia i-au cazut victime jockeii britanici Frankie Dettori si Ray Cochrane. Din aceasta cauza, Dettori, fiind ranit, nu a putut sa participe la celebrul derby Epson. "Sunday People" subliniaza ca, in cazul in care cei doi campioni ar fi murit, mafiotii pariurilor ilegale ar fi putut cistiga citeva milioane de lire sterline. Detectivii sint in plina desfasurare a anchetei. "Pare a fi o chestie absolut exploziva. Noi ii urmarim mai demult pe acesti indivizi din retelele de pariuri clandestine si vom continua sa-i anchetam pina cind vom afla daca au vreo legatura cu cele doua incidente", a citat ziarul insular o sursa de rang inalt din politie. (M.B.) Beatrice Cislaru a detronat regina brasului Beatrice Cislaru si-a continuat simbata cursa exceptionala de la europenele de natatie de la Helsinki, cistigind proba de 200 de metri bras(2' 26"76). Ea a devansat-o pe unguroaica Agnes Kovacs, considerata pina acum regina acestei discipline. Diana Mocanu a ajuns a doua in proba de 50 de metri spate, in 29' 03", in urma dublei medaliate cu aur Nina Zhivanevskaia (Spania). In urma repetarii cursei de 200 de metri liber, Camelia Potec, initial iesita pe locul al doilea, a fost nevoita sa se multumeasca cu medalia de bronz. Ea a fost depasita de Solenne Figues (Franta) si de Martina Maravcova (Slovacia). (V. M.) Batistuta a debutat ca antrenor intr-o partida de binefacere Schumacher le-a dat doua goluri campionilor mondiali din '90 Implinirea unui deceniu de la cucerirea titlului mondial de catre echipa Germaniei la Coppa del Mondo '90 a fost un bun prilej pentru organizarea unui meci de fotbal cu scop caritabil. Pe stadionul "Flaminio" din Roma, simbata seara, in fata a 10.000 de spectatori, s-au intilnit echipa pilotilor din Formula 1 si cea de fotbal a Germaniei in componenta in care a cucerit titlul in urma cu un deceniu. Protagonistii acestui spectacol au fost driverul german de la Ferrari, Michael Schumacher, si fotbalistul argentinian, recent transferat la AS Roma, Gabriel Batistuta. "Batigol" a stat pe banca tehnica in calitate de antrenor al selectionatei pilotilor. Selectionata "panzerelor" din 1990 a invins cu 8-4. "Schumi" a realizat o "dubla", iar Batistuta a putut sa se convinga pe viu de caldura publicului "galben-rosu", care l-a aclamat necontenit. "Ca antrenor mi-am facut bine debutul. Cred ca ar trebui sa-mi schimb meseria", a declarat satisfacut atacantul argentinian, la finalul meciului de binefacere. (M.B.) Profesorul in box Marian Simion s-a facut locotenent de politie Ultima reprezentatie a componentilor nationalei de box a Romaniei, inainte de Olimpiada, va avea loc, incepind de astazi, la Baia Mare. In Sala Polivalenta din parcul baimarean Valea Florilor se va disputa Campionatul National, in ring urmind sa urce toti elevii lui Francisc Vastag, inclusiv vedetele Dorel si Marian Simion. Antrenorul Gheorghe Simion, tatal celor doi valorosi pugilisti, ne-a spus ieri ca baietii sai sint extrem de bine pregatiti. Nu ne intereseaza decit sa facem meciuri, aici la Baia Mare. Avem mare nevoie de sparring-uri si sa dea Dumnezeu ca adversarii sa nu se sperie de noi". In ton cu "jupinul" a fost si campionul mondial al categoriei 71 kilograme, Marian Simion. "Este foarte bine aici. In sfirsit am dat de racoare (n.r. - la Baia Mare a inceput de ieri sa ploua marunt). Vreau sa ma bat cu cit mai multi adversati. Sa demonstrez ca sint profesor". De mentionat ca termenul de profesor nu a fost folosit fara acoperire de Marian Simion, deunazi el luindu-si licenta de profesor de sport. Se pare insa ca el nu practica meseria pentru care a savirsit facultatea, ci va imbraca haina Ministerului de Interne, la sfirsitul acestei luni urmind sa fie inaintat de la gradul de plutonier major la cel de locotenent. LAURENTIU CIORNEI Romani in canoe de argint La Campionatele Europene de kaiac-canoe, competitie care se desfasoara in aceste zile la Poznan, in Polonia, echipajul roman Iosif Anisim/Ionel Averian a cucerit medalia de argint in proba de canoe dublu 1000 de metri. In finala probei de canoe patru 1000 de metri, echipajul format din Gheorghe Andriev, Silviu Simiocenco, Robert Vanturis si Chiriac Marcov, a cistigat medalia de argint, fiind devansat, cu apoape o secunda, de echipajul Ungariei. Violeta Szekely fuge de rupe pamintul la Nisa Atleta romana Violeta Szekely a cistigat simbata, la Nisa, medalia de aur in proba de 1000 m (cu timpul de 2:37,20), in cadrul reuniunii atletice contind pentru Marele Premiu al IAAF. Pe locurile urmatoare s-au clasat Laetitia Vriesde din Surinam (2:37,42) si Yelena Buzhenko din Ucraina (2:37,89). In proba de aruncare a discului, Nicoleta Grasu s-a urcat pe pozitia a doua (64,50 m), fiind depasita doar de Irina Yatchenko, Belarus (65,42m). Medalia de bronz a revenit frantuzoaicei Isabelle Devaluez, cu 58,05 m. Paula Ilie Ivan a ajuns a sasea in proba de 1500 m, cu timpul de 4:06:70, in fruntea cursei situindu-se rusoaicele Olga Kuznetsova (4:03:50) si Olga Nelyubova (4:04:05), urmate de Hayley Tullet din Marea Britanie (4:05:19). (V.M.) Cenusareasa a triumfat la Wimbledon Jucatoarea de tenis Venus Williams (SUA) si-a adjudecat simbata titlul in turneul de simplu femei de la Wimbledon, invin-gind-o in finala pe compatrioata ei Lindsay Davenport in doua seturi, 6-3, 7-6 (7-3). (Rezultatul finalei masculine dintre americanul Pete Sampras si australianul Patrick Rafter, programata ieri pe Terenul Central, nu ne-a parvenit pina la inchiderea acestei editii). La virsta de 20 de ani, cea mai mare dintre surorile Williams a devenit prima jucatoare de culoare care cucereste titlul la Wimbledon din 1958 incoace, cind pe iarba englezeasca triumfa Althea Gibson. La finele unui traseu impecabil, de-a lungul caruia le-a facut sa muste din fructele amare ale infringerii pe Martina Hingis, Serena Williams si Lindsay Davenport, Venus a dobindit primul sau titlu de Mare Slem, precum si suma de 651.500 de dolari. Venus, cistigatoarea unui duel la inaltime - ambele finaliste masurau peste 1,85 metri - s-a declarat "mindra" ca si-a dus treaba la bun sfirsit, ea fiind constienta ca avea de egalat palmaresul surorii sale mai mici (Serena are un titlu de Grand Slam, cel cucerit la US Open 1999) si de depasit recordul Zinei Garrison, precedenta finalista de culoare la Wimbledon. La finala Williams-Davenport au tinut sa asiste, printre altii, "doamna de fier" Margaret Thatcher, alaturi de sotul ei, Denis, Virginia Wade, ultima jucatoare din Marea Britanie care cucerise un titlu major la simplu femei, sau Stan Smith, americanul care l-a invins pe Ilie Nastase in singura finala jucata de roman la Wimbledon. HORIA GHIBUTIU Rochie norocoasa "Nu stiu daca sint uimita, simt ca am meritat sa cistig", avea sa declare Venus Williams simbata dupa finala in care a trecut lejer de masiva Lindsay Davenport. Poreclita "Cenusareasa" pentru faptul ca a schimbat ierarhiile sportului alb fara sa provina din lumea selecta a tenisului, sportiva de culoare considera ca i-a purtat noroc si echipamentul folosit in ultimul act al turneului de simplu femei. "Am cumparat aceasta rochie inainte de a veni la Wimbledon deoarece eram determinata sa vin aici si sa cistig", a declarat Venus, care a batut in nestire magazinele din Florida pina sa gaseasca rochita care sa-i poarte noroc. Richard Williams, un tata mindru Richard Williams, tatal primelor surori care si-au adjudecat vreodata cite un turneu de Mare Slem, avea sa anticipeze succesul fiicei sale mai mari agitind o pancarta pe care scria "E petrecerea lui Venus si nu e nimeni altcineva invitat!". Simbata, cel care o descria odinioara pe Irina Spirlea ca fiind "un curcan mare si alb", nu-si mai incapea in piele de bucurie: o data cu victoria lui Venus, se implinea o noua previziune a sa, formulata in urma cu 15 ani, cind isi ducea fiicele pe o arena din Los Angeles zicindu-le ca vor cuceri cindva turnee de Grand Slam si vor ocupa primele doua locuri in ierarhia tenisului feminin. Printre drogati si gloante Surorile Venus si Serena Williams urmau sa dispute ieri, in compania tandemului Julie Halard-Decugis (Franta) - Ai Sugiyama (Japonia), ultimul act al turneului de dublu femei de la Wimbledon, rezultatul finalei neparvenindu-ne pina la inchiderea acestei editii. Exceptionalul traseu al surorilor Williams a indemnat-o pe fosta glorie a tenisului feminin, Chris Evert, ea insasi cindva cistigatoare a trofeului pus in joc pe gazonul de la All England club, sa opineze ca aceste doua jucatoare vor inspira generatii intregi de americani de culoare. "Tenisul a fost totdeauna un apanaj al bogatilor, dar Venus si Serena pot schimba acum acest sport, asa cum a facut Tiger Woods in golf. Ele au aratat ca nu conteaza culoarea pielii sau cit esti de avut pentru a te bucura de succes", a precizat Evert. "Venus si Serena jucau pe terenuri publice la Compton, Los Angeles, dupa ce treceau - asa cum a spus tatal lor - prin zone locuite de drogati si care erau traversate de suieratul gloantelor", a mai spus Evert. In ceea ce priveste averea familiei Williams, lucrurile s-au mai schimbat de-a lungul trecerii celor 15 ani de cind doua fetite de culoare luau prima data racheta in mina. Astfel, Venus Williams, prima afro-americana care triumfa in Albion in ultimele trei decenii, ar putea semna un nou contract cu "Reebok", valabil pe cinci ani, pentru suma de circa 3,6 milioane de dolari. Dupa performanta de simbata, Williams senior avertizat insa ca "Nike" are o oferta si mai tentanta, astfel incit nu va accepta de la "Reebok" mai putin de 18 milioane de dolari! "Woodies" au facut istorie la Wimbledon Australienii Mark Woodforde si Todd Woodridge si-au continuat simbata la Wimbledon neta dominare a probei de dublu barbati, invingind in trei seturi, 6-3, 6-4, 6-1, perechea formata din olandezul Paul Harhuis si australianul Sandon Stolle. Finala cistigata simbata de cuplul australian le-a adus in panoplia celor porecliti "Woodies" al saselea titlu cucerit la Wimbledon, dintr-un total de 60 dobindite intr-o cariera prodigioasa. Liderii autoritari ai probei de dublu barbati si-au trecut astfel in cont al 11-lea titlu de Mare Slem, Mark si Todd aflindu-se in prezent la doar un nou succes de performanta all-time a legendarilor "canguri" John Newcombe si Tony Roche. Natasa a ridicat degetelele Jucatoarea de tenis Natasa Zvereva a fost amendata simbata cu suma de o mie de dolari, cea mai usturatoare sanctiune pecuniara dictata de-a lungul turneului, dupa ce a comis un gest obscen. Sportiva din Belarus, facind pereche cu "Papusa ruseasca" Anna Kurnikova (favorite numarul 5), a fost nevoita sa se recunoasca invinsa vineri, dupa ce a pierdut cu 6-7, 3-6, meciul de dublu femei disputat cu tandemul compus din surorile Venus si Serena Williams (favorite numarul 8). La sfirsitul partidei contind pentru semifinalele probei de dublu femei, Natasa nu si-a putut stapini nervii si a ridicat degetele mijlocii de la ambele miini, sfidind mul- timea oripilata ca asista la o asemenea trivialitate pe un teren de tenis. Davenport pleaca in Hawaii Americanca Lindsay Davenport a cunoscut simbata prima infringere intr-un ultim act de Mare Slem, dupa ce corpolenta jucatoare de tenis cistigase toate cele trei finale la care participase - US Open '98, Wimbledon '99 si Australian Open 2000. La capatul a 83 de minute de joc efectiv, Davenport si-a vazut naruit visul de a se alatura galeriei de celebritati formate din Steffi Graf, Martina Navratilova si Billie Jean King, sportive care au izbutit sa-si apere, in epoca tenisului modern, titlul cucerit la Wimbledon. De mentionat ca Lindsay a avut in ultima vreme un parcurs de invidiat, americanca triumfind in nu mai putin de 36 din cele 38 de meciuri disputate din septembrie anul trecut si pina in urma cu doua luni, la Internationalele de tenis ale Frantei de la Roland Garros. "Mi-ar fi placut sa fi putut schimba ceva in jocul meu pe parcursul finalei, dar, fir-ar sa fie, joc de prea multa vreme tenis ca sa nu stiu ca asa ceva nu e tot timpul posibil", remarca Davenport dupa ce a fost invinsa de Venus Williams. In mod paradoxal, familia lui Lindsay nu a fost prezenta in tribunele terenului de la Wimbledon la ultimul meci din turneul de simplu femei, ea fiind incurajata dintre apropiati doar de antrenorul Robert Van't Hof, impresarul Tony Godsick insotit de nevasta, jucatoarea Mary Joe Fernandez sau de prietenul lui Davenport, Jon Leach, si fratele acestuia, Rick. Alaturi de Jon Leach, jucatoarea de tenis californiana isi va petrece o vacanta de neuitat, Davenport plecind de la Wimbledon direct in Hawaii, unde, la o partida de surf sau pe plajele vegheate de palmieri, va putea digera mai usor infringerea in fata afro-americancei Venus. (H.G.) 