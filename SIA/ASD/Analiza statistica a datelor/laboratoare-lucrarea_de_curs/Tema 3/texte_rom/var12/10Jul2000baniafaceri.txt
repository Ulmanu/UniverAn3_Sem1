 Conform raportului BNR, in prima jumatate din 1999, Sistemul bancar romanesc a fost la un pas de faliment Ca sa remedieze situatia, statul a pompat 23.419 miliarde lei si 591 milioane dolari Raportul anual al Bancii Nationale a Romaniei (BNR) pe anul 1999, depus deja la parlament, va fi discutat in plen, cel mai probabil in luna septembrie. Interesant este ca bilantul BNR pe anul trecut indica o crestere a profitului brut de la 12,4 miliarde lei in 1998, la 1.157,9 miliarde lei anul trecut. Fondul de garantare a depozitelor populatiei a platit 361 miliarde lei ca sa acopere falimentele bancare Bilantul BNR indica o evolutie economica favorabila, aratind o crestere a exporturilor cu 2,4% si o reducere a importurilor cu 12,2%. In aceste conditii a fost inregistrata o scadere a deficitului contului curent la 1,303 miliarde dolari, cu circa 700 de milioane de dolari sub tinta propusa. Expertiza BNR evidentiaza ca, in prima jumatate a anului trecut, intregul sistem bancar romanesc s-a aflat in pragul falimentului. In prima jumatate a anului trecut, volumul total al creditelor neperformante a fost de 58,51% din totalul pe intregul sistem. Creantele restante si indoielnice nete in capitalurile proprii ale bancilor au fost de 253,64%. Jumatate din volumul acestor creante au fost recuperate cu efortul statului si al BNR, in special prin restructurarea Bancorex si a Bancii Agricole si prin lichidarea Bancii Albina si Bankcoop - in conditiile in care aceste banci cumulau 34% din totalul activelor bancare de pe piata si 75% din totalul creantelor sistemului bancar. Pentru salvarea sistemului bancar BNR a contribuit cu linii speciale de credit. Numai in cazul Bancorex efortul a fost de 9.500 miliarde lei. Costurile totale suportate de stat pentru restructurarea Bancorex si a Bancii Agricole s-au cifrat la 13.558 miliarde lei si 591 milioane dolari. Fondul de garantare a depozitelor populatiei din sistemul bancar a contribuit si el cu 361 miliarde lei pentru acoperirea depozitelor populatiei de la bancile care au dat faliment. Din 24 de banci controlate, BNR a sanctionat 14 Pentru redresarea sistemului bancar, o contributie importanta a avut-o Directia de Supraveghere a BNR, care a efectuat inspectii la 24 de banci. Controalele s-au finalizat cu 143 de scrisori de atentionare a conducerilor bancilor care nu au respectat termenele de raportare si cu sanctionarea a 14 banci. Sanctiunile au mers de la avertismente scrise, amenzi de nivelul a sase salarii cumulate, limitarea unor operatiuni si chiar retragerea autorizatiei de functionare. In acest mod au fost create premisele unei cresteri a ratei solvabilitatii bancilor (minimum 8%), de la dezastruosul procent de 6,65% in primul semestru al lui 1999, la 15,33% in septembrie si 17,9% in decembrie. Din cele 34 de banci existente in Romania, la 31 decembrie 1999 patru se aflau in diverse stadii de reorganizare (Dacia Felix, Columna, Banca Agricola, Bankcoop). La sfirsitul anului trecut, ponderea creantelor restante era de 2,36%, fata de 14,54% in 1998. Volumul creditelor inregistrate in categoria pierderilor nete a fost de 8.860 miliarde lei Contul de profit si pierderi al BNR ilustreaza un profit brut de 1.157,9 miliarde lei, din care 4,5 miliarde lei au fost alocate fondului de rezerva, 955,9 miliarde lei impozitului pe profit, rezultind astfel un profit net de 197,5 miliarde lei. Rezerva internationala, la 31 decembrie 1999 a fost de 2,484 miliarde dolari, din care 924,3 milioane dolari a reprezentat rezerva de aur. Din aceasta, 1,33 miliarde dolari erau in conturi la vedere, 362,4 milioane dolari in depozite si 790,8 milioane dolari in investitii in titluri. Situatia agregata a creditelor acordate BNR in 1999 a fost de 59.446,4 miliarde lei, fata de peste 66.900 miliarde lei in 1998. Din suma afarenta acestor credite, la sfirsitul lui 1999, 14.611 miliarde lei erau clasificate in categoria "standard", ceea ce a insemnat aproape dublul sumei inregistrate in anul precedent. Un alt semnal care reflecta insanatosirea sistemului bancar este faptul ca volumul creditelor incadrate in categoria "pierderi" si "indoielnice" a scazut in 1999 fata de 1998, de la 33.993,4 miliarde lei la 17.059,3 miliarde lei si, respectiv, de la 5.155 miliarde lei la 3,978 miliarde lei. Valoarea neta a pierderilor care au rezultat la sfirsitul anului 1999 din creditele neperformante a fost de 8.860 miliarde lei. Un clasament al bancilor de la noi, din punct de vedere al activului net bilantier, situa pe primele doua locuri Banca Comerciala Romana cu 50.054,6 miliarde lei si Banca Romana pentru Dezvoltare cu 23.481,4 miliarde lei. GABRIELA TINTEANU Banca Transilvania ofera informatii prin telefon Incepind de astazi, Banca Transilvania a pus la dispozitia clientilor sai un numar de telefon, unde acestia pot adresa intrebari referitoare la activitatea sau la oferta de produse si servicii a bancii. De mentionat ca numarul de telefon este din Cluj, iar apelarea sa nu este gratuita (064-194225). Totodata clientii cu acces la Internet pot apela banca si prin adresa de email: btrl@btrl.ro. (O.Z.) Angrosistii de cereale au cerut guvernului sa deblocheze piata griului Conducerea Asociatiei Patronale a Angrosistilor de Cereale (ANCER) i-a comunicat premierului Mugur Isarescu faptul ca "piata achizitiilor de griu este partial blocata - deoarece angrosistii si industria de morarit si panificatie nu-si asuma riscul achizitionarii griului la pretul cerut de producatori (125-150 dolari /tona) - pina cind guvernul va decide cum va interveni pe piata interna". Angrosistii de cereale au trimis primului-ministru o scrisoare prin care atrag atentia asupra unor nereguli privind intentiile de acordare a primei de 500 de lei la kilogramul de griu, pe care statul are de gind sa o instituie pentru recolta acestui an. ANCER arata ca, potrivit unui proiect de act normativ, anul acesta, de prima de 500 de lei/kg. de griu urmeaza sa beneficieze, alaturi de producatorii agricoli, si "agenti economici privati care, in afara cistigului realizat prin cresterea pretului griului, s-ar putea bucura de bani de la bugetul statului". In aceste conditii, ANCER solicita premierului eliminarea de la plata primei a griului provenit din plati in natura si acordarea ei numai producatorilor care vind griu pentru consumul intern sau efectueza plati in natura in baza unor contracte care au fost incheiate pina la 30 iunie 2000. De asemenea, angrosistii cer ca prima sa se acorde pina la 31 august 2000, iar plata ei sa se faca in lunile septembrie-octombrie, dupa posibilitatile bugetare. ANCER a solicitat premierului sa aprobe plata de la buget a cheltuielilor de receptie, conditionare si depozitare pentru griul detinut de producatorii agricoli si nevindut pina la 31 august 2000, deoarece in acest caz s-a pierdut prima. Totodata, asociatia a propus ca griul nevindut pina la 31 august 2000, pentru care statul nu mai acorda prima, dar suporta cheltuielile de prestatii si depozitare, sa se oferteze la bursele de marfuri. NICOLETA BURTAN Soarta BIR se decide astazi Daca Justitia va hotari falimentul, banca mai are 15 zile pentru a face recurs Astazi, la Sectia Comerciala a Tribunalului Bucuresti va avea loc prima infatisare in procesul in care Banca Nationala a Romaniei (BNR) a cerut demararea procedurilor de faliment la Banca Internationala a Religiilor (BIR). Conform vicepresedintelui BIR, Ilie Simon, exista sanse ca inclusiv astazi sa fie realizata infuzia de capital prin participarea investitorului strain. "Avem nevoie de o dovada certa pentru a o supune atentiei justitiei, iar aceasta nu poate fi decit majorarea capitalului social. Consideram ca mai avem timp pentru realizarea acestui lucru, iar BNR are aceeasi parere. Astazi este doar prima infatisare. In momentul infuziei de capital actiunea in instanta poate fi stopata", a declarat oficialul BIR. Directorul Directiei comunicare din BNR, Adrian Vasilescu, a declarat ca, in cazul altor doua procese de faliment a unor banci (Albina si Bankcoop), Justitia a dat sentinte definitive si executorii inca de la prima infatisare, insa bancile au posibilitatea de a face recurs in maximum 15 zile. (G.T.) Sibiul a devenit "patria" alcoolului super-rafinat din Europa de est Ambasadorul Canadei la Bucuresti, Excelenta Sa David B. Collins, a inaugurat in Sibiu cea mai importanta investitie canadiana din Europa de est. Este vorba despre o performanta instalatie de rectificare a alcoolului brut care din punct de vedere tehnico-productiv se situeaza la nivelul celei similare, aflate in functiune in Germania. Asa dupa cum aprecia, Pierre Michael Gemayel, directorul Societatii International Producer Company Sibiu, care detine licenta din partea Durn Stewart Distillers Glasgow, pentru fabricarea whisky-ului si a scotch-ului Royal Smith, investitor major in aceasta afacere, prezent inca din anul 1992 la Sibiu, "ea a stirnit nu doar interesul diplomatiei canadiene, ci si al mediului economic, reprezentind un eveniment unic in Europa de est, impunind Romania in atentia mediului de afaceri de pe mapamond in respectiva sfera de activitate. Sursa citata este de parere ca prin intermediul investitiei de la Sibiu se va pune, intr-un fel, capat producatorilor clandestini de votca si whisky si "cu deosebire contrabandei derulate prin Vama Giurgiu atit de infloritoare si in urma careia, statul roman este nevoit sa suporte povara unei incredibile evaziuni fiscale". Noua instalatie de rectificare a alcoolului a fost importata din Franta, tara de unde, pina mai ieri, se importa si alcoolul. De acum inainte, prin coloana de distilare si purificare, alcoolul brut este transformat in alcool super-rafinat, la standarde occidentale. Gratie investitiei, se va proceda, astfel, la valorificarea exclusiva a alcoolului autohton, tot de pe piata interna urmind a fi preluate si materialele pentru imbuteliere, ceea ce va conduce la o diminuare substantiala a pretului de desfacere al produselor spirtoase nominalizate. ION GIRNOD abc-ul impozitului pe venitul global Condamnatii la locul de munca primesc deducerile la sfirsitul anului 1. Poate beneficia de deducere personala suplimentara sotul (sotia) pentru un copil major aflat in intretinere care urmeaza o forma de scolarizare, in situatia in care acesta beneficiaza de pensie de urmas sau intretinere care depaseste plafonul deducerii? Nu, copilul major nu este considerat ca persoana intretinuta deoarece venitul obtinut este superior plafonului deducerii. 2. Un salariat are in intretinere celalalt sot care are gradul I de invaliditate si o pensie de 560.000 lei. Totalul coeficientilor de deducere suplimentara ce i se vor acorda este de 1,6 din deducerea personala de baza. Sotul cu handicap este sau nu in intretinere? Deoarece sotul cu handicap de gradul I are o pensie de 560.000 de lei, iar plafonul de venit este de 1.280.000 lei (1,6 x 800.000 lei), rezulta ca, in acest caz, el este considerat in intretinere. 3. Cind se pierde deducerea personala suplimentara de care beneficiaza un angajat? Deducerea personala de baza se pierde incepind cu luna urmatoare celei in care s-a depasit plafonul de venit. 4. Beneficiaza un condamnat la locul de munca de deduceri personale si suplimentare aprobate prin Ordonanta 73/1999? Veniturile asimilate condamnatilor care executa pedepse la locul de munca sint asimilate veniturilor de natura salariala si se impun conform prevederilor articolului 24 - alin. 4, lit. b), iar deducerile se acorda la sfirsitul anului. OVIDIU ZARA Ministerul Finantelor cauta debitori si da peste "curatatorii" Un producator de alcool a spalat 111 miliarde de lei in citeva luni Controalele Directiei Generale de Control Fiscal din Ministerul Finantelor (DGCFS) au relevat de fiecare data ca industria de alcool, pe linga contributia pe care o aduce la constituirea unui important segment din economia subterana, este initiatoarea unui cunoscut fenomen: spalarea de bani. Pornind de la controlul unei societati care dispunea de licenta si autorizare legale de producere a alcoolului etilic alimentar dar inregistra mari datorii la buget, inspectorii fiscali au descoperit ca firma in cauza, SC Lotus Center SRL, a spalat numai in citeva luni peste 111 miliarde de lei proveniti din vinzarea ilicita de alcool. Controlul DGCFS a relevat ca toate facturile emise de firma in cauza au fost fictive, iar firmele furnizoare sau beneficiare, "fantome". Piei de animale cu aroma de alcool Inspectorii DGCFS au stabilit ca Lotus Center inregistra, la 6 martie 2000, datorii catre bugetul de stat in suma de 143,7 miliarde lei. Pe durata controlului s-au mai stabilit debite suplimentare de 70,8 miliarde lei. In total: 214,5 miliarde lei nevirati catre buget. Nu mica a fost surpriza organelor fiscale cind s-a constatat ca SRL in cauza avea inregistrate in contabilitate "investitii". In contul 300, firma avea inregistrata suma de 97,1 miliarde lei, reprezentind contravaloarea unor cumparari de combustibil, porumb si piei de bovine, iar in contul 231 - "imobilizari corporale in curs" erau inregistrate 13,9 miliarde lei, reprezentind achizitii metalurgice, materiale de constructie etc. Ce reprezinta in realitate aceste inregistrari contabile? Banii obtinuti din vinzarea ilicita de alcool au disparut in operatiuni comerciale bazate pe contracte de custodie fictive incheiate cu firme-fantoma. Mai mult, persoanele fizice de la care au fost facute achizitiile respective erau si ele fictive. Potrivit declaratiilor asociatului unic al Lotus Center, Robert Mindreanu, achizitiile au fost facute de la Sicteo SRL - Focsani si Secret Impex SRL - Moinesti, precum si de la persoane fizice din Giurgiu, Ilfov, Calarasi, Ialomita, Braila sau Galati. Mindreanu a declarat ca materialele achizitionate s-ar afla depozitate la doua SRL din Focsani: Sicteo si Merops. Pentru a argumenta, omul de afaceri a prezentat trei procese-verbale de predare-primire incheiate in 28 aprilie 2000, prin care se consemna primirea spre depozitare a stocurilor mentionate mai sus, in valoare de 111 miliarde lei. Contractele fictive incheiate cu firme-fantoma Verificarile au demonstrat ca materialele mentionate in procesele verbale lipsesc cu desavirsire, iar spatiul in care acestea ar fi trebuit depozitate era insuficient. Mai mult, operatiunea de predare-primire catre Merops SRL fusese efectuata prin administratorul acestei firme, Teodor Stan. Insa dosarul fiscal al Merops a dovedit ca, la data semnarii procesului-verbal, firma fusese cesionata inca din 2 februarie 2000 lui Sergiu Dobre - cetatean din Republica Moldova, care ulterior, la 8 februarie a.c., a cesionat-o unui sloven, Slavi Manlov. Pentru Sicteo SRL, Marius Stan, fratele lui Teodor Stan, a fost cel care a semnat procesul-verbal de predare-primire in 28 aprilie. Controlul a relevat ca Marius Stan si-a cesionat partile sociale ale firmei inca din 7 iulie 1999 unui cetatean egiptean, Khaled Shhaban Labib Eman Hamed, iar firma nu avea spatii de depozitare. Arabii spala urma Pentru cele 2.600 tone de porumb si 5.909,4 tone piei bovine, Mindreanu a declarat ca aceste produse au fost achizitionate in perioada iulie 1999 - aprilie 2000 de la diverse persoane fizice. Documentele justificative si borderourile de achizitie prezentate de Lotus Center erau insa din perioada februarie - aprilie 2000, pentru o valoare de numai 54,95 miliarde lei. Politia a relevat insa ca datele de identificare a persoanelor fizice mentionate in borderouri sint fictive, iar Mindreanu nu a putut face dovada nici unui document de transport al materialelor catre depozitul firmei sale. Pentru a face pierduta urma stocurilor, chiar in perioada controlului, Lotus Center le-a vindut (in perioada 4 aprilie - 12 mai 2000) firmei Miracol General SRL - Bucuresti, primind ca documente de incasare 58 de bilete la ordin cu prima scadenta la 15 iulie 2000. Potrivit lui Robert Mindreanu, de aceasta tranzactie s-a ocupat Hussein Lazim - cetatean irakian -, imputernicit de ambele firme. Dar verificarile DGCFS au dovedit ca adresa la care ar fi trebuit sa functioneze Miracol General SRL era fictiva. Acum, politia si Directia migrari si pasapoarte il cauta pe irakian. Pentru identificarea acestui caz, alaturi de DGCFS, un rol important l-a jucat Oficiul National al Registrului Comertului, care, sesizat de organul de control, a refuzat sa incheie contractul de vinzare-cumparare dintre Mindreanu si niste cetateni arabi. Interesant este ca, dupa ce si-a facut treaba, Mindreanu a incercat sa vinda firma (n.r. - cu tot cu 214,5 miliarde lei datorii catre buget si cu 111 miliarde lei care au denaturat situatia patrimoniala a firmei) unor arabi care, cu siguranta, in scurt timp ar fi disparut si ei din tara. GABRIELA TINTEANU 