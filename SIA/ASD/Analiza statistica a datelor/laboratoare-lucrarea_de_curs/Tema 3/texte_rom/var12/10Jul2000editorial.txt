 Ce poate face un ajutor dezinteresat? ______________________________________________________________________ Taman acum, cind liberalii sint trasi de miini si de picioare in directii opuse, riscind sa ramina cracanati, iaca ne intra in calculatoare un sondaj de opinie comandat de Mediafax (a se citi si Adrian Sarbu). Nu peste o saptamina, nu peste o luna, si nici mai devreme, pentru ca nu cumva liberalii care se reunesc miine sa uite cifrele respectivei masuratori stiintifice. Pe proprie raspundere si nesilit de nimeni, declar ca nu ma pricep la sondaje! N-am facut o asemenea scoala, nici n-am lecturat tratatele fundamentale despre masuratori sociologice ca sa pot emite pareri autorizate. In consecinta, cind apar, le citesc si eu cum le citesc toti ceilalti si, in limitele bunului simt, incerc sa-mi formez o parere. Gresita sau corecta, ea trebuie luata ca atare. Iar parerea mea despre sondajul difuzat ieri de CURS si comandat de Mediafax este una foarte transanta: sondajul acesta macane rau! Pe ici, pe colo, prin partile esentiale. Fiti, va rog, asa de ingaduitori si parcurgeti-l singuri! In primul rind, e suspect faptul ca apare cu o zi inainte de reuniunea Biroului Permanent al PNL! Evident, tot ca din intimplare, sondajul CURS contine foarte multe intrebari legate de dilema liberalilor. Cu cine sa mearga ei la alegeri? Cu ApR si tandemul Melescanu-Stolojan sau cu Emil Constantinescu? Simbata, in acest loc din "Evenimentul zilei", am scris despre acelasi lucru. Le-am urat liberalilor un moment de inspiratie, evitind sa inclin balanta in favoarea unei parti sau alteia. N-ar fi fost cinstit! Daca e sa-si rupa gitul, liberalii n-au decit s-o faca pe mina lor. Daca e sa cistige, la fel. Sondajul CURS si Mediafax fac insa un lucru incorect. Incearca sa incline balanta inca inainte ca opiniile liberalilor sa se confrunte in sedinta de miine. De ce sustin asta? Pentru ca asa, netam-nesam, in perioada 22-29 iunie, agentii de sondaje ai CURS alergau prin tara cu limba scoasa si ii intrebau pe "esantionatii" liberali, i-a spune mata, cum ti se pare alianta dintre ApR si PNL? Si nenea din esantion, desi pe atunci nu se vorbea pe fata despre alianta dintre ApR si PNL, iute-iute zice (in proportie de 60 la suta) ca vrea cu ApR! Si mai hazos in acest sondaj e ca Theodor Stolojan apare ca un posibil candidat la presedintie. Pina ieri-alaltaieri, electoratul roman, ziarele, unii politicieni si chiar sondajele ne aratau ca Theodor Stolojan se bucura de o mare popularitate si ar fi unul dintre cei mai potriviti premieri. Nu! Ne-am pacalit. Poporul sondat de CURS a devenit, peste noapte, vizionar. Ceea ce nu aparea nicaieri, nici in ziare, nici in declaratiile politice devine acum mai clar ca oricind. Stolojan e bun de presedinte. Ii devanseaza si pe Teodor Melescanu, si pe Emil Constantinescu, si l-ar putea rade si pe Ion Iliescu. Nu spun ca acestea n-ar fi scenarii posibile. Dar, de la un scenariu in care ar fi interesati mai multi (inclusiv cine l-a comandat) pina la o reactie pe masura, in genul sa traiti, asa raspundem la intrebari, mai este mult. Brusc, sondajul acesta raspunde la orice nelamurire a liberalului marcat de indoieli. Il scoate din joc pe Teodor Melescanu si il impinge in fata pe Theodor Stolojan, pe o pirtie despre care nu pomenise nimeni. Restul sondajului, desi pare corect, nici nu mai conteaza. Miine se desfasoara o reuniune a liberalilor, esentiala pentru evolutia vietii politice romanesti. Fara PNL, Emil Constantinescu isi poate lua adio de la sansa unui nou mandat. Pe aceasta parte, toata lumea trage sfori, in speranta ca PNL va inclina spre actualul presedinte. De cealalta parte, lucreaza din plin alta masinarie, hotarita sa-l sacrifice pe Teodor Melescanu, aflat la inghesuiala, si sa-l lanseze pe Theodor Stolojan. Sondajul pe care-l cititi azi in ziare pare a fi doar un instrument ambalat frumos. Nimic mai mult. In cele din urma, decizia Biroului Permanent al PNL de miine nu poate fi considerata ca o ghilotina. Daca la Consiliul National al PNL din 14-15 iulie va fi vot secret, vom afla adevarul. A fost sau nu o mare facatura acest sondaj CURS comandat de Mediafax? _________________________________________________________________ 