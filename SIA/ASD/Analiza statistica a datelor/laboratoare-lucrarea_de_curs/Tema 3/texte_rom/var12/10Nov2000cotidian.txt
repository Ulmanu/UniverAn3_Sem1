 Solutie de trecut iarna Puscariasi de bunavoie Sapte gorjeni sint dispusi sa faca puscarie avind certitudinea ca acolo vor putea trece mai usor de iarna, a anuntat comandantul Jandarmeriei Judetene, col. Vasile Tilvescu. Dornici sa intre dupa gratii, cei sapte au comis intentionat fapte de tulburare a linistii publice si au asteptat sa fie amendati de jandarmi. Pentru ca, ulterior, amenda nu a fost achitata, sanctiunea a fost transformata in inchisoare contraventionala. Seful Jandarmeriei spune ca o parte din cei amendati au marturisit ca au incalcat legea doar din dorinta de a intra in puscarie, convinsi ca in acest fel vor scapa de toate grijile. Identitatea "puscariasilor de bunavoie" nu a fost facuta publica. CLAUDIA TIPLUICA Din initiativa fiului sau, Stefan Banica - pe CD-ul "Va rog sa-mi acordati..." O lansare care a bucurat multa lume a avut loc ieri la Teatrul Tandarica. Este vorba de albumul "Va rog sa-mi acordati...", care contine cele mai frumoase cintece interpretate de Stefan Banica. Casa de Discuri Electrecord a acceptat imediat ideea lui Stefan Banica jr. de a pune pe CD melodiile cu care tatal lui a incintat publicul anilor '70 si nu numai. Stefan Banica a stralucit in primul rind in teatru, dar nu mic a fost succesul sau in cintec si cuplet. La festivitate au participat multi dintre cei care l-au cunoscut pe Stefan Banica prin film, teatru, muzica, televiziune si multi care l-au cunoscut in primul rind pe omul extraordinar, pe "Fanel", ca asa ii spuneau prietenii. Emil Hossu, Nicu Constantin, Victor Rebengiuc, Mariana Mihut, Ion Lucian au fost prezenti la eveniment, alaturi de ei fiind si actori din generatia tinara, Mihai Constantin si Emilia Popescu. Lumea muzicala a fost reprezentata de maestrul Temistocle Popa, Virgil Iantu si Razvan Vasilache din The 50's. Gazda lansarii a fost Stefan Banica jr. care, mai emotionat decit la lansarile personale, a intretinut atmosfera si a raspuns la intrebarile legate atit de producerea albumului, cit si de relatia excelenta pe care a avut-o cu tatal sau. (I.M.) Vedetele fac scoala la batrinete Raduleasca, studenta tomnatica Existenta atitor universitati particulare a deschis pofta de scoala multor persoane care, din diverse motive, n-au facut-o la timp. Bani sa fie, si intrarea la o universitate particulara nu te pune cu burta pe carte cum te pune admiterea la una de stat. Doar asa se explica faptul ca multe vedete din muzica usoara sint acum studente, dupa ani buni de la terminarea liceului. La cei 31 de ani pe care-i are, Mihaela Radulescu a hotarit sa se intoarca pe bancile scolii. Ea a optat pentru Facultatea de Psihologie a Universitatii "Titu Maiorescu", unde este studenta in anul I. Prezentatoarea de la "Steaua ta norocoasa" a ales psihologia din pasiune si din dorinta de a avea o alternativa sigura in cazul in care ar renunta la televiziune. Mihaela se gindeste deja la posibilitatea deschiderii unui cabinet privat de psihologie. Desi inainte de psihologie, ea a mai inceput alte doua facultati, nu a terminat nici una. Timp de doi ani, a urmat cursurile Institutului de Educatie Fizica si Sport, pe care le-a abandonat insa. Apoi a intrat la Filologie, sectia franceza - romana, dar s-a lasat si de asta. Sanda Ladosi - ultimul an la Drept Sanda Ladosi este studenta in anul IV la Facultatea de Drept in cadrul Universitatii "Titu Maiorescu". Si daca pina acum s-a dus si nu prea pe la cursuri, anul acesta merge la scoala in fiecare zi. Asta pentru ca, fiind ultimul an, are de sustinut examenul de licenta si vrea sa fie cit mai bine pregatita. Pe 10 decembrie intra in sesiune si spune ca va incepe o noua perioada de "salbaticire" deoarece in timpul sesiunilor se inchide in casa si nu mai vorbeste cu nimeni. I-ar placea sa profeseze, sa fie avocat, dar nu-si face planuri prea mari. In liceu s-a pregatit pentru Medicina, dar exact in anul in care a terminat a luat Premiul I la Mamaia, a fost angajata imediat la Ansamblul "Doina" al armatei, luminile reflectoarelor au incintat-o, si visul cu Medicina s-a dus pe copca. Asa ca nu i s-ar parea ciudat sa termine Dreptul la 31 de ani si dupa aceea sa faca cine stie ce, cu totul altceva. Nu se considera o fatalista, dar crede foarte tare in destin. Carmen Trandafir se vrea ziarista Carmen Trandafir este o "boboaca", studenta in anul I la Jurnalistica, la Universitatea "Hyperion". De citiva ani se gindea sa se apuce de scoala, dar abia acum a pus piciorul in prag. A ales jurnalistica pentru ca vrea cu adevarat sa profeseze, insa nu in presa scrisa. O tenteaza mai mult televiziunea, visul ei fiind sa modereze o emisiune. Are 25 de ani, merge in fiecare zi la scoala, si le-a spus colegilor de grupa sa nu se uite la ea ca la o vedeta, ci ca la o simpla colega. Doru Tufis - absolvent, tot de Drept, la 49 de ani Doru Tufis a terminat anul acesta, la 49 de ani, Facultatea de Drept a Universitatii "Spiru Haret". A avut note bune, media generala a fost peste sapte, dar au mai existat si "accidente" cind a fost fericit ca a luat un cinci. Si-a sustinut lucrarea de diploma in Dreptul proprietatii intelectuale, cu tema "Gestionarea si proprietatea drepturilor de autor". Se gindeste serios sa profeseze, "ca e de munca", mai ales ca, fiind din breasla, si-ar putea ajuta colegii in ceea ce priveste drepturile de autor. Oana Sirbu a ales Psihologia la f.f. Oana Sirbu spune ca a apucat-o facultatea "la batrinete" pentru ca are 32 de ani si este studenta in anul II la Psihologie-Sociologie, in cadrul Universitatii "Spiru Haret". A luat aceasta hotarire pentru ca este un domeniu apropiat de sufletul ei, pentru ca a fost pasionata, de cind se stie, de cartile si filmele psihologice. Nu s-a gindit neaparat sa profeseze, face facultatea mai mult pentru sufletul ei, studiaza la fara frecventa si se duce mai rar pe la scoala. Marina Scupra termina si ea Dreptul Marina Scupra este studenta in ultimul an la Facultatea de Drept a Universitatii "Titu Maiorescu" si se pregateste de licenta. Spune ca s-a apucat de studii "pentru ca viata este grea si trebuie sa faci o meserie, mai ales ca, in muzica, nici susele nu mai merg". Considera excelenta ideea de a se scoli la fara frecventa, ca altfel nu s-ar fi descurcat. In ianuarie anul acesta a nascut si nici nu vrea sa-si aminteasca perioada in care copilul avea trei luni si ea trebuia sa invete pentru sesiune. Oricum, nu doreste sa se opreasca pentru ca, dupa absolvire, da examen la Institutul de Magistratura, fiindca nu vrea sa fie avocat, ci judecator. IUSTINA MUNTEANU Doi detinuti s-au casatorit in afara penitenciarului Zeci de gura casca s-au adunat ieri, in fata Primariei Suceava, pentru a-i vedea pe cei doi detinuti care au hotarit sa se casatoreasca. Condamnat la patru ani inchisoare pentru tentativa de tilharie, Vasile Orobet, din Suceava, a tinut cu tot dinadinsul sa se casatoreasca in localitatea sa natala cu aleasa inimii, Maria Clementina Sporniac, din comuna Cacica, condamnata la trei ani inchisoare pentru furt. Cei doi miri au refuzat sa fie filmati sau sa faca vreo declaratie presei. Din pacate, si ofiterii veniti de la Penitenciarul Botosani nu au facut decit sa incinga spiritele, aprinse de parintii mirelui, care voiau sa-i puna pe fuga pe ziaristi. "Pe cine asteptati? Vine Iliescu?" Printre cei care s-au oprit sa-i vada pe cei doi detinuti a fost si un batrinel care a intrebat: "Pe cine asteptati? Vine Iliescu?". Nu venea Iliescu, asa ca batrinul si-a vazut de drum. Masina de la penitenciar a sosit cu aproape o ora intirziere. Un maior de la politie a coborit imediat si a intrebat ziaristii daca au autorizatie sa filmeze sau sa fotografieze. Desi i s-a explicat ca se afla pe domeniul public, in zona Primariei Suceava, si nu este nevoie de autorizatie, maiorul o tinea pe a lui. Si a tinut-o tot asa, dind curaj parintilor mirelui care au bruscat un operator de televiziune. Mirii au comunicat faptul ca nu vor sa fie filmati sau fotografiati si atunci si-au intrat in atributii gardienii publici din forta de interventie rapida, care cu o zi inainte asigurasera paza lui Ion Iliescu. Ei au izolat zona si au facut cordon in jurul celor doi detinuti pentru a fi cit mai departe de ochii presei. Cei doi miri, frumos aranjati, au coborit din masina tinindu-se de mina, fara a avea puse catuse. "Vezi, poate iti iau aparatul" Cununia civila a fost oficiata de catre primarul Marian Ionescu si a tinut doar citeva minute. Dupa ce au spus "Da", destul de timid, cei doi tineri au consumat din prajiturile si bauturile racoritoare puse la dispozitie de primarie si s-au intretinut cu rudele. Sefa Biroului de Stare Civila din cadrul Primariei Suceava, Tatiana Doinita Maxim, ne-a declarat ca, dupa stiinta ei, acest caz reprezinta o premiera nationala, la care s-a ajuns datorita insistentelor viitorului mire si a memoriilor pe care acesta le-a trimis primarului Sucevei, Marian Ionescu. Condamnat la patru ani inchisoare pentru tentativa de tilharie, Vasile Orobet va iesi din inchisoare peste cinci luni, in timp ce sotia lui va fi libera dupa un an si patru luni. In ciuda casatoriei, regimul de detentie pentru cei doi nu se va schimba, ei neavind dreptul la vizite conjugale. In momentul parasirii salii in care s-a desfasurat cununia civila, Vasile Orobet si-a acoperit fata cu certificatul de casatorie. Incercarile ziaristilor de a-l fotografia l-a determinat pe acelasi maior (care a avut grija ca numele lui sa nu fie aflat) sa se adreseze unui fotoreporter: "Vezi, poate iti iau aparatul". Din fericire, politistul s-a oprit la timp, aducindu-si aminte ca trebuie sa puna zavorul pe usa masinii cu cei doi detinuti. Si sa plece apoi spre penitenciar, lasindu-i pe parintii mirilor cu lacrimi in ochi in fata primariei. TIBERIU AVRAM Gesturi extreme care au capatat dimensiuni de fenomen Sute de batrini, abandonati pe holurile spitalelor Un nou mod prin care batrinii ajung in spitale fara a avea nevoie de internare consta in aducerea acestora la camerele de garda si parasirea lor pe holuri. Medicii nu stiu ce sa faca in asemenea situatii. Unii batrini nu-si amintesc nici ce nume au, nici daca au copii. Ar vrea sa ajunga acasa, dar nu mai stiu unde locuiesc. Ar vrea sa mearga intr-un azil, dar nu mai au acte sau nu are cine sa se ocupe de toate demersurile. In spitale nu pot sta la nesfirsit. Nimeni nu-i mai cauta, dar nici nu pot fi aruncati in strada. Amintiri confuze Intr-o seara de sfirsit de octombrie, o batrina a fost adusa si parasita la camera de garda a Spitalului de Geriatrie "Sf. Luca", din Bucuresti, de catre o femeie care a refuzat sa-si decline identitatea. Batrina are pierderi de memorie. A declarat totusi ca are 90 de ani (politia a aflat insa ca este nascuta in 1920), ca se numeste Ioana Samoila si ca este din comuna Suletea, de linga Birlad. Cum a ajuns la Bucuresti nu mai tine minte exact. "Am plecat de acasa ca sa ma duc la o matusa, la Murgeni, si m-am ratacit. Si m-a adus o doamna aici, la spital", si-a amintit vag batrina. Ioana Samoila a mai declarat ca are un fiu, Georgica, iar celalalt fiu, Ionel, a decedat. Desi le-a spus medicilor de la camera de garda ca locuieste in Bucuresti, pe Aleea Arinii Dornei (sector 6), ieri a afirmat ca locuieste in comuna natala, la curte. Batrina nu-si aminteste nici ce a lucrat pe vremuri si nici ce pensie are. Directorul Spitalului "Sf. Luca", prof. dr. Bogdan Constantin, a fost de garda in seara in care Ioana Samoila a fost adusa. Domnia sa ne-a declarat: "Pina sa ma cheme asistenta, doamna care o adusese pe batrina a disparut fara nici o explicatie". Insotitorii urmaresc, de obicei, sa intre in posesia locuintei batrinilor Prof. dr. Constantin ne-a mai spus: "Parasirea batrinilor in spital a capatat dimensiuni de fenomen. Asemenea evenimente se intimpla foarte des la spitalul nostru, in fiecare luna aparind cam opt cazuri noi. Este vorba despre persoane in virsta, amnezice, parasite aici de insotitorii care, de multe ori, urmaresc sa intre in posesia bunurilor, mai ales a locuintelor batrinilor". Pentru a elucida cazul batrinei, directorul Spitalului "Sf. Luca" a apelat la ajutorul politiei, cu care spitalul a colaborat in mai multe rinduri, dar nici asa nu s-a putut rezolva ceva. "Actele de identitate ale batrinei se pare ca au ramas la persoana care a adus-o, a declarat prof. dr. Bogdan Constantin. Sint batrini care stau de trei-patru ani la noi si nimeni nu a venit sa-i ia. Am avut un caz in care un tinar a adus la spitalul nostru o batrina, declarind ca este un vecin al acesteia si ca a ajutat-o sa vina la spital. Buletinul tinarului a aratat insa clar ca era fiul batrinei, iar intentia sa vadita era aceea de a o abandona si a-i lua casa", a precizat directorul Spitalului "Sf. Luca". Cei care o recunosc pe batrina Ioana Samoila sau care pot da relatii despre ea sint rugati sa sune la redactia "Evenimentului zilei". Salonul amaraciunii Tot la Spitalul "Sf. Luca", Ana Constantin, in virsta de 68 de ani, zace de peste opt luni, neglijata de un sot care le-a spus medicilor ca nu are unde sa o duca si de un fiu (acum, sofer al unui director din BCR) care a declarat ca nu-l mai intereseaza ce se intimpla cu mama lui, pentru ca nu are timp de ea. "Dupa ce a convins-o pe batrina sa se mute in locuinta lui, el i-a vindut casa si, dupa o vreme, a plecat la munca in Israel, impreuna cu sotia lui. Cel putin asa ne-a spus noua", a declarat dr. Mircea Gaiculescu, seful Clinicii de geronto-geriatrie a spitalului. Asistentii sociali ai spitalului au facut o ancheta din care reiese ca este foarte probabil ca fiul Anei Constantin sa fi vindut si locuinta pe care i-ar fi pus-o la dispozitie mamei sale, dupa ce i-a vindut casa. Semn de abandon, spun medicii, care de-acum cunosc diferitele "stiluri" ale celor care isi parasesc batrinii prin spitale. Un alt caz este cel al lui Ion Tataru, 60 de ani. El a fost adus la Spitalul "Sf. Luca" de catre un trimis al Primariei Sectorului 4. Reprezentantul primariei i-a spus lui Ion Tataru ca poate sta in spital o vreme pina "il rezolva in vreun fel", spune batrinul. Dupa mai mult de o luna de cind a fost internat nimeni nu l-a cautat nici macar sa-i dea "buna ziua". Actele i-au fost furate in timp ce venea cu trenul spre Bucuresti. Nici Politia Garii Obor, unde Ion Tataru a declarat furtul, nu a dat vreun semn ca ar fi facut ceva. Colegul de salon al acestuia, Alexandru Vasile, are tot 60 de ani si a fost parasit de catre un nepot al sau in urma cu un an. De atunci a venit sa-l vada o singura data si i-a adus, cu aceasta ocazie, un borcan cu mincare. Ravliuc Maria, in virsta de 72 de ani, a fost adusa la "Sf. Luca" in martie. Are o fiica si un fiu, care nu mai vor sa stie de ea. Ne-a spus, printre lacrimi, ca tare ar vrea sa plece acasa, dar nu mai stie unde locuiesc copiii ei, care s-au mutat de la adresele pe care le cunostea. N-are acte, n-are casa, n-are decit lacrimi in ochi. Acestea sint numai citeva cazuri dintre sutele care vin la spitale. Prin saloanele Spitalului de Psihiatrie "Al. Obregia" zac alti zeci de batrini, cu care nimeni nu stie ce sa faca. "Aproape in fiecare garda vine cite un astfel de caz, in general persoana neavind acte de identitate. Batrini adusi de pe strada de straini: nimeni nu mai intreaba de ei cu lunile, cu anii", ne-au declarat mai multi medici ai Spitalului "Obregia". TATIANA DABIJA Sosea expres intre Bucuresti si Giurgiu Pentru a da un impuls dezvoltarii economice in Zona Libera Giurgiu, de anul viitor, va incepe constructia unei sosele expres, care sa faca legatura cu Bucurestiul, a anuntat ieri la aniversarea a trei ani de la deschiderea zonei, ministrul transporturilor, Anca Boagiu. Calea rutiera expres se doreste a fi "o sora mai mica" a soselelor din tara care respecta standardele internationale. Soseaua va avea patru benzi, constructia ei avind ca scop sustinerea Zonei Libere Giurgiu prin cresterea traficului. Cheltuielile sint estimate la 54 de milioane de euro, din care 44 de milioane provin din fonduri externe. Romania are sase asemenea zone libere, in fapt zone industriale scutite de taxe, accize si TVA, Giurgiu fiind cea mai bine cotata la ora actuala. IULIANA ANGHEL, MIHAELA BALEA Purtatorul de cuvint al IGP - manechin Ministerul de Interne a prezentat ieri, in cadrul briefingului saptaminal, o noua propunere de uniforme pentru politisti, prin care s-ar reveni, de fapt, la moda interbelica. Prin fata ziaristilor au defilat citeva manechine, printre care s-a numarat si purtatorul de cuvint al IGP, Cristina Vatasescu. Costumul, propus chiar de politisti, este de culoare neagra, cu camasa bleu si cravata gri. Noutatea o constituie faptul ca, in cazul demilitarizarii politiei, epoletii dispar si uniforma ramine simpla. (A.G., N.S.) Farmaciile muresene au tras obloanele Astazi, toate farmaciile muresene sint inchise. Pentru ca de saptamini intregi CJASS amina plata restantelor de 39 de miliarde de lei catre farmacisti, acestia au hotarit sistarea activitatii. Desi prin contractele incheiate intre CJASS si farmacisti, casa este obligata sa-si achite platile in termen de maximum 30 de zile, farmacistii n-au mai primit deconturi de cinci luni. Furnizorii de medicamente ameninta cu recuperarea banilor prin intermediul executorilor judecatoresti, doua farmacii, "Calendula" si "Veba" fiind deja declarate falimentare. Pentru a-si exprima protestul, la inceputul lunii in curs, farmacistii au sistat onorarea retetelor gratuite si compensate in speranta ca vor sensibiliza pe cei raspunzatori de intreaga situatie. Surse neoficiale sustin ca reprezentantii conducerii CJASS nu s-au aratat deloc ingrijorati de acest protest, mai mult, unii fiind de parere ca "cel putin, asa facem economie la medicamente". Ieri dimineata, farmacistii au avut o noua intilnire cu CJASS Mures sperind ca vor primi niste bani in cursul acestei saptamini si astfel sa nu mai fie nevoiti sa inchida farmaciile. Conform unei noi promisiuni, pina in data de 20 noiembrie, farmacistilor li se vor achita datoriile acumulate pina in luna august. Daca CJASS nu se va tine de cuvint, farmacistii isi vor inchide farmaciile pe termen nelimitat. Conform legislatiei, farmaciile sint obligate sa comercializeze medicamente indigene, iar fabricile de medicamente nu livreaza decit cu plata pe loc, ceea ce de la bun inceput face ca acest parteneriat sa fie imposibil. Farmacistii sint hotariti sa nu renunte la protest pina nu-si vor recupera banii. CORA MUNTEAN Politia Romana a distrus 12 tone de droguri in trei saptamini Alte doua tone si jumatate de droguri au fost arse, ieri dimineata, in cuptorul Rafinariei Petrobrazi. De trei saptamini, de cind Politia Romana a demarat actiunea de distrugere a drogurilor confiscate de la traficanti pe teritoriul tarii, au fost incinerate aproape 12 tone de hasis, opium si heroina, a caror valoare depaseste cinci milioane de dolari. Arderea celor doua tone si jumatate de droguri a fost ultima pentru care exista hotarire judecatoreasca de distrugere. Pentru incinerarea celor opt tone ramase in depozitul specializat al Ministerului de Interne va fi nevoie de un alt act eliberat de judecatorie. VIOLETA STOICA In asteptarea aderarii Romaniei la UE, Lucia Dicui isi da un rinichi contra unei colibe! O femeie in virsta de 38 de ani, din satul Obreja nr. 149, comuna Mihalt, judetul Alba, a apelat la mass-media locala cu intentia de a-si vinde un rinichi. Disperata din cauza saraciei in care isi duce zilele, Lucia Dicui a scris ziarului "Unirea" din Alba-Iulia: "Locuiesc din mila unui om de buna credinta in casa fiicei lui, casa care urmeaza sa fie demolata poate miine, poate peste o luna sau peste un an. Nu stiu daca atunci o sa stau cu fata mea in strada. Singura solutie a noastra este sa imi vind un rinichi, pentru a-mi putea cumpara o locuinta. Nu se mai poate asa, doar sa muncesc cu ziua prin sat, sa tin si fata la scoala, sa avem si ce minca, nu putem stringe si bani pentru o locuinta, sa nu spun o casa modesta, sa zic o coliba, dar sa am unde locui cu familia mea. Eu cred ca nimeni nu ma poate opri sa imi vind organele pentru ca este corpul meu si fac ce vreau cu viata mea. Daca cineva are nevoie de acest rinichi, il dau fara nici o retinere". Acesta este mesajul dureros al unei femei din Romania anului 2000, care si-a pierdut orice speranta intr-o viata normala. LUCIAN DOBRATER Inghesuiala universitara la Galati Dormitoare pentru studenti in sali de lectura si de menaj Campusul Universitatii "Dunarea de Jos" este si anul acesta neincapator. Campusul are doar 1.263 de locuri de cazare, dar, pentru ca au fost 3.600 de cereri, conducerea universitatii a incercat sa cazeze cit mai multi studenti. 2.905 studenti si-au gasit locuri de cazare in cele mai ciudate locuri. Salile de lectura arata ca adaposturile pentru sinistrati. Aici au fost amenajate dormitoare cu paturi suprapuse. Au fost bagate paturi si in salile de menaj, niste camarute de un metru patrat in care se calca si tin lenjeriile de pat ale studentilor. Nici camarutele in care se afla tabloul electric nu au scapat de paturi. Cazarea a fost facuta de-a valma, la nimereala. Sint camere cu cite patru, cinci studenti, iar altele cu doi studenti, sau chiar cu cite unul. In caminul B, in camera 109 locuiesc cinci studenti, iar la 314 locuiesc doar doi. O situatie speciala o au studentii cazati in sala de lectura a caminului H. In aceasta sala sint 16 paturi suprapuse, exact ca la puscarie. Nu mai exista loc pentru mese, scaune, dulapuri. Cei cazati in sala de lectura nu au nici grupuri sanitare sau dusuri. Unii studenti sint multumiti ca au gasit cazare, chiar si in conditiile acestea. Altii, dimpotriva. Ioana Cazan e studenta in anul ll. Ea nu crede ca va putea invata in sesiune in astfel de conditii. "E bine totusi ca am gasit chiar si asa cazare. A fost omor cind ne-am cazat. Nu stiu cum va fi in sesiune". Andrei Dumitru, student in anul lll, ne-a spus: "Ca anul acesta parca nu a fost niciodata. Si in anii trecuti a fost full, dar nu ca anul acesta". Oficiul Judetean pentru Protectia Consumatorului a efectuat un control in caminele studentesti, in urma caruia a amendat Universitatea "Dunarea de Jos" cu 23 de milioane de lei. Prof.univ. dr. Emil Gavrila, prorectorul universitatii galatene, spune ca aglomeratia din camine este din cauza "cresterii numarului de studenti". In camine imaginile sint jalnice: mobilierul e vechi de cind lumea, covoarele sint roase, timplaria putreda, geamuri lipsa, infiltratii in grupurile sanitare, usi sparte, conducte fisurate, dusuri fara becuri si fara pereti despartitori. In sala de lectura din caminul D, transformata in dormitor, planseul este cazut. Prorectorul universitatii spune ca studentii sint de vina pentru toate stricaciunile din camine. Domnia sa a adaugat ca amenda OJPC i-a lasat un gust amar si ca inspectorii ar fi trebuit sa vina in control la inceputul anului universitar inainte ca studentii sa distruga totul. Marioara Gatej, sefa OJPC, spune insa: "Nu ma poate convinge nimeni ca stricaciunile se datoreaza exclusiv studentilor". ALINA COMSA-DURBACA Nu aruncati bebelusii! Directia pentru Protectia Copilului Suceava se angajeaza sa asigure confidentialitatea asupra identitatii tinerelor insarcinate care nu-si doresc copilul Sefa Directiei Judetene Suceava pentru Protectia Copilului, Laurentia Ulici, a facut ieri un apel catre tinerele care dau nastere unor copii pe care nu doresc sa-i pastreze sa nu le curme viata si sa nu-i abandoneze prin buncare sau trenuri, ci sa o contacteze pe ea personal. Laurentia Ulici spune ca se va implica direct pentru ca micutii sa fie institutionalizati si garanteaza pastrarea confidentialitatii persoanelor care vor alege aceasta varianta. Ea afirma ca deja in judet au fost consemnate astfel de cazuri in care tinerele au apelat la Directia pentru Protectia Copilului pentru a da micutii in grija statului, situatiile respective nefiind cunoscute nici macar de parintii fetelor. Laurentia Ulici a facut aceste precizari dupa ce, in ultimele zece zile, doi nou-nascuti au fost omoriti de mamele lor si aruncati in buncare de gunoi. In cele mai multe cazuri de acest gen, tinerele care ramin gravide isi ascund sarcina si nasc in conditii improprii, nesupravegheate, omorindu-si apoi pruncii. TIBERIU AVRAM 