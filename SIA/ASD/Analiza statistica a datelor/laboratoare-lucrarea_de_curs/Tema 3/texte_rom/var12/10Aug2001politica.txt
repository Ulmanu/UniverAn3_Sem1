 PSD si PRM se bat in tramvaie Razboi politic pentru transportul local craiovean Concurenta in domeniul transportului public din Craiova a dat nastere unui conflict de interese politice al carui deznodamint va fi decis de o instanta de judecata. Prefectura judetului Dolj va actiona in justitie Primaria Craiovei dupa ce, la solicitarea firmei "Bacriz", concurenta RAT-ului local, majoritatea consilierilor municipali s-au impotrivit modificarii traseelor de transport in comun. Hotarirea consilierilor a trecut drept un gest politic de favorizare a Regiei, avind in vedere ca managerul RAT, Iulian Ocroteala, este activist PRM, iar cel care a cautat sa influenteze pe toate caile votul impotriva societatii "Bacriz", viceprimarul Mihai Dragu, face parte din acelasi partid. Regia Autonoma de Transport Craiova a simtit socul concurentei la scurt timp dupa ce firma de microbuze apartinind fratilor Ahmed si Imad Bacriz a primit avizul de functionare. Unul cite unul, clientii de zi cu zi ai autobuzelor RAT au devenit calatori fideli cu microbuzele celor doi iordanieni. In aceste conditii de prosperitate ra-pida, fratii Bacriz s-au gindit sa-si extinda activitatea, ei avind atribuite doar 10 trasee in Craiova. Drept urmare, in luna iunie a acestui an, ei au solicitat primariei modificarea unor trasee pentru a asigura legaturi mai bune intre anumite puncte ale orasului. Primul care a sarit ca ars a fost viceprimarul PRM Mihai Dragu, coleg de partid cu managerul RAT, Iulian Ocroteala. Influenta minoritatii peremiste asupra majoritatii Consiliului Local s-a dovedit mai puternica decit se anticipase a fi cea a fratilor Bacriz. Consilierii au respins sec cererea si, mai mult decit atit, au dispus sa se formeze degraba o comisie care sa verifice activitatea firmei de microbuze a iordanienilor. In cele din urma, Bacriz si-a gasit un aliat: Prefectura Dolj, care a constatat ca hotarirea municipalitatii este nelegala pe motiv ca a fost votata de mai multi consilieri, membri in consiliul de administratie al RAT. Prefectul PDSR de Dolj, Cornel Mondea, declara ca nu va tolera sub nici o forma concurenta neloiala, iar ca o prima dovada in acest sens, primaria va fi actionata in judecata de Prefectura. Vrind-nevrind, soferii celor doua societati de transport sint si ei implicati in scandalul concurentei, motiv pentru care nu scapa prilejul de a se tachina atunci cind se intilnesc pe trasee. Deseori, craiovenii asista la adevarate raliuri ale microbuzelor fratilor Bacriz si autobuzelor RAT. BOGDAN BERNEANU Regele revendica Pelesul Reprezentantii legali ai fostului suveran al Romaniei, Regele Mihai I, au depus cereri de retrocedare la comisiile locale constituite pentru aplicarea Legii 10/2001 din doua primarii din judetul Prahova. La Sinaia, locul in care a vazut lumina zilei Regele Mihai si unde este inregistrata nasterea sa, au fost depuse doua dosare privind restituirea unor imobile si terenuri care au apartinut familiei regale pina in 1948, dosare care contin testamentele Regelui Carol si Regelui Ferdinand si actele de mostenire a averilor regale. Primul dosar, 332/2001, vizeaza retrocedarea Stinei Regale, cu toate cabanele care au facut parte din Domeniul Regal la Sinaia, evaluate la suma de 100.000 de dolari. Dosarul 333/2001 contine documentele pentru restituirea Castelului Peles, a Pelisorului, a anexelor, a Complexului Hotelier Economat, Casei Cavalerilor, dar si a Fermei de Vulpi de la Sinaia, cu inventarul fix si viu. Problema fermei este ca, la momentul actual, aceasta ar trebui repopulata cu vulpi argintii din strainatate pentru ca aici nu s-a mai crescut vreun animal de ani intregi. Evaluarea tuturor bunurilor existente in cel de-al doilea dosar se ridica la suma de 20 de milioane de dolari. La Azuga, notificarile sint semnate in numele Regelui de chiar Principesa Margareta, cuprinzind in special terenuri, dar si fosta fabrica de salam, in prezent un imobil parasit, fabrica de sticla Stiaz Azuga, Casa Simalex si Casa Severinus. La inceputul lunii septembrie, comisia de resort din cadrul primariilor din Azuga si Sinaia va analiza dosarele depuse pentru retrocedarea averii Casei Regale, Regele Mihai I fiind reprezentat de o firma de avocati membri ai Baroului Bucuresti. La sfirsitul acestei luni, fostul suveran este asteptat in comuna prahoveana Drajna, unde va avea o intilnire cu Dumitru Cursaru, un localnic in virsta de 88 de ani, fost angajat al Casei Regale. VIOLETA STOICA Avocatul Adrian Vasiliu: "Pentru a avea ce sa cedeze, trebuie mai intii sa revendice" Avocatul Casei Regale, Adrian Vasiliu, a declarat ieri, pentru "Evenimentul zilei", ca a depus, in baza Legii 10, notificari la primariile din Azuga, Busteni si Predeal de revendicare a unor terenuri in suprafata de totala de 1.197 de hectare, care cuprind paduri, dar si cladiri din judetul Prahova, care i-au apartinut Regelui Mihai I. Adrian Vasiliu insista asupra faptului ca aceste proprietati nu au apartinut Domeniilor Coroanei, asa cum gresit s-a spus pina acum, domenii care sint asimilate astazi domeniului public, adica al statului. "Niciodata domeniul de la Peles nu a fost donat de bunavoie statului de Regele Mihai I, cel care-l mostenise de la strabunicul si de la bunicul sau. Asa-zisa donatie catre stat e o legenda", a adaugat aparatorul fostului suveran. Mihai I ar putea sa cedeze o parte a acestor suprafete, dar dupa o negociere cu guvernul. "Tocmai pentru a avea ce sa cedeze, trebuie mai intii sa revendice; regelui trebuie sa i se dea ceea ce-i apartine si sa fie el cel care hotaraste cedarea", spune Vasiliu, adaugind ca vor putea exista "compromisuri si renuntari in limite rationale, dar renuntarile sale pot sa fie facute cu o singura conditie: regelui sa i se recunoasca faptul ca este proprietarul". CRISTIAN OPREA Basescu nu are nimic impotriva "Oricine poate revendica orice, chiar si fostul suveran", a declarat ieri primarul Bucurestiului Traian Basescu. Dosarul Regelui nu a trecut inca prin mina celor de la primarie care se ocupa cu retrocedarea caselor, dupa cum a lasat sa se inteleaga Traian Basescu. El a explicat ca in privinta revendicarilor pentru proprietatile din Bucuresti ale Regelui Mihai "ramine sa vedem daca are toate documentele la dosar", adaugind ca acestea trebuie legalizate la notariat. ( T.G. ) Ce a recuperat pina acum Regele Mihai Castelul si parcul de la Savirsin si cladirea din Bucuresti de pe strada I.L. Caragiale nr. 36 sint singurele proprietati recuperate pina acum de Regele Mihai dintre toate proprietatile revendicate. Atit Savirsinul, cit si imobilul din Bucuresti au fost recuperate prin instanta si nu in baza Legii 10 de retrocedare a caselor nationalizate. Castelul de la Savirsin, situat la 90 de kilometri de Arad, este construit in secolul al XVII-lea si a fost cumparat in 1943 de rege de la baronul Stircea-Mocioni. Castelul a fost recistigat in aprilie 2000, prin sentinta pronuntata de Tribunalul din Arad. Imobilul din Capitala, de pe strada I.L. Caragiale, a fost recuperat in iunie 2000, cladirea fiind la acea data sediu RA Locato. Ce ar mai putea intra in posesia lui Mihai I Conform datelor publicate pina acum, lista bunurilor care i-ar putea reveni regelui este mare, fie ca acestea au fost revendicate de catre fostul suveran, fie ca nu au fost inca revendicate, dar ar putea fi deoarece au fost proprietati ale sale sau ale familiei sale. Printre acestea se numara: Palatul Elisabeta din Bucuresti (care i-a fost atribuit deocamdata drept resedinta ca fost sef al statului), Palatul de la Scrovistea, Palatul de la Snagov, Castelul Peles, Castelul Pelisor si Foisor din Sinaia, domeniul Busteni-Azuga-Predeal (aproximativ 12 mii de hectare), uzina de sticlarie de la Azuga, casa de vinatoare de la Valea Putnei, uzina electrica de la Castelul Bran, grajdul cu cai de curse de la Hipodromul Baneasa (care nu mai exista si in locul caruia a fost construit Romexpo), fosta escadrila regala de la Aeroportul Baneasa, 772,18 hectare la Banloc-Timis, 7.454 hectare la Cocargeaua din Ialomita, 3165,87 hectare la Manastirea Ilfov. In Bucuresti, Regele a revendicat deja imobilele din strada Budisteanu nr.16 si din str. Muresanu nr. 3. TEODORA GEORGESCU Serban Mihailescu a fost surprins de cererea fostului suveran Secretarul general al guvernului, Serban Mihailescu, s-a declarat surprins de cererea facuta de Mihai I. "Mi se pare surprinzatoare in acest moment", ne-a declarat Mihailescu. Ministrul a aratat ca o cerere de retro-cedare a ajuns si la RA-APPS deoarece mare parte dintre bunurile cerute se afla in administrarea acestei regii. In ceea ce priveste Palatul Peles, Serban Mihailescu a precizat ca acesta se afla in administrarea Ministerului Culturii si Cultelor deoarece este muzeu. "Este o lucrare complexa, care prevede aproape tot ce se afla in acea zona. Noi sintem gata sa facem o analiza asupra implicatiilor si aspectelor legislative deoarece nu vrem sa gresim. Vom respecta toate reglementarile din Romania", a declarat Serban Mihailescu. LUCIAN PURCAREANU Dupa ce a fost avocatul presedintelui in procesul "Iliescu-Superman", Serban Nicolae, cel mai tinar consilier de la Cotroceni Cel mai tinar dintre consilierii presedintelui Romaniei ocupa astazi un post care a apartinut unui predecesor bine apreciat in domeniu, astazi judecator la Curtea Constitutionala. Avocatul Serban Nicolae (foto) l-a inlocuit pe Petre Ninosu la sefia Compartimentului Institutii cu profil juridic din cadrul Administratiei Prezidentiale. Faptul ca veniti la conducerea acestui departament dupa Petre Ninosu v-a inhibat sau, mai degraba, v-a mobilizat ? Cred ca mai degraba asta a fost efectul: a fost un stimulent pentru ca e totusi o functie de demnitar si, la 33 de ani, e un act de incredere pe care ti-l acorda seful statului si care te stimuleaza; nu prea ai voie sa ratezi astfel de momente daca ai intentia unei cariere in functii importante in stat. Petre Ninosu e un nume foarte greu in justitia romaneasca, in stiinta dreptului. E un profesionist recunoscut de cei cu profesii juridice, dar, in acelasi timp, a fost pentru mine un sprijin, pentru ca eu am lucrat cu Petre Ninosu mai multi ani, a fost unul dintre oamenii care m-au luat in serios profesional, unul dintre oamenii care m-au sprijinit. Dar nu puteti sa negati, in aceeasi timp, faptul ca, fiind un apropiat al presedinteluui Ion Iliescu, acest lucru nu v-a recomandat intr-o mai mare masura; ma gindesc ca mai existau si alti tineri, la fel de capabili ca si dumneavoastra, care ar fi putut ajunge in aceasta functie. Mai mult, venind si dinspre organizatia de tineret a PDSR, a fost si acesta un avantaj. Da, cu siguranta asa este. Oricum, un astfel de post nu se obtine prin concurs. Cu siguranta faptul ca sint un om care in politica a fost apropiat de presedintele Iliescu, mai ales in perioada celor patru ani de opozitie, m-a recomandat ca fiind unul dintre oamenii care merita incredere. Pe de alta parte insa, experienta politica nu-mi este de mare folos aici, decit la nivelul unor relatii interumane sau in ceea ce priveste cooperarea cu alte institutii din domeniu cu care avem relatii profesionale. Din cite stiu, ati pledat la bara aparindu-l pe presedinte. Puteti sa dezvaluiti despre ce e vorba? Da. A fost celebrul caz al tricourilor imprimate cu o caricatura a presedintelui Iiliescu. Cazul a facut deliciul unor grupuri de umor, a fost comentat in presa scrisa. E vorba asa-numitul caz "Iliescu-Superman". Pentru mine a fost o mare sansa. Mi-a fost un pic teama: sa fiu eu avocatul presedintelui Ion Iliescu intr-un proces destul de sensibil. Pretentiile reclamantilor erau de 5 miliarde de lei la nivelul anului 1999. Din fericire pentru mine, am putut sa-mi fac meseria de avocat asa cum trebuie. Am avut cistig de cauza. Lucrul asta a contat mai ales in ochii colegilor. Faptul ca presedintele Iliescu a avut incredere sa-mi dea sarcina profesionala un proces civil de 5 miliarde de lei era un lucru destul de semnificativ. Acum m-am suspendat din functia de avocat pentru ca aceasta e incompatibila cu functia de consilier de stat. Cu ce va ocupati acum, concret ? Profesorul universitar Mihai Constantinescu este seful Departamentului Constitutional-Legislativ, iar eu conduc Compartimentul Autoritati cu Profil Juridic, subordonat acestui departament. La noi la compartiment vin toate problemele cu conotatie juridica care ii sesizate presedintelui Romaniei. Pe la noi trec legile inaintea promulgarii, se fac examinarile necesare constitutionalitatii sau legalitatii dispozitiilor cuprinse in actele normative emise de parlament, tot noi fiind cei care intocmim decretele de promulgare sau propunerile catre presedinte cu privire la trimiterea legilor la reexaminare de catre parlament sau la verificarea constitutionalitatii de catre Curtea Constitutionala. Pe la noi trec propunerile privind avansarea in gradul de general, trecerea in rezerva a cadrelor militare cu grad de general, confirmarea in functie a unor inalti ierarhi din cultele religioase recunoscute de statul roman. Tot la noi la departament vin si gratierile. Care ne ocupa o buna bucata din activitate. Cit de multe sint acestea? Pe an vin cam 4000-5000 de cereri de gratiere. Inclin sa cred ca cele mai multe sint respinse pentru ca nu am la indemina statistici. Desi nu sint niste reguli fixate prin lege, anumite criterii sau standarde impuse de presedintele Iliescu au facut sa fie excluse de la gratiere pedepsele rezultate din fapte de coruptie, infractiuni cu violenta, viol, tilharii, omoruri, omor deosebit de grav, omor calificat. Nu beneficiaza de gratiere recidivistii. Pentru ca, in esenta, gratierea este o iertare de executare a pedepsei privative de libertate. Concret, care este traseul unei cereri de gratiere ? In principiu, potrivit Constitutiei, care spune ca presedintele acorda gratierea, cererea ar trebui depusa la sediul Administratiei Prezidentiale. Potrivit actelor normative in vigoare, noi solicitam un aviz din partea Ministerului Justitiei, pentru ca in memoriu petentul poate sa scrie orice, adica lucruri care, la o cercetare amanuntita se dovedesc a fi neadevarate. Decizia e, in ultima instanta, a presedintelui, care are in vedere datele comunicate de Ministerul Justitiei. Vin la noi o serie de memorii in care oamenii se pling de justitie, de magistrati, de anchetatori, fara sa stie ca gratierea e un act de clementa. Or, in conditiile in care cel care solicita gratierea se plinge ca este victima unei inscenari juridice, a unui abuz al unui magistrat sau politist, asta inseamna ca, din start, el nu accepta actul de justitie, adica rezultatul unui proces. In cazul asta el nu poate beneficia de gratiere pentru ca l-am pune pe presedinte intr-o situatie absolut neconstitutionala si nedemocratica, aceea de a face pe judecatorul suprem, pe cel care rejudeca un caz si pronunta o alta sentinta, o instanta de recurs suprem, ceea ce nu poate fi admis. Cel care beneficiaza de gratiere este cel care si-a insusit actul de justitie asa cum a fost aplicat, accepta sentinta si solicita doar clementa cu privire la executarea pedepsei si care nu priveste decit pedepsele privative de libertate. Dintre ciudatenii, va pot relata ca am primit un memoriu din Elvetia, care ii cere presedintelui Romaniei sa intervina pentru eliberarea neconditionata a doua persoane arestate preventiv intr-un dosar penal si pentru suspendarea oricaror actiuni in justitie indreptate impotriva lor. E o scrisoare care te pune pe ginduri. Nu stiu daca in Elvetia ar putea face presedintele cantoanelor un asemenea lucru. Presedintele vede toate aceste memorii si el e cel care dispune repartizarea lor, si nu invers. CRISTIAN OPREA Tribunalul a aminat radierea ANCD Radierea ANCD si inregistrarea fuziunii dintre ANCD si PNTCD a fost aminata pentru data de 23 august. Aminarea a fost hotarita ieri de Tribunalul Bucuresti, la cererea presedintelui interimar al PNTCD, Victor Ciorbea. Asta in ciuda protestelor lui Calin Catalin Chirita si Claudiu Pavelescu, ambii exclusi din PNTCD, care au depus la dosarul privind radierea ANCD cereri de interventie. Procurorul de sedinta a cerut instantei ca, pina la urmatorul termen de judecata, PNTCD sa precizeze ce solicita: radierea ANCD sau inregistrarea fuziunii ANCD cu PNTCD, textul depus de PNTCD fiind "confuz" in acest moment. TEODORA GEORGESCU Acuzat de guvernarea PSD de deturnare de fonduri, Dumitru Moinescu e blindat cu acte Fostul sef al Autoritatii Nationale pentru Turism (ANT), Dumitru Moinescu, considera nefondate acuzatiile care i s-au adus pentru deturnare de fonduri apreciind ca la mijloc este vorba despre o razbunare politica. In urma cu citeva saptamini a fost declansata o cercetare penala impotriva lui Moinescu, la initiativa ministrului Dan Agathon. El a dat publicitatii un material conform caruia sumele de bani au fost cheltuite in conformitate cu prevederile legale. Moinescu spune ca banii au fost folositi pentru realizarea "Programului de constientizare", la care au participat 160 de copii romani premiati la olimpiade sau la scoala, unii dintre ei cu parinti someri sau orfani de parinte, buni vorbitori ai limbii tarii pe care au vizitat-o si recomandati de Inspectoratele judetene de invatamint. O alta componenta a programului a constat in vizitarea Romaniei de catre un grup de 40 de copii de nationalitate romana, "care au avut ocazia de a cunoaste patria parintilor lor". Procedura de selectie a copiilor a fost prin "cumparare directa", pe baza unui document contabil justificativ confirmat de Ministerul Finantelor. "Banii au fost investiti in instruirea a 160 de copii romani care, dupa participarea la acest program, au alta viziune asupra turismului, asupra problemelor ecologice, asupra Europei si realitatilor acesteia", se arata in material. Dumitru Moinescu arata ca programul s-a facut in temeiul Ordonantei nr. 8/1998, devenita Legea 23/2000, privind constituirea fondului special pentru promovarea si dezvoltarea turismului, a Legii bugetului de stat si a Hotaririi de Guvern nr. 669/2000. Procedura de selectie a operatorului s-a facut in baza O.G. 118/1999, confirmata de Ministerul Finantelor printr-o scrisoare, iar procedura de derulare a programului s-a executat in baza a doua note, de caiet de sarcini si rezultat selectie si a unui contract cu operatorul. Concluzia lui Moinescu in urma prezentarii actelor este ca banii au fost cheltuiti pentru plata programului, conform legii, si nu s-a perturbat activitatea, deci nu este vorba despre o deturnare de fonduri. In ceea ce priveste o alta acuzatie, subventionarea dobinzii la o serie de credite destinate unor investitii in turism, Moinescu arata ca acestea s-au facut in baza Legii bugetului, a O.G. nr. 8/1998, devenita Legea 23/2000 si a H.G. nr. 669. Procedura subventionarii s-a facut si ea conform reglementarilor in vigoare, in baza unei conventii cu Banc Post. Si la aceasta acuzatie Dumitru Moinescu precizeaza ca nu este vorba despre deturnare de fonduri. LUCIAN PURCAREANU Bref Traian Basescu s-a mai calmat Lui Traian Basescu i-a mai scazut adrenalina si a recunoscut ieri ca formularea sa facuta in urma cu doua zile referitoare la "lichelele din PD" nu a fost una fericita. "Reconsider formularea cu lichelele, dar ramin la cea cu oportunistii", a declarat liderul PD. Desi sustine ca nu are o lista neagra a celor care vor fi schimbati din functiile pe care le detin in organizatiile PD, dar nici nu va sustine pe nimeni, Basescu este pornit sa faca schimbari, prin alegeri, in toate filialele. Marele obiectiv al lui Basescu este "sa schimbam si pe baronii din teritoriu, nu numai pe baronii de la centru". Mai mult decit atit, Basescu i-a avertizat pe toti cei din PD care sint suspectati de afaceri dubioase "de catre presa sau de altcineva" sa nu se astepte la sprijinul partidului ca nu-l vor avea. "Fiecare trebuie sa-si probeze corectitudinea!", a spus el. ( T.G. ) Protest fata de recursul in anulare promovat pentru Stanculescu si Chitac Asociatia "21 Decembrie 1989" a revolutionarilor din Bucuresti si Asociatia Victimelor Mineriadelor 1990-1991 din Romania fata de protesteaza recursul in anulare promovat de procurorul general Joita Tanase in procesul Revolutiei de la Timisoara. In acest protest se afirma ca "recursul in anulare, inaintat "la indicatiile pretioase formulate de catre Ion Iliescu", reprezinta un atac grav asupra democratiei. In acelasi timp, se intentioneaza ca, dupa 8 septembrie, sa se organizeze mitinguri de protest, poate chiar si greva foamei. ( V.S. ) [17][pl.dll?rid=expresro] 