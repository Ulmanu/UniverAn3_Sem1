 In ciuda impotrivirii fatise a BOR, CNSAS scoate la iveala dosarele capilor Bisericii Presedintele CNSAS a anuntat, ieri, ca, in citeva saptamini, CNSAS va finaliza verificarile inaltelor fete bisericesti; recunoscute in functie prin decret prezidential. Este vorba de sefii cultelor religioase recunoscute oficial si inalti ierarhi. Declaratia lui Onisoru a fost facuta dupa intilnirea cu presedintele Comisiei parlamentare de control a activitatii SRI, Ion Stan, intilnire in care Stan i-a prezentat lui Onisoru proiectul de modificare si completare a Legii privind accesul la propriuul dosar si deconspirarea Securitatii ca politie politica. Dupa cum a precizat ulterior Ion Stan, nu au luat cunostinta de acest proiect, reprezentantul PNL si cel al PD din comisie. Urmeaza ca astazi, Onisoru sa prezinte membrilor CNSAS proiectul initiat si prezentat ieri de Ion Stan. Cei doi sustin ca noua lege va fi finalizata pina in septembrie-octombrie. Daca legea va fi modificata conform proiectului prezentat ieri, decizia de verificare a preotilor va reveni sefilor cultelor religioase: "Verificarile vizind persoane cu functii ecleziastice indicate de culte se realizeaza numai la cererea reprezentantilor indrituiti ai cultelor, respectiv a forurilor de conducere ale acestora". Deocamdata, nu s-a decis clar cit va mai dura mandatul membrilor CNSAS: Certa este intentia ca, in viitor, CNSAS sa fie alcatuit numai din magistrati. Stan spune ca valul inlocuirii va fi "treptat", "intr-o perioada cuprinsa intre doi si sapte ani". Mandatul membrilor CNSAS va putea fi reinnoit o singura data. In prezent, membrii CNSAS au acces la informatii privind siguranta nationala in baza unui protocol incheiat cu SRI, SIE, MApN si Consiliul Legislativ. Noul proiect prevede insa expres acest acces. Si juramintul pe care il vor depune la investire membrii CNSAS in baza noului proiect va fi completat cu o fraza prin care se angajeaza sa pastreze secretul documentelor, datelor si informatiilor privind siguranta nationala atit pe perioada mandatului, cit si dupa incetarea acestuia. Se intentioneaza si marirea de la 60 la 90 de zile a termenului in care CNSAS trebuie sa comunice rezultatele verificarilor. Cit priveste posibilitatea xeroxarii dosarului, se arata: "Copiile de pe documentele existente in dosar se elibereaza contra cost iar sumele obtinute se fac venit la bugetul statului". CRISTINA SOFRONIE Nastase, de partea Bisericii Presedintele PSD, Adrian Nastase, nu a dorit ieri sa se pronunte asupra modificarilor pe care Comisia SRI doreste sa le aduca Legii Ticu. El pare insa a fi de acord cu ideea ca dosarele clericilor sa nu fie facute publice. "Se lucreaza la un proiect de modificare a acestei legi, iar parlamentul va decide. Mi-e greu sa ma pronunt, aceasta tema vizeaza probleme complexe care tin de trecut", a declarat liderul PSD. LUCIAN PURCAREANU Preotul Costica Popa: "Numai adevarul ne poate face liberi" In emisiunea "Orient Expres" de simbata, 7 iulie, P.S.Vicentiu Ploiesteanul, episcop-vicar patriarhal i-a caracterizat pe preotii care au cerut accesul la dosarele de Securitate drept "neinsemnati". "Preotul Costica Popa este o persoana neinsemnata, care nu a facut nimic pina in 1990, este necunoscut. Am auzit ca ar fi chemat in consitoriu (tribunal bisericesc - n.r.). vazindu-i poza in ziar nu poti sa nu rizi. De fapt, ei sint de plins", a spus ierarhul. Reamintim ca pr. Costica Popa din Focsani este unul dintre primii preoti care au cerut sa-si vada dosarul de Securitate. Afirmatia episcopului Vicentiu care, in necunostinta de cauza, si-a ponegrit un frate intru credinta, un alt slujitor al lui Hristos, este extrem de grava. Se pare ca in ochii ierarhilor BOR preotii care au cerut sa-si vada dosarele sint neimportanti, fiind "demni de mila". Cine e Costica Popa? Preotul Costica Popa a absolvit Seminarul teologic din Buzau cu nota 9,80, fiind premiant in toti cei cinci ani. A absolvit Facultatea de Teologie Bucuresti cu nota 9,83, iar recent a absolvit cursurile de doctorat cu nota 9,40. Dupa un an in care a fost pedagog principal la Seminarul din Buzau, din 1976, preotul Costica Popa a fost paroh la biserica "Nasterea Maicii Domnului" din Odobesti, Vrancea. Pina in 1986, a imprejmuit biserica cu gard de piatra, i-a pus porti de fier, a reparat-o si a refacut clopotele. A ridicat gard si la cealalta biserica din parohie, i-a refacut clopotnita si a redeschis cimitirul. Din 1986, a fost transferat la Biserica Sfintii Imparati Focsani (Capela Militara) unde slujeste si in prezent. Aici a introdus incalzire centrala, a infiintat camera mortuara, clopotnita, a introdus mobilier, iar din 1997 a restaurat biserica. In perioada 1990-1991 a fost protopop misionar, iar referatele privind activitatea sa deosebit de rodnica exista si acum la Episcopia Buzaului, iar P.S. Vicentiu le poate consulta. In 1991, deoarece P.S. Epifanie, episcopul Buzaului a refuzat un proiect privind infiintarea unei biserici in Penitenciarul Mindresti, preotul Costica Popa a demisionat din functia de protopop. Ca urmare a muncii deosebite depuse, in 1995, la Sfintirea Bisericii "Nasterea Maicii Domnului" din Odobesti, P.S. Costica Popa a fost hirotonit iconom de catre Prea Sfintitul Epifanie. "Sa aiba curaj si sa curete Biserica lui Dumnezeu de toate elementele duplicitare" "Problemele" parintelui au inceput cind, in contradictie cu ierarhii ortodocsi, parintele Costica Popa a cerut public ca turnatorii in sutana sa fie deconspirati. "Numai adevarul ne va face liberi", a spus parintele, citind din Sfinta Scriptura. "Daca societatea civila nu este interesata de acest aspect, trebuie sa ne lamurim cel putin noi, preotii intre noi. Dosarele celor care au colaborat cu fosta securitate trebuie cunoscute, macar in interiorul Bisericii, pentru a ne da seama pina unde s-a mers cu atitudinea duplicitara a preotilor. Daca sint ierarhi si preoti de buna credinta, sa vina si sa-si exprime opinia fata de aceste incercari de a scoate clericii de sub incidenta Legii Ticu. Sa aiba curaj si atitudine sacramentala si sa curete, sa limpezeasca Biserica lui Dumnezeu de toate elementele duplicitare", afirma preotul Costica Popa. ( F.B. ) P.S. Vicentiu: "Un santaj si o manevra politica" Referitor la dosarele de securitate, prima legatura sau cercetare a fost acea incercare de santaj, cind un membru al GDS a spus ca, daca Patriarhia Romana nu accepta - eu nu spun GDS, ci Grup de Monolog Social - anularea articolului 200, episcopii sint dusmanii civilizatiei si ai Europei, deci sa li se deschida dosarele. Dupa care au primit toti cite o scrisoare de la CNSAS, ca ni se vor cerceta dosarele. Noi am considerat aceasta un santaj si o manevra politica. Ceea ce a umplut paharul a fost cind ziarul "Evenimentul zilei" si conducatorii lui, fosti activisti PCR, isi permit sa noteze numele unor ierarhi, ale unor intelectuali, cerindu-le dosarul. Noi am considerat aceasta ca o incalcare a inviolabilitatii, o perversitate, motiv pentru care am facut o scrisoare dlui presedinte Onisoru, afirmind ca BOR este autonoma. Statul e laic, iar in cadrul acestei autonomii - nu sa nu se cerceteze aceste dosare, Doamne fereste, ci Biserica sa nu fie santajata in nici un fel sau sa se faca presiuni. Am ramas uimiti ca un invatacel de la fabrica de cadre "Stefan Gheorghiu" vine si face semnul egalitatii intre posibilul preot informator si Taina Spovedaniei. Este una din marile perversitati care se pot face si care s-a facut. P.S. Vicentiu Ploiesteanul, episcop-vicar patriarhal, in cadrul emisiunii "Orient Expres" "Nu trebuie sa ne sustragem de la raspundere" Preotul paroh al Bisericii Coltea, parintele Sandi Mehedintu, cunoscut pentru anticomunismul sau si tinuta morala, ne-a declarat urmatoarele: "Noi, preotii, facem parte din societatea romaneasca si nu trebuie sa fim absolviti de orice greseala ce am savirsit-o in orice timp, ori in trecut, ori in prezent. Nu trebuie sa ne sustragem de la raspundere in fata enoriasilor si a semenilor nostri. Daca avem obligatii morale in acesta societate, avem si datorii egale. Nu trebuie sa fim exceptati de la orice indatorire. Eu am facut cerere sa-mi vad dosarul la CNSAS si in acesta dorinta a mea as fi frustrat ca sa-mi vad acest dosar, daca nu se aproba Legea Ticu si pentru slujitorii bisericii, indiferent de ce nuanta ar fi biserica". FLORIAN BICHIR Scandalul din PNTCD continua Ciorbea a gasit tapul ispasitor: PSD Noul lider al taranistilor, Victor Ciorbea, a gasit tapul ispasitor al scandalului din PNTCD: partidul de guvernamint. Ciorbea a inaintat ieri, in cadrul unei conferinte de presa, ipoteza unui scenariu al PSD de a prelua PNTCD si de a-l transforma intr-o "anexa" sau intr-un curent crestin-democrat al PSD. Liderul taranist a afirmat ca in ultimii 11 ani au mai existat diverse tentative ale unor partide de "a prelua" PNTCD, situatia de acum fiind similara, taranistii reprezentind singurul partid care se afla "in lupta" cu puterea. Ideea lui Ciorbea e impartasita si de vicepresedintele taranist Ion Caramitru, care a completat ca din scenariul de preluare a PNTCD face parte si intentia fostului presedinte Andrei Marga de a schimba numele partidului, acesta pierzindu-si identitatea si fiind supus la tot felul de influente. Caramitru este de parere ca victima unui astfel de scenariu a fost si PSDR, un partid istoric "inghitit" de PDSR. Noul presedinte a trecut la amenintari Vasile Lupu ar putea fi dat in judecata de conducerea taranista, in urma acuzatiilor pe care le-a adus la adresa unor lideri care, spune Lupu, l-ar fi sechestrat simbata. Liderul interimar taranist Victor Ciorbea a afirmat ca, alaturi de mai multi membri ai Delegatiei Permanente, a stat de vorba "mai mult decit civilizat si extrem de degajat" cu Lupu pentru a-l convinge sa revina asupra deciziei de a demisiona din functia de prim-vicepresedinte. "Domnul Lupu e jurist si stie ca sechestrarea de persoane e o infractiune. Vom vedea daca membrii Delegatiei Permanente accepta sa fie facuti infractori", a avertizat Ciorbea. Cit priveste demisia lui Lupu din functia de prim-vicepresedinte, Ciorbea a afirmat ca ii are martori pe purtatorul de cuvint al partidului, Octavian Stanasila, si pe secretarul executiv Gheorghe Ceausescu, care au fost de fata la anuntul demisiei facut de Lupu. Probele audio nu pot fi prezentate deoarece inregistrarile audio ale sedintei BNC au fost predate lui Vasile Lupu si Catalin Chirita. "Casetele au fost clar sustrase din PNTCD", a mai spus Ciorbea. In acelasi timp, presedintele interimar al taranistilor a avertizat ca este ultima oara cind "mai intoarce si celalalt obraz" la declaratiile calomnioase facute la adresa sa, iar daca acestea vor continua, va face si el declaratii despre "multe lucruri" pe care le stie. MIHAELA CONSTANTINESCU 22 de filiale nu il recunosc pe Ciorbea Aseara la Cluj Napoca s-au intilnit intr-o reuniune de urgenta 22 din cele 40 de filiale judetene ale Partidului National Taranesc Crestin si Democrat. Gabriela Radu, presedinta filialei PNTCD Neamt a declarat ca cele 22 de filiale s-au adunat pentru a discuta despre viitorul partidului. De asemenea, conducerea filialei Iasi a dat publicitatii un comunicat in care afirma ca nu recunoaste alegerea lui Victor Ciorbea in functia de presedinte interimar. ( M.S., F.D., C.D. ) "PNTCD nu a reusit sa iasa din starea de razboi rece" Presedintele PSD, Adrian Nastase, considera "regretabil" ceea ce se intimpla in PNTCD. Nastase regreta si faptul ca in zona crestin-democratiei nu exista un partener de dialog. In opinia liderului PSD, recentele schimbari din PNTCD arata ca partidul nu a reusit sa iasa din starea de "razboi rece" din viata politica. El a spus ca a avut impresia ca, prin alegerea lui Andrei Marga ca presedinte al PNTCD, acest partid "a invatat din greseli si este capabil sa se revigoreze" si a adaugat ca, "din pacate, Marga nu a fost acceptat pina la urma sa conduca PNTCD". ( L.P. ) Bref Duvaz revine pe usa din dos Bogdan Niculescu-Duvaz, fostul vicepresedinte al PD, revine in Biroul Permanent National al partidului, ca invitat permanent. Decizia a fost luata ieri de Colegiul Director al PD, la sugestia presedintelui Traian Basescu. La alegerile din 15 iunie, Duvaz pierduse, o data cu functia de vicepresedinte, si dreptul de a mai face parte din vreo structura de conducere a PD, fapt ce il afecta serios. De altfel, din "vechea garda" a vicepresedintilor doar Sorin Frunzaverde a mai ramas in schema, insa Alexandru Sassu si Radu Berceanu participa la deciziile Colegiului Director in calitate de lider de grup din Camera Deputatilor, respectiv presedinte al organizatiei PD Dolj. Surse din PD ne-au declarat ca deputatul Bogdan Niculescu-Duvaz ar fi solicitat preluarea conducerii organizatiei de Bucuresti, dar a fost refuzat, acordindu-i-se, in schimb, statutul special de invitat permanent la sedintele BPN ale partidului. ( N.I. ) Prefectul de Iasi, impresionat de closetele nemtesti Dupa un periplu de doua saptamini in Germania, prefectul de Iasi, Corneliu Rusu Banu, s-a intors extrem de dezamagit. Singurul lucru care l-a impresionat in "leaganul capitalismului" au fost closetele. Rusu Banu a declarat ieri ca Iasiul este mai frumos ca Stuttgart si ca romanii maninca mult mai bine decit germanii. Spre dezamagirea gazetarilor prezenti ieri in biroul sau, reprezentantul guvernului Nastase a declarat cinic: "Daca ar fi sa cad din Luna, m-as stabili la Iasi, si nicidecum in vreunul din orasele germane. Intr-adevar, wc-urile cele mai frumoase le-am vazut in Germania". ( C.D. ) Ploaia de amendamente Pentru a treia saptamina la rind, presedintele PSD, Adrian Nastase, a anuntat ieri ca va trimite o scrisoare liderilor grupurilor parlamentare din Senat si Camera Deputatilor care va cuprinde temele, agenda si modalitatile de revizuire a Constitutiei. Scrisoarea ar fi trebuit sa fie trimisa de acum doua saptamini, insa Acsinte Gaspar, responsabil cu redactarea ei, nu a terminat-o. Gaspar a prezentat ieri, in sedinta Delegatiei Permanente a PSD, 40 de amendamente care ar urma sa fie aduse Constitutiei, ne-au declarat surse din cadrul partidului. Adrian Nastase nu a fost insa de acord cu numarul mare de amendamente, si l-a pus pe Gaspar sa micsoreze proiectul de revizuire a Constitutiei. ( L.P. ) PSD l-a pus pe Oprescu "paznic" la aurolaci Premierul Adrian Nastase l-a numit ieri pe Sorin Oprescu responsabil de proiectul privind infiintarea unui centru de recuperare a copiilor strazii, ne-au declarat surse din cadrul partidului. Oprescu urmeaza sa infiinteze centrul in termen de trei luni. Ideea a fost anuntat de premier acum doua saptamini. Sorin Oprescu trebuie sa aleaga o locatie pentru centru, in afara Bucurestiului, avind de optat intre trei unitati militare dezafectate, una la Fundulea, una situata pe drumul spre Videle si alta pe drumul spre Giurgiu. Centrul va trebui sa includa si o clinica de dezintoxicare, sali de curs, personal medical si didactic si paza. Finantarea centrului va fi asigurata atit cu bani de la buget, cit si din surse private. ( L.P. ) [11][pl.dll?rid=expresro] 