 La o conducta ______________________________________________________________________ Spargerea conductelor de petrol nu e o ocupatie nationala care sa ne vina de la daci (cum e cultivarea vitei-de-vie). Nu vine nici de la fanarioti (atunci se umbla cu cai, cai, nu cai putere) si nici de pe vremea lui Ceausescu. Cine ar fi indraznit atunci sa intepe o conducta? O facea de doua-trei ori, si a patra oara era ciuruit la Jilava, cu hirtia de sabotor al economiei nationale in buzunarul de la piept. Spargerea conductelor de transportat benzina si motorina a devenit un sport national abia dupa ce statul socialist a dat ortul popii, iar statul democratic (deh!) n-a fost in stare sa-si pazeasca bunurile pe care le mai are. Si trebuie spus ca acest sport, acest festival al infractiunii cu produse petroliere n-a inceput peste noapte. El a aparut mai intii ca o gimnastica usoara, de dimineata. Ici-colo mai crapa cite o conducta, si romanul inventiv, sapind fintini, haznale si varnite, a descoperit ca din pamint iese titei, sau motorina amestecata cu apa. Au aparut primele puturi, au proliferat "tehnicile de recoltare", si romanul ingenios s-a tot perfectionat si organizat, pina cind a ajuns sa afle orele de transport al produselor petroliere si sa obtina harta cu conductele de interes. Ca si Caritas, ca si FNI, spargerea conductelor a avut nevoie de ceva timp pentru a se transforma in distractie, in piata, in problema nationala. Un lucru e clar din aceasta poveste. Ca statul a fost mult mai incet decit hotii. A venit de departe in urma lor, demonstrind ca, in ciuda puterii sale, e lent, prost, lipsit de pragmatism, daca nu chiar nepasator. In acesti din urma ani, in ciuda proportiilor luate de fenomen, legislatia, autoritatile, CONPET si toate celelalte institutii implicate au fost de zece ori mai proaste decit un tiganus cu o Dacie si trei canistre. Si pe unde a fost teren propice, nu s-au spart doar conductele. S-au "fisurat" si institutiile statului. Politai din teritoriu, paznici si procurori au facut jonctiunea cu furtunele infractorilor. S-au alimentat si ei, lasind institutiile lipsite de continut. Sportul acesta national generat si de saracie si de un stat moliu, speriat de privatizare, a fost practicat si pe vremea fostei puteri. Furturile din conducte au mai fost subiectul unor sedinte ale CSAT, conduse de Emil Constantinescu. Cine i-a oprit atunci pe fostii guvernanti sa propuna schimbarea legislatiei? Cine i-a impiedicat sa declanseze o campanie asemenea celei incepute zilele trecute de guvernul Adrian Nastase? A zis electoratul, sau Uniunea Europeana, sau NATO sa nu-i capaceasca pe toti hotii din conductele petroliere? S-avem pardon! Au fost destule cazuri scandaloase cind suprafete mari de terenuri agricole au fost inundate cu titei provenit din devalizarea unor conducte? De ce nu au stirnit aceeasi vilva ca acum? Era atit de greu sa-i ameninti pe toti sefii de post ca acolo unde tisneste motorina pleaca si ei, si comandantul politiei? Era atit de greu sa mobilizezi citeva trupe si sa cotrobai dupa canistre in satele "specializate"? Pentru toata aceasta operatiune nu erau necesare nici fonduri Phare, si nici sprijin de la americani. Erau suficiente putina minte, un strop de organizare si ceva mai multa hotarire in abordarea infractiunilor. Si am fi avut aceeasi alerta si aceeasi campanie publica initiata acum de guvernul Nastase. Nu le-ar fi cazut bine si precedentilor daca populatia ar fi spus, uite, dom' le, s-au apucat sa faca ordine!? Nu-i mai lasa sa li se urce la cap! In ciuda faptului ca furtul din conducte e un lucru grav, eu, unul, nu cred ca in doua saptamini el a capatat asa proportii nebune. E vorba doar de o miscare desteapta a guvernului Nastase, hotarit sa dea un semnal clar de revenire la ordine si lege. Daca guvernul duce acest val pina la anihilarea fenomenului si daca trateaza in acelasi fel si smecheriile din vami, si contrabanda cu tigari si alcool, atunci chiar putem spune ca, fara costuri prea mari, a izbutit un demers serios in reabilitarea imaginii institutiilor statului de drept. Prin razboiul purtat cu petrolistii de ocazie, un mic pas a fost facut. _________________________________________________________________ 