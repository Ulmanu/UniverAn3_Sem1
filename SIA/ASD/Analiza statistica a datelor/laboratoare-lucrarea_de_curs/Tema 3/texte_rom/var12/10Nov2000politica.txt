 Teritoriul - patat de listele electorale Candidati cu bube-n cap (III) Fara pretentia de a epuiza subiectul, continuam sa va prezentam si astazi nume controversate trecute cu lejeritate de catre partide pe listele lor electorale. Ati putut remarca intre timp ca fenomenul nu cunoaste culoare politica, neexistind practic formatiune implicata in batalia electorala, care sa-si fi facut mare curatenie in curtea proprie. Unii dintre candidati, mai orgoliosi, s-au grabit sa ne trimita drepturi la replica menite a ne demonstra ca iese fum si fara foc. Le intelegem oful, acum, in plina campanie electorala dar, din respect pentru alegatori, nu putem sa trecem cu vederea scandaluri in care, pina la urma, ei singuri s-au bagat.(L.C.) DOLJ: Eugen Arnautu candidat PDSR pe usa din dos "Evenimentul zilei" a aratat ieri ca pe listele electorale ale PDSR Dolj se afla persoane controversate. Revenim astazi cu amanunte despre Eugen Arnautu, situat pe locul 5 eligibil, la Camera Deputatilor. Eugen Arnautu a fost, pina in decembrie 1989, seful pionierilor din Dolj, fiind un apropiat al Polianei Cristescu, sotia lui Nicu Ceausescu. In urma cu citiva ani, el a devenit directorul unor firme importante ale lui George Constantin Paunescu: SPET si AGES. Ambele firme au tinut mult timp pagina intii a ziarelor locale si centrale, din cauza implicarii in scandaluri de proportii. Vama Bechet, Stadionul "Tineretului", creditele de la Bancorex, toate pe listele AVAB. Intr-unul dintre creditele de la Bancorex, Eugen Arnautu a atras si Fabrica de zahar de la Podari, care si-a pus gaj intreg patrimoniul, intrind din acest motiv in faliment. Viitorul deputat este si proprietarul "Media Sud", societate care se afla, de asemenea, pe listele AVAB. Bun prieten cu procurorul Vasile Dimon, despre care ziarul nostru a scris de mai multe ori, si alti reprezentanti ai justitiei din Craiova, Arnautu a beneficiat din plin de prietenia cu acestia, unul dintre judecatorii implicati in cazul Bechet recunoscind la vremea respectiva ca a raspuns presiunilor ce s-au facut asupra sa pentru a-l favoriza pe directorul firmelor lui G.C. Paunescu. Este de notorietate si prietenia lui Arnautu cu col. Cornel Trandafir, fostul sef al SRI Mehedinti. Membrii PDSR Dolj n-au fost de acord cu includerea lui Arnautu pe listele de candidati. De aceea, Conferinta judeteana, tinuta in prezenta lui Ion Iliescu, nu l-a votat. Arnautu a fost introdus ulterior in listele PDSR Dolj pe usa din dos, cu doar citeva zile inainte de anuntarea listelor oficiale. ION SPANU Ialomita: Un fost prefect si o sindicalista demisionara, pe listele PDSR Dupa ce in urma cu patru ani PDSR Ialomita a rupt gura tirgului aducindu-l in viata politica pe controversatul Gabriel Bivolaru, anul acesta, partidul lui Iliescu propune ialomitenilor alte doua nume controversate: prefectul de pina in 1996, medicul veterinar Gheorghe Savu, si presedinta sindicatului "Agrostar", Elena Sporea. Gheorghe Savu, fiul celei mai bogate pensionare Gheorghe Savu a ocupat functia de prefect al judetului Ialomita neintrerupt pina in 1996, timp in care a reusit sa acumuleze o avere impresionanta. A stat in spatele a doua firme care se ocupau cu vinzarea de pesticide si erbicide. Societatile respective, "AgroRomont" Impex SRL si ROMONT Impex SRL Slobozia, aveau printre actionari pe mama prefectului, Savu Savina, care in scurt timp avea sa devina cea mai bogata pensionara din judet. Firmele pe care Savu le controla prin reprezentantii sai legali au acoperit tot necesarul de substante fitosanitare al judetului, subventiile cu dedicatie venite pentru IAS-uri de la guvernul de atunci umplind buzunarele lui Savu si ale asociatului sau, inginerul Grigore Gheorghe. In 1992 Savu s-a implicat pe fata in organizarea unei asa-zise burse agrolimentare numita COBAS SRL. Desi era prefect, Gheorghe Savu semna oficial ca presedinte al COBAS SRL. Astazi, firma se ocupa cu vinzarea de produse agricole, fiind una dintre cele mai profitabile din judet, dovada ca sefii de IAS-uri n-au uitat de cel care le-a fost baci. Dupa alegeri Savu a achizitionat pachetul majoritar de actiuni al SC COMCEREAL SA Calarasi, alaturi de unul din colegii sai de partid, primul pe lista de la Camera Deputatilor, Marian Balan. Elena Sporea, numarul doi la Senat, este demisionara din functia de presedinte al sindicatului "Agrostar". Prezenta in mai multe consilii de administratie si platita cu bani grei pentru aceasta, Elena Sporea este acuzata de fostii colegi din CSDR ca a obtinut venituri importante din asigurarea culturilor si utilajelor agricole ale societatilor care au sindicate afiliate la "Agrostar"! Miliardarul Stelian Caramitru, pe lista PNL Pentru Senat pe primul loc candideaza Stelian Caramitru, fost viceprimar al municipiului Urziceni. In prezent este cercetat penal intr-un dosar care are ca obiect privatizarea SC COMMIXT SA Urziceni, cumparata tot "la pachet" pentru spatiile comerciale, impreuna cu miliardarul Radu Vasile, membru cotizant al PDSR, cel care i-a denuntat in 1997 pe fostii sefi al Garzii Financiare Ialomita, condamnati pentru luare de mita. In prezent, Caramitru nu mai figureaza printre actionarii COMMIXT Urziceni, primind partea lui de aproximativ un miliard de la partenerul sau. ApR il propune pe ex-ministrul Aurel Novac Pe listele ApR pentru Camera Deputatilor il gasim la pozitia nr. 1 pe fostul ministru Aurel Novac. Transferul acestuia in capul listei a determinat scindarea filialei, fostul presedinte Gheorghe Tont plecind la PDSR cu mai multi primari si consilieri ai partidului. Acuzat in Dosarul Jimbolia de inlesnirea contrabandei cu motorina, Novac neaga implicarea lui Melescanu in afacerile lui Costea si sustine ca nu are nici o legatura cu afacerea "Jimbolia", desi era pe atunci ministrul transporturilor si este nominalizat in rapoartele Parchetului General legate de dosarul respectiv. MIHAI ENCIU Timis: Candidatul PRM la Senat, acuzat ca nu-si plateste datoriile Valentin Dinescu, candidat pe pozitia a doua pentru Senat pe listele PRM Timis este amenintat cu Tribunalul de catre patronul unei firme de la care a cumparat piese de tractor. In noiembrie 1999, firma Senolex SRL din Timisoara, la care Valentin Dinescu este asociat impreuna cu Ion Stroe, a cumparat de la SC Banat Tractor Service SRL piese pentru tractoare in valoare de 13 milioane de lei. Firma lui Dinescu a emis un bilet la ordin scadent in 25 noiembrie 1999, dar cind firma Banat Tractor a incercat sa-l execute s-a descoperit ca Senolex nu avea suma disponibila in cont. "Am incercat sa executam bunurile din sediul firmei Senolex, dar nu mai au nimic in spatiul pe care il aveau inchiriat in Timisoara", ne-a spus Viorel Anton. Candidatul Dinescu crede ca este tinta unui santaj politic. "Eu am avut mai multe tranzactii cu aceasta firma. I-am spus lui Anton sa mai astepte putin pentru ca am de luat niste bani de la un patron din Braila care a fost plecat in SUA. E o suma derizorie", ne-a declarat candidatul PRM. TUDOR FLUERAS Miron Mitrea, deputat PDSR, fost presedinte al CNSRL-Fratia, candideaza pentru un nou mandat de deputat in judetul Vrancea. Prima actiune de anvergura a ex-liderului sindical a fost scandalul telefoanelor "otravite" in campania electorala din 1996, prin intermediul unui fals institut de sondare a opiniei publice. Miron Mitrea nu este strain nici de scandalul Costea - afise electorale. Franco-romano-israelianul a tiparit materiale electorale pentru Mitrea, Nastase si Hrebenciuc. Mitrea a avut dosar penal pentru calomnierea judecatorului Corneliu Turianu, insa procurorul Marian Nazat a decis neinceperea urmaririi penale. Adrian Nastase, deputat PDSR, prim-vicepresedinte al acestui partid, fost ministru de externe, ex-presedinte al Camerei Deputatilor, candideaza pentru un mandat de deputat la Bucuresti. Supranumit "Nastase - patru case", demnitarul PDSR a fost acuzat in timpul mandatului 1992-1996 ca a achizitionat mobila italiana "Helga" in valoare de 20 milioane lei, suma pe care a achitat-o abia dupa un mare scandal de presa. Nastase a mai fost nominalizat intr-un dosar la Parchetul General deoarece ar fi primit mita de la un director pentru obtinerea unui credit. Presa l-a acuzat ca a protejat matrapazlicurile lui Corneliu Stegaru la Snagov si Hotel "Bucuresti". Constantin Teculescu, fost presedinte CEC, candideaza pe listele PDSR pentru un mandat de deputat la Bucuresti. Numele sau a aparut intr-un raport al Curtii de Conturi in care este invinuit ca, in 1995, a cotizat cu 30 miliarde lei din banii CEC la banca din casuta postala "Columna". Florin Georgescu, deputat PDSR, fost ministru de finante in guvernul Vacaroiu, candideaza pentru un nou mandat de deputat la Olt. A fost implicat in favorizarea existentei societatilor care au patronat jocuri de intrajutorare de tip "Caritas". In afacerea "Daewoo", Georgescu a aprobat scutirea de taxe vamale pentru primul lot de masini adus de firma sud-coreeana in Romania. In timpul afacerii "Tigareta I", Georgescu a fost nominalizat ca protector al lui Zaher Iskandarani. ONDINE GHERGUT, NICOLETA SAVIN Candidatii se apara Vasile Kraila, ApR: "In anul 1998, Primaria Municipiului Brasov si Consiliul Judetean Brasov au organizat o licitatie privind achizitionarea de pacura pentru iarna 1998-1999; la licitatie au participat mai multe firme, printre care si KV Invest; avind in vedere conditiile de livrare, calitate etc. KV Invest a fost declarata cistigatoare; in data de 30.10.1998, in urma constatarii faptului ca unul dintre organizatori, respectiv Consiliul Judetean Brasov, nu avea calitatea necesara pentru a organiza licitatia, aceasta, deci si contractul de adjudecare al ei, a fost anulata. In concluzie, scandalul n-a fost scandal, licitatia n-a fost cistigata, ci anulata, iar presupusul "prejudiciu" de 558 milioane lei n-a existat, firma mea fiind cea care a cheltuit bani si timp Trita Fanita, PDSR: In legatura cu prima parte a articolului nostru "Candidatii cu bube in cap", am primit la redactie un comunicat din partea SC "Britannia" SA in care se arata ca "Trita Fanita nu a fost implicat in nici un scandal legat de achizitionarea unor ferme agrozootehnice". Totodata, comunicatul mai precizeaza ca "dosare penale legate de falimentarea unor Suinprod-uri reprezinta in realitate o suma totala de 22 miliarde si jumatate pe care AGROEXPORT incearca sa o recupereze de citiva ani de la COMTOM Iasi (4,2 miliarde), COMBIL Ialomita (7,8 miliarde) si Suinprod Caracal (10,3 miliarde)". In sfirsit, in comunicat se mai arata ca "Britannia" nu apartine fiicei lui Trita Fanita, ci e o societate pe actiuni avind cinci actionari (intre care se afla Roxana si Cornel Fanita! - n.r.), si ca "nu este o firma-capusa, ci o unitate de sine-statatoare, cu un volum mediu de afaceri si rezultate care ii asigura o prezenta constanta pe piata romaneasca in ultimii cinci ani". Unde sint fesenistele de altadata? Umbra lui Petre Roman. La APACA APACA nu mai este aceeasi ca-n 1990. Nici Petre Roman nu mai e acelasi. Mitul insa a ramas. Candidatul PD la presedintie a vizitat fabricile de confectii din complex si in campania de acum patru ani, le-a vizitat si ieri. "Ce mi-oi fi slabit asa!", spunea o muncitoare "implinita", uitindu-se dupa Petre Roman, imbracat in blugi negri, cu sacoul atirnat de un deget, pe umar. Ba, alta zicea ca "a intrat la apa". Mai toate erau la fel de curioase sa-l vada de-aproape, dar euforia de acum zece ani a disparut precum aburii de deasupra masinilor lor de calcat. Multe se aratau timide, preferind sa chicoteasca in stoluri printre benzile de lucru sau ascunse pe dupa hainele finisate, asezate pe umerase. Petre Roman le facea cu mina, zimbindu-le, spre satisfactia lor si a celor care nu ridicasera pina atunci ochii de pe masina de cusut. APACA n-ar mai refuza acum valuta Fetele de la APACA erau suparate pe ziaristi si se fereau din fata obiectivelor aparatelor foto, destul de numeroase ieri, in speranta repetarii fenomenului din 1990. "Ne-ati facut de risul lumii. Cinci-sase ani ne-a fost si rusine sa mai spunem ca lucram la APACA", zicea cu naduf o muncitoare mai in virsta. "Pai uitati-va la mine- continua ea- sint femeie batrina. As fi pus eu mina pe-acolo pe unde m-au aratat aia de la ziar?! E careva de la «Catavencu»? Care sinteti de la «Catavencu»? Daca-l prindem pe Dinescu il luam si noi la bataie nu numai aia de la PRM". Colegele ei rideau de infocarea crescinda a femeii care studia cu atentie fiecare fotoreporter in parte cautind parca un indiciu care sa-l dea de gol ca e de la "Catavencu". Vazindu-si colegele rizind, femeia s-a amuzat, la rindu-i, spunindu-ne apoi: "Ei, mai trageti-ma si-acu'n poza ca iar il pup". Si-asa a facut. Roman se apleca cuminte intinzind obrazul, dar femeile nu se mai inghesuiau ca pe vremuri. Erau mai degraba interesate sa-si spuna pasurile legate de minusculul salariu pentru o munca la 40 de grade, fie vara, fie iarna. Zece mii si un semn obscen "Domnu' Roman, ce ne mai facem, domn'e, ca nu mai putem sa traim. E prea scumpe toate. Haideti sa va arat ce cumpar eu cu zece mii de lei. Da' nu va suparati ca va arat", se repezea o muncitoare mai infipta. "Nu ma supar, cum sa ma supar", ii raspundea Petre Roman amabil, care insa nu avea de unde sa stie ce-l asteapta. Femeia ia o bancnota noua de zece mii, din acelea plastificate, cu un vizor transparent. O ruleaza incet, apa cum se desfac lozurile in plic atunci cind se cauta cu suspans raspunsul: "cistigator" sau "necistigator". "Pacat de domnul Iorga", zicea femeia in timp ce se uita atenta la bancnota ca nu cumva sa rateze demonstratia. Roman, la fel, ca sa nu piarda ce avea sa-i arate munctoarea. Suprapunind vizorul transparent al bancnotei exact peste mustata lui Nicolae Iorga din desen, iesea la iveala o figura obscena. Femeia i-o arata lui Petre Roman care a fost absolut surprins. "Asta cumpar eu, domnu' Roman, cu zece mii de lei. Nu stiu daca stiti". Precis ca Roman nu stia ce avea sa-i arate femeia. A plecat de linga ea cu un zimbet amar, fara sa mai scoata o vorba. Traian Basescu nu si-a putut sustine seful. Are pneumonie Cite un afis razlet, fie al lui Ion Iliescu, fie al lui Vadim Tudor, puse pe cite-un zid din fabrica sau de linga lift, ii stirnea zimbetul lui Petre Roman. Si o replica asa, ca pentru sine: "Fiecare are propriile simpatii". Femeile se scuzau ca nu sint puse ostentativ: "Ce sa facem, daca n-avem afise si cu dv.". Citiva tineri activisti PD imparteau in stinga si-n dreapta pixuri, brichete, calendare si insigne imprimate electoral. "Uitati, asta de-aici sint eu", punea Simona Culcea degetul pe o carte postala cu imaginile candidatilor PD de Bucuresti pentru Camera Deputatilor. Simona Culcea este a cincea pe lista pentru deputati si l-a insotit pe Roman la APACA impreuna cu ceilalti candidati: Liviu Negoita (al doilea pe lista), Costica Canacheu, Romeo Raicu, Roberta Anastase, Dan Bogdan si Cristian Petrescu. Traian Basescu inca mai domina din poze masinile de cusut, de cind a trecut prin APACA in campania pentru alegerile locale. Ieri ar fi trebuit sa vina si el impreuna cu oamenii pe care i-a propus pentru Camera Deputatilor, dar a fost tintuit acasa de o pneumonie. Asta-vara, Traian Basescu primise mai multe replici dure din partea muncitoarelor decit a avut ieri parte seful sau. "Da, dar dupa ce a trecut pe-aici, toate fetele l-au votat", spunea una dintre sefele de sectie. Vizita lui Petre Roman la APACA a trezit ieri nostalgii. Doua muncitoare au tinut motis sa-i arate cum functioneaza o masina noua. Fisticeala si totodata hotarirea sa nu se faca de ris au facut sa le transpire miinile. Le scuturau de zor in aer dupa plecarea lui Roman. Iar el nu parea nici incintat, nici altfel de revedere. NARCISA IORGA PNL si PDSR neaga existenta unui protocol de guvernare Inca de la debutul cursei electorale, au aparut diferite declaratii, apartinind liderilor unor formatiuni politice, potrivit carora intre PDSR si PNL ar exista o intelegere privind viitoarea guvernare. Atit reprezentantii partidului condus de Ion Iliescu, dar mai ales liberalii, au negat vehment ca ar fi negociat constituirea unei aliante de guvernare. Iata insa ca, in cursul zilei de marti, prin redactiile cotidienelor centrale a aparut "ca din senin" un asa-zis "Proiect de protocol PDSR-PNL privind viitoarea guvernare", "Exemplarul de lucru numarul 2", datat 10 octombrie 2000. Reactiile partilor implicate fata de aparitia in presa a protocolului nu s-au lasat asteptate. Valeriu Stoica: "O minciuna sfruntata" "Orice alianta politica sau prezenta a liberalilor la guvernare este conditionata de adoptarea Programului de masuri liberale menit a scoate Romania din criza", a precizat liderul liberal, Valeriu Stoica. In opinia sa, publicarea acestui protocol se inscrie in linia "manipularii grosolane" a opiniei publice, in sensul "dezinformarii si intoxicarii" electoratului. El i-a acuzat de "rea-credinta si lipsa de profesionalism" pe jurnalistii care au girat aparitia in presa a documentului in cauza. Mai mult, Stoica a calificat protocolul drept o "minciuna sfruntata" si a adaugat ca "procedeul folosit este la limita domeniului penal". Adrian Nastase: "Nu exista un astfel de text" In legatura cu acest protocol, Adrian Nastase ne-a declarat: "E o prostie. Credeti ca, chiar daca as fi discutat cu cineva un astfel de subiect, m-as fi apucat sa-l scriu? Parerea mea e ca este o diversiune a taranistilor. Au facut un pas mai departe cu baietii de la laboratoarele de intoxicare. Nu exista nici un fel de text de genul asta. Discutiile pe care le-am facut de fiecare data au fost discutii absolut generale, reviziuirea Constitutiei, sa fim de acord cu proprietatea. In momentul asta ar fi stupid si din partea noastra si din a PNL-ului, a ApR-ului, si din partea oricui, sa bata in cuie o formula, in conditiile in care nu stim inca cum stam". Intrebat de ce pina acum nu au existat atacuri reciproce intre PNL si PDSR, Nastase a spus: "E drept, pentru ca fiecare dintre noi a avut alte tinte". MADALINA SISU PNL a prezentat "cartea alba" a guvernarii gri "Imi asum greseala promovarii domnului Remes ca ministru, pentru ca nu numai ca l-am promovat, dar si l-am aparat", a declarat ieri prim-vicepresedintele PNL, Valeriu Stoica, in cadrul unei conferinte de presa ocazionate de lansarea "Cartii albe a PNL. Patru ani de guvernare". Potrivit liderului liberal, din masurile promovate de Remes ca ministru al finantelor, PNL isi asuma doar constructia bugetului de austeritate din 1999 si reforma fiscala, "conditie a participarii" partidului la guvernarea Isarescu. Stoica a apreciat ca "cel mai mare succes" al prezentei PNL in executiv il reprezinta reforma fiscala, care este "poate singurul lucru cu adevarat bun care s-a facut in guvernarea Isarescu". Al doilea succes al liberalilor este, considera Valeriu Stoica, reforma in justitie. PNL isi asuma responsabilitatea participarii la guvernare nu numai "pentru ceea ce a fost bun", dar si "pentru ceea ce a fost mai putin bun", a precizat Stoica. In opinia sa, "nu a fost posibil ca guvernul sa lucreze ca un mecanism unitar, pentru ca disputele politice au prevalat fata de nevoile unei administratii coerente". De aceea, a spus liderul liberal, in prima parte a guvernarii reprezentantii PNL si-au asumat rolul de mediatori in cadrul coalitiei. Stoica a criticat cabinetul Isarescu, apreciind ca acesta "a ratat sansa" relansarii economice si a stapinirii inflatiei, deoarece din luna august, de cind premierul si-a anuntat intentia de a candida la Presedintie, nu a mai fost posibila o buna gestionare a problemelor economice. MADALINA SISU Iliescu spune "pas" universitatii maghiare Cu ochii la sondaje, PDSR a inceput sa batatoreasca terenul UDMR pentru o viitoare alianta la guvernare. Dovada sta declaratia liderului PDSR, Ion Iliescu, care a afirmat pe 7 noiembrie ca "o abordare pragmatica poate duce la identificarea solutiilor impuse de liderii UDMR" in vederea unei colaborari. Aflat in vizita electorala la Buhusi, Ion Iliescu a spus ca PDSR poarta negocieri cu UDMR pentru a face o coalitie de guvernare dupa alegeri, fapt negat categoric de Gyorgy Frunda. Intrebat daca este gata sa satisfaca pretentia UDMR de a infiinta o universitate cu predare in limba maghiara, el a afirmat ca nu crede ca aceasta nazuinta a etnicilor unguri va sta in calea unei intelegeri. "Nici nu cred ca se impune infiintarea unei universitati in limba maghiara, intrucit invatamintul in limba materna pentru cetatenii romani de etnie maghiara este asigurat prin sectiile unor universitatii de stat", a declarat Ion Iliescu.(C.T.) "Conlucrarea dintre UDMR si PDSR este blocata" Presedintele UDMR, Marko Bela, se arata sceptic. "Conducerea PDSR a adus deservicii majore comunitatii maghiare, or noi nu putem uita acest fapt", a afirmat Marko Bela intr-un interviu pentru un cotidian de limba maghiara. "Conlucrarea dintre UDMR si PDSR este blocata atit de trecut, cit si de prezent", a precizat Marko Bela. El crede ca PDSR-ului ii lipseste "un program care sa dovedeasca dorinta reala de conlucrare". Pentru Marko Bela referirile la problema minoritatilor din actualul program al PDSR nu sint suficiente. Candidatul UDMR, la presedintia Romaniei, Gyorgy Frunda, este ceva deschis fata de PDSR. Cu ceva timp in urma, Frunda aafirmat ca "PDSR si-a schimbat politica: daca programul prezentat cu ocazia alegerilor din 1996 nu cuprindea nici macar o referire la problema maghiara, programul electoral actual prezinta un intreg capitol axat exclusiv pe drepturile minoritatilor maghiare. TEODORA GEORGESCU Premierul Isarescu face bilantul masurilor de protectie sociala din ultimele 10 luni "Reforma este pentru oameni si trebuie facuta impreuna cu ei" "In ultimele 10 luni, reforma a fost accelerata concomitent cu aplicarea unor masuri importante de protectie sociala, menite sa diminueze efectele negative ale restructurarii intreprinderilor. Totodata, pentru reducerea consecintelor evolutiei inflatiei s-au aplicat masuri de indexare a pensiilor, a alocatiilor pentru copii, a ajutoarelor pentru familiile sarace, astfel incit populatia sa fie cit mai putin afectata. Cele mai semnificative decizii de protectie sociala sint: salariul minim brut pe tara a fost majorat de la 450.000 de lei la 700.000 de lei, recorelarea tuturor categoriilor de pensii: de asigurari de stat, suplimentare, ale agricultorilor, a indemnizatiilor de ingrijire acordate pensionarilor de invaliditate gradul 1. Ca urmare a acestor masuri, pensia medie bruta de asigurari sociale de stat (inclusiv 7% pentru asigurari sociale de sanatate) plus pensia suplimentara va fi in luna decembrie a acestui an de 1.099.689 de lei, cu 42,6% mai mare decit cea din decembrie 1999. Pentru sprijinirea familiilor cu venituri reduse, ale caror locuinte sint racordate la sisteme centralizate de furnizare a energiei termice, au fost majorate cuantumul ajutorului banesc si limitele de venituri in functie de care acesta se acorda, in perioada noiembrie 2000-martie 2001. Alocatiile pentru copii au fost dublate, de la 65.000 de lei la 130.000 de lei. In perioada urmatoare am in vedere adoptarea, in regim de urgenta, a actelor normative privind: majorarea salariului minim brut pe tara si a venitului minim garantat, cresterea alocatiei suplimentare pentru familiile cu copii (alta suma, in afara alocatiei obisnuite), dublarea indemnizatiilor si sporurilor care se acorda veteranilor si vaduvelor. Toate aceste masuri sint posibile datorita cresterii economice pe care a obtinut-o guvernul pe care il conduc. Convingerea mea este ca pasii reformei trebuie insotiti de garantarea sigurantei si protectiei sociale pentru persoanele cele mai afectate de tranzitia la economia de piata (copii, batrini, someri etc.), potrivit principiului: reforma este pentru oameni si trebuie facuta impreuna cu ei". Campania pe sticla TV Romania 1 i-a invitat in aceasta seara la emisiunea "Alegeri 2000", de la ora 22.30, pe Victor Bostinaru (PD), Adrian Severin (PDSR), Pavel Corut (PVR) si Radu Campeanu (PNL-C). Tema emsiunii este politica externa a Romaniei. l La Antena 1, Radu Herjeu va discuta, in aceasta dupa-amiaza, de la ora 17.10, cu invitatii sai, Serban Bubenek (CDR-2000), Dan Enescu (PD) si Nicola Traila (AN), in cadrul emisiunii "Tu decizi!", despre sanatate si subventionarea medicamentelor. (Cristian Oprea) Aberatia zilei Un poster electoral al PD Arad a fost contrafacut Un imens scandal electoral a fost stirnit ieri in Arad. Unul dintre cele mai reusite postere electorale ale PD a aparut contrafacut intr-un cotidian local. In imaginea originala, patru candidati zimbitori ai partidului, si anume Gheorghe Seculici, presedinte PD Arad, Dan Ionescu, secretar de stat, sef al Oficiului Concurentei, Adrian Nitu, director al Zonei Libere Curtici-Arad, si Gheorghe Falca, presedinte national al tineretului PD si vicepresedinte al Consiliului Judetean Arad, apareau tinind impreuna in miini o haltera, sub sloganul electoral: "Aliaza-te cu cei puternici!" In imaginea publicata ieri, aceleasi figuri zimbitoare apar tinind in mina, in loc de haltera, un os imens, sub sloganul "Ciolanarii din PD". Nu se stie cine a platit aparitia afisului contrafacut, dar conducerea PD Arad este decisa sa sesizeze instanta asupra acestui caaz. (S.T.) Iustin Tanase: PNL a anulat accesul rapid si ieftin la Internet Iustin Tanase si Mihai Gheorghiu (PNTCD), candidati CDR-2000 la alegerile parlamentare din acest an, s-au intilnit ieri cu studentii de la Universitatea Hyperion. Iustin Tanase le-a povestit studentilor cum "s-a pierdut esenta liberalismului intr-un concept social-liberal", accetuind faptul ca "nu-i putem numi liberali pe actualii reprezentanti ai PNL". Vorbind despre dezvoltarea foarte rapida a tehnologiei din domeniul informatic, el a aratat de ce acest domeniu nu este la indemina tuturor: "Politica social-liberala a reusit sa anuleze accesul rapid si ieftin la Internet". Iustin Tanase a adaugat, referindu-se la tarifele pe care le percepe singurul operator de telefonie fixa din Romania pentru accesul la Net, ca liberalii "au reusit sa transforme privatizarea RomTelecom dintr-un scop in sine in ceea se vede acum, cind tinta ar fi trebuit sa fie clar privatizarea".(C.O.) Campanie cu delicatese Remus Opris e toreador, nu gaina Suparati ca liberalul Valeriu Stoica i-a comparat cu niste "gaini", taranistii si-au rezervat dreptul de a da o replica pe masura proverbului folosit de Stoica, pentru a-i caracteriza: "Atunci cind taurii se bat, gainile trebuie sa fuga". Asadar, secretarul general al PNTCD, Remus Opris, ii transmite prim-vicepresedintelui liberal: "Daca pentru dl. Stoica lupta politica are ceva in comun cu luptele taurilor, relatia noastra cu «taurii politici» PDSR si PNL este cea din arenele in care se lupta toreadorul CDR-2000 cu patrupezii. Dl. Stoica ar face bine sa nu uite ca taurii sint cei invinsi, toreadorii fiind cei care primesc aplauzele, care fac cu pricepere si gratie regulile jocului". Opris considera ca, prin aprecierile sale, Stoica nu face decit sa incerce "manipularea opiniei publice si terfelirea imaginii celor care le sint parteneri de guvernare". (M.C.) Campanie pentru militari Prin ordin al ministrului apararii nationale, Sorin Frunzaverde, au fost stabilite ieri masurile care vor fi intreprinse de unitatile militare, pentru desfasurarea in bune conditii a alegerilor parlamentare si prezidentiale. Intilnirile electorale vor avea loc intre candidati si militarii in termen, militarii cu termen redus, elevii si studentii institutiilor militare de invatamint in afara unitatilor militare. Comandantii de unitati vor stabili, de comun acord cu candidatii, datele, locurile si duratele de desfasurare a intilnirilor. Comandantii vor aduce la cunostinta militarilor programul stabilit de comun acord cu candidatii, iar participarea la aceste intilniri electorale are caracter optional. ALINA GRIGORE Candidati in urmarire generala Pentru o cit mai buna informare a cititorilor sai, "Evenimentul zilei" inaugureaza astazi, sub genericul "Candidati in urmarire generala", un ciclu de interviuri cu primii sase clasati dintre candidatii pentru functia de presedinte al Romaniei. Demersul nostru este pur jurnalistic, orice conotatii publicitare fiind excluse din start. Protagonistul rubricii noastre de astazi este candidatul independent Mugur Constantin Isarescu, prim-ministrul in exercitiu al Romaniei. Avantajul functiei de premier pentru un viitor presedinte Mugur Isarescu: "Pe mine nu ma va putea pacali nici un ministru" Potrivit unei monitorizari a presei realizate de "Academia Catavencu", domnia sa este cea mai mediatizata personalitate in aceasta campanie electorala. De aici i se trag si cele mai inversunate critici, principalul repros care i se aduce fiind acela ca se foloseste de functia executiva pe care o detine pentru a-si spori capitalul electoral. Dintr-o inertie determinata probabil de conduita pe care si-a impus-o la guvern, aceea de a nu se implica in disputele politice din cadrul coalitiei, Isarescu a evitat o buna perioada de timp sa raspunda cu fermitate acestor atacuri. Realizind probabil ca aceasta abordare este contraproductiva, premierul-candidat a trecut la contraatac, denuntind, de exemplu, ofensivele mediatice menite "sa arate PD si PNL mai curate decit sint". Cu toate acestea, trebuie remarcat ca Mugur Isarescu desfasoara cea mai constructiva campanie, punind accentul pe intentiile sale de viitor. Din acest punct de vedere, marea sa problema va fi aceea de a convinge alegatorii ca poate cobori din lumea rece a finantelor printre oameni si ca vorbeste aceeasi limba cu ei. Bune intentii exista cu siguranta. Ramine de vazut daca scrutinul de la sfirsitul lunii va dovedi daca sint si Domnule Isarescu, ce v-a determinat sa candidati la presedintie, faptul ca societatea civila "v-a cerut" sau chiar sinteti convins ca sinteti potrivit pentru aceasta functie? Si una, si cealalta. Iar ordinea este chiar cea pe care ati folosit-o dvs. Adica, intii a fost sentimentul ca multi romani au incredere in mine si isi pun sperantele in ceea ce as putea eu sa fac in calitate de presedinte. Dupa aceea, m-am "consultat" cu mine, m-am consultat cu familia, cu prietenii si am decis ca experienta si pregatirea mea vor fi de folos Romaniei in cazul in care voi fi ales presedinte. Sint Ati afirmat recent ca doriti sa fiti purtatorul de cuvint al oamenilor modesti, tacuti si muncitori, care nu au pe nimeni. "Daca voi fi ales presedinte, vor avea si ei pe cineva «sus»", spuneati cu acea ocazie. Cum se va materializa aceasta promisiune? Asa cum am facut si in calitate de guvernator, dar mai ales ca prim-ministru. Fiecare decizie a fost luata cu gindul ca in spatele ei se afla soarta a milioane de romani. Nu am uitat nici o secunda in tot acest timp, de cind ocup functii publice, ca si eu provin dintr-o familie obisnuita, cu bucurii si necazuri, ca orice familie, si de aceea stiu ca cei care ajung "sus" nu sint acolo pentru ei, ci pentru cei pe care ii reprezinta. Proiectele mele arata ca vreau sa fiu presedinte pentru a contribui la imbunatatirea conditiilor de trai din tara. Proiectele pe care le propun se adreseaza tuturor categoriilor sociale: cei de la sate sa beneficieze de facilitatile de la oras, sa aiba apa curenta, drumuri bune si alimentare cu gaze, muncitorii sa-si poata gasi un loc de munca in meserii cerute pe piata, chiar daca fabrica unde lucrau s-a inchis ori s-a restructurat disponibilizind personal, intelectualii sa-si recapete demnitatea si respectul pe care Independenta dvs este vehement contestata, iar faptul ca ati participat la lansarea in campanie a candidatilor CDR-2000, ocazie cu care le-ati urat succes in alegeri, a alimentat si mai mult acest curent de opinie. Explicati-ne, concret, care ar fi diferentele intre candidatul independent Isarescu si ipoteticul candidat al CDR-2000? Aici lucrurile sint foarte clare. Cei care vor sa faca speculatii sint liberi sa le faca. Am participat si la Congresul Partidului Pensionarilor si Agrarienilor, condus de domnul Surdu, si la lansarea candidatilor Conventiei Democrate, voi participa la evenimentele organizate de Alianta Civica, Asociatia Detinutilor Politici, precum si ale altor asociatii si organizatii care ma sustin. Nu vad nimic rau in a accepta sprijinul unor partide si asociatii care ma sustin neconditionat, fara sa-mi ceara sa ader la ele. Candidez ca independent politic, dar nu sint singur pe lume. Accept sprijinul tuturor celor care au incredere in mine. Si, in fond, ce e rau ca CDR-2000 ma sustine? Faptul ca esecurile actualei coalitii guvernamentale sint puse doar pe seama PNTCD dovedeste o carenta serioasa de responsabilitate si maturitate politica din partea partenerilor de coalitie care fac acest lucru, dar care au beneficiat de toate avantajele puterii si acum cauta sa se disocieze de ea. Cu atit mai mult sint absurde acuzele aduse de aceste partide actualului guvern, din care ele fac parte, pentru nerealizari evidente din ultimii patru ani. In 10 luni, de cind sint prim-ministru, s-au indreptat multe lucruri, economia s-a relansat, s-au promovat programe importante de reforma, dar timpul a fost foarte scurt. Eu am insa convingerea ca romanii stiu bine ce s-a intimplat in tara in ultimii patru ani si nu se vor lasa inselati de desfasurarile de forte mediatice care vor sa scoata PNL si PD mai curate decit In timpul mandatului dvs de premier v-ati confruntat cu numeroase conflicte in cadrul coalitiei, in care nu v-ati implicat motivind ca doriti sa ramineti echidistant fata de toate partidele din arcul guvernamental. Daca veti fi presedinte, functie care presupune aceeasi echidistanta fata de toate formatiunile, cum veti actiona in cazul unor crize politice? Sint doua situatii diferite. Ca prim-ministru, conduc un guvern de coalitie si intelegerea initiala a fost ca tensiunile politice sa fie calmate la nivelul liderilor coalitiei. Eu m-am tinut de cuvint, chiar daca si PNL, si PD au incercat sa scoata castanele din foc cu mina mea, in citeva ocazii. Ca presedinte, rolul meu va fi diferit. Imi propun sa fiu un garant al armoniei guvernamentale pentru ca eu stiu ce inseamna sa iei decizii importante intr-un climat de suspiciune si neincredere. Am trait astfel de momente si nu au fost usoare. E trist sa vezi cum anumite actiuni pur economice sint contestate doar pentru ca sint propuse de un coleg de coalitie pe care nu-l agreeaza cineva, Intr-un interviu pe care ni l-ati acordat in aceasta vara, ati declarat ca nu va veti delimita de esecurile actualei guvernari, ba mai mult, ca veti lua asupra dvs chiar mai mult decit va poate fi imputat. Ce aveti, asadar, sa va reprosati? Cred ca puteam sa abordez mai inteligent restructurarea si privatizarea marilor perdanti din economie. Le-am acordat prea mult credit celor care se bat cu pumnul in piept ca sint mari Ati afirmat, in mai multe rinduri, ca aveti o viziune de ansamblu asupra economiei, pe care doriti sa o puneti in slujba romanilor in calitate de presedinte. Cum veti face acest lucru in conditiile in care atributiile presedintelui stabilite de Constitutie sint destul de limitate din acest punct de vedere? Sint limitate daca vrei sa fie limitate. Eu stiu cum merg treburile la guvern si nu ma va putea pacali nici un ministru. Voi avea grija ca cea mai mare parte din timp sa mi-l aloc pentru problemele la zi ale tarii. Ma voi implica pentru ca experienta mea sa fie folosita pentru binele romanilor. De asemenea, voi apela in continuare la prietenii mei bancheri si oameni de afaceri puternici din toata lumea pentru a-i incuraja sa investeasca in Romania si sa ajute la consolidarea Angajindu-va in cursa prezidentiala, ati intrat in domeniul politicii. Cum gasiti sistemul politic romanesc si ce imbunatatiri credeti ca i se pot aduce? In multe privinte, sistemul politic romanesc a ajuns la maturitate. In altele se afla abia in faza de pionierat. Acum se afla intr-un evident declin de popularitate din cauza unor greseli persistente. Ma descumpaneste faptul ca oamenii politici migreaza prea usor de la un partid la altul, chiar si atunci cind doctrinele sint total diferite. Mi se pare neserios sa te plimbi de la un partid la altul, in cautarea unui loc mai caldut, fara sa tii cont de faptul ca actiunea ta ar putea afecta perceptia generala a publicului fata de politica. Aici vina apartine nu numai migratorilor, dar si structurilor In ce mod credeti ca poate fi imbunatatita imaginea Romaniei in lume si ce va propuneti dvs sa faceti in aceasta directie in cazul in care veti fi ales presedinte? Prea mult timp Romania a fost cunoscuta ca tara Nadiei Comaneci si-atit. Nu spun ca este rau, este fantastic sa ai sportivi performanti, cum am avut si anul acesta la Olimpiada de la Sydney. Dar avem nevoie si de altceva, cum ar fi stabilitate economica, inteligenta diplomatica, demnitate nationala pornita din demnitatea fiecarui roman. A trecut vremea cind minerii veneau la Bucuresti si ne teleportau direct la CNN, cu imagini violente petrecute intr-o capitala europeana. Acum, minerii muncesc si isi vad de viata lor. Dar avem de-a face cu alte tipuri de mineriade, cum ar fi cele politice. Spun asta pentru ca nu vad cum am putea califica altfel cererea unor formatiuni politice ca actualul guvern sa-si inceteze practic activitatea, sa traga obloanele sau sa se transforme intr-o "leguma". Semnalul ca in Romania, din cind in cind, se opresc motoarele reformei si economiei este devastator pentru comunitatea internationala. Este ca si cum am accepta ca, la anumite intervale de timp, inima tarii ar inceta sa mai bata. Revenind la intrebare, spun doar ca imaginea Romaniei se construieste in fiecare zi, putin cite putin, de catre toate institutiile statului si de catre societatea civila, fara Numiti, va rog, cite un avantaj pe care considerati ca il aveti fata de fiecare dintre principalii contracandidati (Iliescu, Stolojan, Roman, Melescanu, C.V. Tudor) Avantajele mele sint virsta, pregatirea profesionala, independenta fata de partide si cercuri de afaceri, sinceritatea, puterea de munca si de a duce lucrurile la bun sfirsit, experienta si rabdarea in Dl Theodor Stolojan a afirmat recent ca, in cazul in care va fi ales, si-ar dori sa va numeasca pe dvs in functia de prim-ministru. Ii puteti intoarce complimentul? Sau, daca nu, ce conditii va trebui sa indeplineasca premierul pe care il veti desemna? Primul-ministru este desemnat de catre partidul care cistiga alegerile. Nu vad, prin urmare, cum ar fi putut domnul Stolojan sa ma numeasca premier. Oricum, eu apreciez intentia, pe care nu sint convins ca o mai pastreaza si astazi. Un prim-ministru trebuie sa fie bine pregatit din punct de vedere economic si social pentru ca acestea sint principalele probleme ale Romaniei. Apoi, trebuie sa fie sustinut in parlament pentru a beneficia de un ritm accelerat al adoptarii legilor, pentru a nu fi nevoit sa recurga la ordonante de urgenta, sa fie chibzuit cu banii publici si sa aiba posibilitatea sa-si construiasca singur echipa guvernamentala, acest lucru fiind foarte important pentru obtinerea performantei in luarea deciziilor. Interviu realizat de RADU PREDA 