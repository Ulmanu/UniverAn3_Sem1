 Bölöni ia masuri Fotbalistii "tricolori" se vor prezenta la lot cu fisa medicala completata la zi Ladislau Bölöni a anuntat ieri lotul de jucatori convocati pentru partida amicala pe care nationala Romaniei o va disputa miercuri, impotriva Iugoslaviei. Lista cuprinde 19 nume: Stelea, Lobont - portari; Contra, Fl. Dumitru, Filipescu, Ciobotariu, Iencsi, Chivu, Prodan - fundasi; D. Serban, Codrea, Gilca, A. Stoica, Rosu, C. Munteanu - mijlocasi; Mutu, M. Niculae, Cl. Niculescu si Barcauan - atacanti. Bölöni a anuntat ca lotul ar fi trebuit sa fie compus din 20 de jucatori, urmind sa se renunte la doi fotbalisti dupa etapa programata miine si poimiine. Clubul VfB Stuttgart a trimis un fax la Federatia Romana de Fotbal prin care solicita ca Ionel Ganea sa ramina la club. Selectionerul a considerat ca este mai bine pentru Ganea sa fie titular la Stuttgart. Referitor la ceilalti jucatori consacrati care nu au fost convocati, printre care se afla si Dan Petrescu - protagonistul scandalului "Cerutti"-, Bölöni a anuntat ca jocul cu Iugoslavia este un bun prilej pentru a-i vedea "in ghete" si pe alti fotbalisti, de perspectiva. Despre adversar, selectionerul nu stia prea multe, pentru ca federatia de la Belgrad nu trimisese pina ieri la prinz lotul pe care il va deplasa la Bucuresti. Selectionerul pune Steaua la zid Dupa ce a luat constiincios notite cit a vorbit Mircea Sandu, Bölöni a dorit sa dezvaluie presei citeva concluzii pe care le-a tras in urma trialului desfasurat saptamina trecuta. Selectionerul a atacat clubul Steaua. El s-a aratat nemultumit de Eric Lincar si de Mirel Radoi, "care n-au participat la trial pentru ca erau grav accidentati, iar simbata au jucat foarte bine in campionat". Bölöni a spus ca, de acum, toti jucatorii care vor veni la lot sint obligati sa aiba in geanta cu echipament si fisa medicala completata la zi, prin care sa probeze ca sint accidentati. Selectionerul a dat si citeva calificative fotbalistilor participanti la trial: "Dolha - de viitor, Lacusta - polivalent, Iencsi - puternic, Prodan - ramine pozitiv, Maldarasanu - astept mai mult, Trica - evolutii oscilante". In dreptul atacantului rapidist Pancu, tehnicianul a notat o intrebare: "Poate sa se debaraseze de jocul individual?". Urmatorul trial programat de federatie va avea loc in perioada 20-21 noiembrie, la Snagov, cu un meci pe stadionul "Astra" din Ploiesti. Bölöni a promis ca, imediat dupa aceasta actiune, va anunta secundul, pina atunci urmind sa fie ajutat de Florin Cheran. BOGDAN GHEORGHE Cristi, fratele fotbalistului decedat, face dezvaluiri zguduitoare "Decit sa mor, mai bine ma las de fotbal!", a spus Catalin Hildan dupa EURO 2000 Are doar 27 de ani, dar chipul palid, barba neingrijita, ochii pierduti si mersul girbovit tradeaza griji si suferinte mult peste limita suportabila chiar si in cazul unui tinar plin de energie. Pentru Cristi, fratele lui Catalin Hildan, fotbalistul dinamovist decedat pe terenul de joc la inceputul lunii trecute, viata a luat de atunci o intorsatura dramatica. Privindu-l, nici nu-ti vine a crede ca interlocutorul face rugby de performanta la Dinamo, ca a cistigat titlul national si ca a participat la Cupa Mondiala din '99. Dar toate acestea sint trecute, din punctul de vedere al lui Cristi, la capitolul amintiri. "Acum nu mai sint in stare de nimic. Habar n-am daca voi mai putea vreodata sa joc rugby. Am intrat cinci minute pe teren acum citeva zile si am simtit ca ma rup in doua", povesteste cu privirea pierduta. In ultimele saptamini a slabit sapte kilograme, nu mai poate dormi noaptea, iar amintirea lui Catalin cel hotarit, inimos si devotat il urmareste pretutindeni. "Trec zilnic pe linga garajul lui, de la Obor, si stiu ca n-am sa mai merg niciodata acolo sa-i iau masina cind este plecat". Dialogul despre fratele iubit se urneste usor, firesc, iar Cristi aproape ca n-are nevoie de indemn ca sa-si aminteasca orice gest, orice cuvint, orice intimplare din viata lui Catalin. "Un asa frate nu cred ca a mai avut vreodata cineva". Un frate iubit nu doar acasa, ci si de toti cei care l-au cunoscut, suporteri, colegi sau doar cunostinte. "Pina acum doi ani, venea la stadion cu metroul" Cum era Catalin de fapt? Credea extraordinar in Dumnezeu. Suferea pentru toata lumea. Venea acasa si se gindea la cei care aveau necazuri. Eu n-am mai vazut asa ceva! Iar cind suferea el, sufeream si noi, restul familiei. Era foarte atasat de colegi. As vrea sa facem, cu ajutorul celor de la Dinamo, cu Borcea, cu Cristi Iancu, directorul de marketing, o fundatie cu numele lui Catalin Hildan. Nu ma gindesc la bani pentru mine sau pentru familia mea. Ma gindesc doar ca lui ii placea tot timpul sa ajute oamenii. Ma gindesc sa facem fundatia asta pentru a organiza diferite actiuni, chiar si memorialul "Catalin Hildan", sa ajutam copiii, micii fotbalisti, camine de batrini, fapte pe care le facea si el. Mergea des la biserica si dadea la toata lumea, la batrini, la copii. Uite, de exemplu, la noi in familie nimeni nu a stiut ca el ajuta un student la teologie. A fost o data aici, la "Red Dogs", o intilnire cu niste studenti la teologie, iar Catalin s-a oferit si ajuta un student cu cazare si masa pe un an. Purta mereu niste amulete la mina si la git... Biblia a fost foarte mult timp la el in borseta. O purta peste tot, prin cantonamente, la meciuri. In portofel avea 19 iconite, iar acasa si in masina, foarte multe amulete. Era foarte credincios. Imi aduc aminte ca, dupa ce am venit de la Cupa Mondiala de rugby, la mine se zugravea, asa ca am mers la el. Atunci l-am gasit in genunchi, rugindu-se. Era prima oara cind l-am vazut, dar probabil ca facea de mult chestia asta. Inainte de culcare facea o rugaciune numai de el stiuta. Statea in genunchi, cu miinile impreunate, si se ruga. Au trecut doua minute, au trecut trei, la televizor era un meci, si i-am spus: "Ia uite, Cataline, ce faze, ce se-ntimpla!". Dar nici nu m-a bagat in seama, parca era pe alta lume. Un sfert de ora a stat asa. De multe ori citesc acum Biblia pe care a avut-o el si vad pasaje intregi care seamana cu viata lui. N-a facut rau nimanui, n-a avut dusmani, nu tinea ranchiuna sau ura pe cineva. N-avea vicii. Nu bea nici macar o bere? Era cu capul pe umeri. Spre deosebire de alti fotbalisti, care prima oara isi cumpara masini, el si-a cumparat casa. El n-a avut contract mare, dar nu fuma, nu bea, nu pierdea nopti, punea deoparte. Ii spuneam: "Frate, ai strins si tu o anumita suma de bani, de ce nu iti iei masina?" Mi-a raspuns: "Nu, nu, intii casa, si pe urma masina. Si, ca dovada, masina si-a luat-o in ianuarie '99, de la Vladoiu. Pina acum doi ani, el venea la stadion cu metroul. "Daca pleca la Lecce, poate se descoperea ca-i bolnav" Se temea sa n-aiba probleme cu suporterii altor echipe? I-am spus si eu, dar nu-i pasa. "Nu mi-e mie frica, frate. Eu le-o dau imediat, daca se iau de mine, ca sint in vina. Nu stau la discutii", imi raspundea. Poate va mai amintiti de incidentul ala de acum un an, de la Patria, cu bisnitarii... Le-a si zis Mister atunci: "Ba, daca nu era Buldogul aici, va bateau pe toti!" A sarit frate-meu imediat. "Cine ma, care, ala? Hai!" El avea alt spirit, de rugbyst. Ati reusit sa depasiti socul acesta? Nu cred ca vom trece vreodata. Dar de tata e cel mai rau. Trebuie sa ma duc in fiecare zi acolo, ca sa il alinez. Mama e genul lui Catalin, sufera in ea. Mi-a fost si mie foarte greu, dar acum am invatat ca nu trebuie sa ma vada suparat cind ma duc pe acolo. Ma inchid in mine si pling doar acasa, intre patru pereti. S-a pus problema, vreodata, sa plece la alta echipa? Da, s-a pus. Dar Catalin a raspuns ca nu poate sa joace in alta parte. Si mie mi-a zis de mai multe ori: "Bai, frate, oamenii aia pot sa vina sa-mi ofere triplu fata de cit am aici. Dar nu pot eu sa ma duc si sa joc in alta parte. Nu pot! Cum sa joc eu impotriva lui Dinamo?" Si acum sint doua poze vechi de tot acasa, cu Lupescu si cu Sabau. Idolii lui din copilarie. In casa lui cea noua, de la Obor, la capul patului avea trei poze. Una mare, cu el intr-un meci cu Valencia, in stinga una cu Lupescu, iar in dreapta una cu Vladoiu. Toate de anul trecut. Din strainatate a avut vreo propunere? A avut o oferta si de la Lecce, din Italia. Se gindea ca poate pleaca afara si reuseste sa-si faca o situatie financiara, sa se casatoreasca, sa aiba si un copil... Dar poate ca, daca se facea transferul, il controlau acolo ca lumea si descopereau ca-i bolnav. Asa, poate nu mai murea. Culmea e ca, dupa ce a venit de la EURO 2000, mi-a spus clar de tot: "Frate, sa nu mai spui nimanui, nici macar parintilor, dar eu atunci cind am avut accidentul in Belgia nu m-a lovit nimeni. Mi s-a facut deodata rau si am cazut din picioare, n-am mai stiut nimic de mine". Eu i-am zis ca nu e bine, iar el mi-a raspuns: "Sa stii ca, decit sa mor, mai bine ma las de fotbal! Clar! Nu vreau sa patesc ca bietul Vrabioru". Si uite ca, saracul, pina la urma tot ca el a murit. "Rar, spunea ca-l inteapa ficatul" Si-a facut un control dupa intimplarea din Belgia? Catalin s-a dus singur la "23 August" pe 3 iulie, imediat dupa ce a venit de la mare, la Institutul National de Medicina Sportiva. L-au ascultat la inima si i-au spus ca n-are nimic. Ne-a sunat seara si ne-a zis: "Stati linistiti, ca m-au controlat si m-au asigurat ca sint perfect sanatos". Dar, la sfirsitul lunii august, cind a venit cu toata echipa la control, nu l-a intrebat nimeni: "Mai, baiatule, ti-ai facut exament radiografic sau tomografic? Daca nu ti le-ai facut, atunci nu-ti dau viza!" Atunci, de ce i-au pus viza? Ce ne doare cel mai rau pe noi, toata familia, este cum de s-a putut ca un sportiv aflat la nivelul lui, participant la Europene, campion cu Dinamo, sa moara bolnav? S-a plins vreodata de ceva? De absolut nimic! Foarte rar, venea si zicea ca este obosit, sau ca-l mai inteapa ficatul. Astea au fost singurele lucruri care pot fi interpretate ca simptome. Cum comentezi afirmatiile doctorului Belis, directorul Institutului de Medicina Legala, care a descoperit la autopsie ca Hildan suferea de hepatita C? Pina nu vad concluziile finale ale tuturor examenelor si analizelor pe care le-a efectutat sau le-a cerut domnul Belis, nu vreau sa ma pronunt. Nu-mi place sa arunc cu vorbe pina ce nu este ceva palpabil, concret. Dar domnul Belis a declarat de mai multe ori ca a fost clar hepatita. Catalin a fost, la sfirsitul lui august, la INMS, pentru vizita medicala cu Dinamo, iar oamenii de acolo i-au spus ca n-are nimic. De ce a trebuit sa se descopere abia la autopsie ca a avut hepatita C? Aici este misterul. De aceea astept rezultatele finale ale tuturor investigatiilor. Dar, dupa mine, ca necunoscator, hepatita C este o boala destul de grava. Nu o iei in septembrie si mori la inceputul lui octombrie! Poate ca o am si eu, si oamenii de la "23 August" nu o descopera! Atunci, pentru ce mai facem noi vizita, mai ales ca este si platita? In plus, din ce am inteles eu de la doctorul Belis, Catalin avea afectiuni grave si la inima! Pai, boala asta e clar ca nu poti sa o ai de la inceputul lui septembrie. La "23" tot nu se descopera? Tu nu-i descoperi decit o bataie in minus? Am inteles ca Belis a mai spus ca afectiunea asta se descoperea la o simpla electrocardiograma. Hai, iti ia singe si nu-si descopera hepatita C - ceea ce imi este peste putinta sa cred. Poate n-a avut atunci. Dar nici la inima nu te asculta, nu gaseste nimic? Crezi ca este o pura coincidenta faptul ca si Florentin Petre a fost gasit tot cu hepatita C? Nu stiu ce sa zic, dar mie mi se pare foarte mult ca doi insi sa fie descoperiti cu acelasi virus la o singura echipa. Petre probabil ca avea hepatita dinaintea lui Catalin, si asta-i curios. Aici ma leg iar de medicina. Daca, sa zicem, Catalin nu avea hepatita la sfirsitul lunii august, cum de n-a fost descoperita nici la Petre, daca era intr-o faza mai grava? Nici nu pot sa ma mai gindesc! Stiu ca in februarie sau in martie va trebui sa merg din nou acolo, sa-mi ia aia singe la "23", sa-mi dea viza. Pai, cum ma duc eu sa ma-ntepe aia acolo si sa ma uit in ochii femeii care-mi ia singe? Desi ea n-are nici o vina. Restul, "generalii" (n.r. - medicii generalisti), sau care m-asculta la inima... Pai, de ce ma mai ascultati la inima, cind voi nu sinteti in stare sa descoperiti nimic? "Voi merge pina la actionarea in judecata a unor institutii" Doctorul Belis a sugerat ca o parte din vina ii revine si doctorului Lucaciu, de la Dinamo, care n-a luat analizele de la Medsana, desi acestea erau gata a doua zi. Ma gindesc in felul urmator: daca analizele au fost date imediat a doua zi si nu s-a dus nimeni sa le ia, e normal ca tu, fiind specialist, sa raspunzi de chestia asta. Nu s-a dus Lucaciu, asta e, nu s-a dus. Are o vina clara, daca s-a intimplat asa, dar acum ma gindesc si la oamenii aia de la policlinica. Dar se stia ca n-a venit un om de pe strada ca sa faca vizita asta, care costa 300 de dolari. Refuz acum sa cred ca nu stiau cine-i Hildan. In momentul in care iti apare ca Hildan are hepatita C si alte afectiuni, pui mina pe telefon: "Bai, dar nu vine nimeni sa ia analizele, ca uite, noi l-am descoperit pe Hildan ca nu poate sa mai joace fotbal!". Chiar asa, nu exista nici o profesie a ta, de doctor? Banuiesc ca Lucaciu n-avea de unde sa stie ce inseamna la inima sau la ficat. Dar exista specialisti. Astia il chemau intii pe Lucaciu, ii puneau analizele in fata si-i spuneau: "Bai, baiatule, uite ce mi-a iesit aici, aici si aici!" Chiar nu mai exista nimic in tara asta? Stiu ca nu e dreptate in Romania. Dupa ce se vor definitiva astea, nu voi lasa asa lucrurile. O sa merg mai departe. Stiu ca nu voi cistiga cu medicina. Mi-e foarte clar. La noi in tara nu cistiga niciodata oamenii de rind. Vorba lui tata, mortu-i de vina. Dar daca doctorul Belis a afirmat ca medicina e de vina, e clar ca asa este. Si atunci, voi merge pina la actionarea in judecata a unor institutii. Voi vorbi cu avocatii despre asta pentru ca nu ma pricep. Dar nu voi lasa lucrurile in felul asta, merg pina in pinzele albe, pentru ca trebuie sa nu se mai intimple asa ceva. Doamne fereste, eu nu ma gindesc acum ca, daca voi cistiga, ma imbogatesc. Nici prin gind nu-mi trece. Dar nu vreau sa mai pateasca si altcineva o durere asa de mare. "Jur cu mina pe mormint ca nu lua niciodata nimic" Catalin lua vreodata medicamente? Se stia bolnav de ceva? Nu lua absolut nimic! Nici macar de raceala. Mai mergeam la el, aveam nasul infundat si-i ceream picaturi, iar el imi spunea: "Stii ca n-am! N-avem voie sa luam nimic fara aprobarea doctorului. Ma penalizeaza din contract, daca iau ceva si iese la control". Pot sa jur cu mina pe mormint ca n-a luat niciodata nimic. Nici bautura nu consuma. Numai "Cappy", de grapfruit. Dupa ce Lupescu i-a spus ca nu-i buna carnea de porc, nici d-asta nu mai consuma. Minca doar carne de vita, atit. Se putea evita tragedia asta? Ma gindesc ca altii ar avea nevoie de o relatie, de bani, de un doctor bun ca sa se faca bine. El le-a avut pe toate si degeaba, nimic nu l-a ajutat. Asa a fost soarta. Daca era convocat la nationala si mergea in Italia, nu mai murea. Ma gindesc si la domnul Bölöni. Inainte de meciul cu Italia, il intrebau ziaristii de ce n-a intinerit echipa. Catalin spunea mereu: "Asta e, daca n-am valoare, n-am! Ce sa fac?" Iar acum, dupa acea infringere, Bölöni vine si spune ca are nevoie de un mijlocas la inchidere. Pe Catalin n-are de unde sa-l mai ia... Interviu realizat de MATEI UDREA Lucescu coboara in iad Pentru tragerea la sorti a celor patru grupe din faza a doua a Ligii Campionilor, operatiune care va avea loc astazi, la ora 13.00, la Hotelul Forum Park din Geneva, cele 16 echipe calificate vor fi impartite in patru urne valorice. Alcatuirea acestora tine cont de pozitia ocupata in prima faza a intrecerii si de coeficientul fiecarui club. Urna capilor de serie va fi compusa din Real Madrid, Bayern München, AC Milan si Valencia. A doua urna valorica va fi alcatuita din echipele Deportivo La Corua, Arsenal Londra, Anderlecht Bruxelles si Sturm Graz. Urmeaza o urna cu alte patru formatii, alcatuita din Lazio Roma, Manchester United, Spartak Moscova si PSG. In fine, urna a patra va avea urmatoarea componenta: Olympique Lyon, Galatasaray Istanbul, Panathinakos Atena si Leeds. Echipele din aceeasi urna nu vor putea fi in aceeasi grupa. De asemenea, doua formatii care s-au aflat in aceeasi grupa in prima faza a competitiei nu se vor putea reintilni si in faza a doua, dupa cum nu vor putea fi colege de grupa doua formatii din aceeasi tara. In aceste conditii, pentru Galatasaray, cea mai "usoara" grupa ar putea fi cu Valencia, Anderlecht si Spartak, iar cea mai grea i-ar arunca pe elevii lui Mircea Lucescu alaturi de Bayern, Deportivo si Manchester United, de pilda. SILVIU TANASE GRUPA E: Hamburg SV-Deportivo La Corua 1-1 (1-0). Au marcat: Mahdavikia (min. 10) / Makaay (min. 58); Panathinaikos Atena-Juventus Torino 3-1 (1-1). Au marcat: P. Sousa (min. 6), Basinas (min. 58 - din penalty), Warzycha (min. 66) / F. Inzaghi (min. 23); GRUPA F: Helsingborg-PSG 1-1 (0-1). Au marcat: Persson (min. 70) / Anelka (min. 34); Rosenborg Trondheim-Bayern München 1-1 (1-0). Au marcat: Johnsen (min. 27) / Jeremies (min. 86); GRUPA G: PSV Eindhoven-Anderlecht Bruxelles 2-3 (1-2). Au marcat: Ramzi (min. 45, 47) / Crasson (min. 9), Koller (min. 37), Youla (min. 90); Manchester United-Dinamo Kiev 1-0 (1-0). A marcat: Sheringham (min. 18); GRUPA H: AC Milan-Leeds United 1-1 (0-1). Au marcat: Serginho (min. 68) / Matteo (min. 45); FC Barcelona-Besiktas Istanbul 5-0 (2-0). Au marcat: Cocu (min. 11), Luis Enrique (min. 17, 49), Rivaldo (min. 80-din penalty), Gabri (min. 88) Barcelona, corigenta, Juventus, repetenta! Liga Campionilor la fotbal a tras miercuri seara cortina peste prima faza a grupelor. La aceasta ora sint elucidate si ultimele necunoscute, adica numele echipelor calificate in faza superioara din grupele E, F, G si H. Cea mai mare surpriza a venit din Grupa E, acolo unde Juventus Torino nu a reusit nici macar continuarea parcursului european in Cupa UEFA, ruda mai saraca a competitiei stelelor. "Batrina doamna" s-a dovedit neputincioasa, fiind invinsa la Atena (3-1), intr-un mod categoric, de Panathinaikos. Astfel, Italia, tara a carei echipa nationala este vicecampioana europeana, a ramas cu doar doua echipe calificate, AC Milan si Lazio Roma. Hamburg SV, dupa un egal pe teren propriu (1-1) cu Deportivo, a obtinut doar un loc 3 in aceasta grupa si va merge mai departe, dar in C2. Grupa F isi desemnase inca de acum doua saptamini echipele pentru faza urmatoare a Ligii, respectiv Bayern München si PSG. Meciurile de miercuri au decis: Rosenborg a "retrogradat" in Cupa UEFA, in timp ce suedezii de la Helsingborg si-au incheiat conturile pe anul acesta cu fotbalul european. Siguranta afisata de Sir Alex Ferguson, managerul campioanei Angliei, Manchester United, inainte de meciul cu Dinamo Kiev, s-a dovedit a fi bine intemeiata. "The Reds" au invins cu 1-0 si si-au asigurat calificarea. Cinci romani in transeele Ligii Campionilor Alin Stoica, mijlocasul roman de la Anderlecht, s-a alaturat celorlalti patru conationali prezenti in fazele superioare ale Ligii Campionilor, Adi Ilie, Gica Hagi, Gica Popescu si Mircea Lucescu. Alin a evoluat la cote obisnuite timp de 54 de minute, intr-un joc pe care belgienii l-au cistigat la Eindhoven, la mare lupta (3-2), lasindu-le vecinilor batavi "placerea" unui nou drum in Cupa UEFA. In fine, si Grupa H a oferit o mare surpriza amatorilor de pariuri fotbalistice, intrucit Barcelona, una dintre favoritele la cucerirea titlului suprem in Europa, a parasit Liga. Trupa lui Rivaldo si-a spalat rusinea de pe malurile Bosforului si a calcat in picioare echipa turca Besiktas (5-0), succes care a venit insa prea tirziu. Pentru ca englezii de la Leeds au obtinut, la Milano, punctul mult dorit. Astfel, Anglia inregistreaza un procentaj maxim, participind in faza urmatoare cu toate cele trei echipe: Arsenal, Manchester si Leeds. MARGARIT BANUTA 