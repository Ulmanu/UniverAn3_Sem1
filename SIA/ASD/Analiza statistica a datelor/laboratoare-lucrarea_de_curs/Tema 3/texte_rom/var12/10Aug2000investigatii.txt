 Generalii Abraham si Voinea impreuna cu procurorul Mocuta au infiintat la Cluj o Organizatie antimafia cu italian in frunte La Tribunalul Cluj a fost inregistrata zilele trecute Societatea Nationala de Studiu a Criminalitatii Organizate si Coruptiei (SNSCOC), organizatie neguvernamentala. Presedintele asociatiei este secretarul de stat in Ministerul Justitiei, Gheorghe Mocuta, iar vicepresedinti sint prim-procurorul militar clujean, maiorul Ilie Botos si Constantin Eugen Iordanescu din Ministerul Finantelor. Alaturi de acestia apar nume sonore din Ministerul de Interne, cum ar fi generalii Abraham Pavel si Dan Voinea, presedintele Curtii de Apel Cluj, Gheorghe Buta, si cel al Tribunalului Cluj, Ioan Georgiu, se numara, de asemenea, printre initiatorii acestui program. Presedinte de onoare al SNSCOC este Pier Luigi Maria Dell' Osso, adjunctul procurorului general antimafia al Italiei. SNSCOC este structurata pe patru sectii: Crima Organizata, Prognoza, Strategii si Mijloace de Prevenire si Combatere si Sectia de Logistica si Resurse Umane. Vicepresedintele SNSCOC, Ilie Botos, afirma ca rolul acestei societati este de a studia modul in care se constituie retelele de tip mafiot si modul lor de operare, reusind in acest fel sa desconspire metodele prin care lucreaza acestea. BOGDAN STANCIU Pentru ca n-au intervenit cind cameramanul PRO TV a fost agresat, Politistii - spectatori au fost retrogradati Dana-Maria Pavelescu, fiica deputatului taranist de Calarasi, Claudiu Pavelescu, este cercetata penal Pentru lipsa de fermitate si inabilitate profesionala manifestat in aplanarea conflictului dintre Cornel Dinicu si cameramanul unui post particular de televiziune, IGP a dispus retrogradarea in esaloane inferioare a cpt. Danut Costin si lt. Petrica Dumitrache. Politistii au asistat impasibili atunci cind cameramanul PRO TV a fost atacat si batut in curtea unui post de politie buzoian. Incidentul s-a petrecut la scurt timp dupa ce Maria Pavelescu, fiica deputatului PNTCD de Calarasi, a accidentat mortal o fetita de 7 ani. Potrivit mr. Cristina Vatasescu, purtator de cuvint al IGP, sanctionarea lui Cornel Dinicu este legala, precizindu-se totodata ca lipsa plingerii penale a cameramanului inlatura posibilitatea oricarui demers de natura penala. Impotriva Danei-Maria Pavelescu s-a dispus inceperea urmaririi penale inca din 7 august. ALINA GRIGORE Dreptul la replica Domnule redactor-sef, Referitor la articolul aparut in ziarul "Evenimentul zilei" nr. 2475 din 09.08.2000, doresc sa fac urmatoarele precizari: 1. Nu eu am fondat societatea "Dragon SRL", cu obiect de activitate producerea si desfacerea de carti. In 1991, un prieten, autor de romane politiste, m-a cooptat intre actionarii acestei societati, la care am participat cu un capital social de 35.000 de lei, reprezentind 10%. In total erau opt asociati, persoane fizice, plus o persoana juridica straina, adusa de unul dintre asociati, doamna Coralia Popescu, pe care nu o cunoscusem anterior. Printre cei opt asociati erau trei scriitori, cunoscuti autori de romane umoristice si politiste (unul dintre ei era domnul Florin Ionescu, pe atunci functionar la Banca Romana de Comert Exterior), membri ai Uniunii Scriitorilor, un redactor de la o editura si alte trei persoane pe care nu le cunosteam. Societatea a functionat ca o editura care a scos, in circa doi ani, sapte-opt aparitii editoriale, romane politiste inedite si traduceri. Datorita mecanismelor de piata, editura a dat practic faliment, astfel incit din 1994 si-a incheiat activitatea. Citeva sute de exemplare din cartile aparute si nevindute, care mi-au revenit ca beneficiu, le-am donat liceului unde functionam, pentru premierea elevilor la sfirsitul anului scolar. Societatea nu a desfasurat activitati comerciale si nici un alt domeniu, neavind absolut nici o legatura cu alte afaceri si cu atit mai putin cu cazul Megapower. Conexiunile facute sint absolut fanteziste. Datorita lipsei de activitate, societatea "Dragon SRL" a fost radiata din Registrul Comertului. 2. In ceea ce priveste societatea "Ital Gemini SRL", a fost infiintata in 1994, impreuna cu un cetatean italian, cunoscut in urma unor schimburi culturale. Am acceptat oferta acestuia de a-i fi partener cu o cota de 2%, in valoare de 350.000 de lei, reprezentind doua actiuni nominale, fapt pentru care am semnat o procura in acest sens. Conform celor constatate la fata locului de redactorul dv., de atunci nu am mai stiut nimic despre aceasta societate, nu am semnat nici un document sau act, nu am incasat nici un dividend. Aceasta a fost, de fapt, greseala mea pe care am corectat-o recent, cesionind cele doua parti sociale celorlalti actionari si incetind astfel orice legatura formala sau informala. Cu stima, Adjunct al directorului SRI, Mircea Gheordunescu Petre Sirbu, asasinat la Lacul Morii, era implicat in traficul cu repatrieri Ancheta politiei si Parchetului privind asasinatul mafiot de la Lacul Morii a continuat cu audierea Lilianei Arseni, fosta sotie a lui Petre Sirbu, barbatul impuscat duminica noaptea cu cinci focuri de pistol. Liliana Arseni (27 de ani), din Chisinau, Republica Moldova, s-a prezentat ieri dimineata la Parchetul Capitalei unde a fost audiata de procurorul criminalist Aurel Bulcu. Femeia le-a declarat anchetatorilor ca a petrecut aproape toata duminica in compania fostului sot, de care divortase din 1998. Au stat impreuna pina in jurul orei 21.00, cind ea a plecat cu trenul spre Chisinau. Femeia le-a mai spus procurorilor ca, duminica la prinz, Petre Sirbu a avut o intilnire cu un alt basarabean, pe nume Vitali Burca, in zona caminelor studentesti din Grozavesti. Liliana Arseni i-a declarat procurorului ca a surprins un fragment din discutia celor doi, din care a inteles ca vorbeau despre impartirea unor sume de bani: "Mi-am oprit ce era al meu, iar restul l-am dat la ceilalti", i-ar fi spus Petre Sirbu lui Vitali Burca cu citeva ore inainte sa moara. Despre acest Burca (un tinar in virsta de 22 - 24 de ani ), Liliana stia doar ca era un cunoscut de-al lui Sirbu. Dupa audiere, femeia a plecat la IML sa ridice cadavrul fostului sot, acesta urmind sa fie inmormintat in urmatoarele zile, la Chisinau. Petre Sirbu a fost condamnat, pentru furt, in Republica Moldova In ultimul timp, Petre Sirbu se ocupa cu intermedierea repatrierii cetatenilor moldoveni care se stabileau in Romania. El avea antecedente penale in Republica Moldova, unde fusese condamnat la inchisoare "cu suspendare" pentru complicitate la furt. Dupa cum ne-a declarat Adrian Arseni, cumnatul victimei, Sirbu avea unele relatii la Bucuresti, unde cunostea persoane influente care, pentru o "spaga rezonabila", grabeau procedura repatrierilor. "Nu banuiesc cine l-a impuscat, ca nu era implicat in afaceri riscante, ca traficul de droguri sau comertul cu arme. Era un om linistit, si a divortat de sora mea formal, ca sa obtina cetatenia romana. Nu avea afaceri necurate aici, facea si el niste intermedieri pentru repatrierea moldovenilor care voiau sa se stabileasca in Romania, pentru care nu primea cine stie ce bani. Avea relatii pe la autoritatile de-aici si, pentru o spaga rezonabila, ii ajuta pe concetateni sa obtina mai repede repatrierea. Nu l-am vazut niciodata sa aiba bani multi, iar masina (n.n. - Opelul Astra de culoare albastra, in care a fost abandonat cadavrul) o cumparase de citeva zile, de la Brasov", ne-a declarat Adrian Arseni. Rudele lui Petre Sirbu au plecat ieri dupa-amiaza spre Chisinau, transportind cadavrul intr-un Nissan visiniu. Politia si Parchetul continua investigatiile, cercetind ipoteza ca Sirbu sa fi fost implicat intr-o retea de traficanti cu masini furate. Anchetatorii nu au stabilit inca cine este autorul asasinatului. DANIEL NEAMU PETRISOR CANA Justitia nu-i poate pedepsi pe traficantii de masini second-hand Filiera autoturismul Fostul sef al Politiei Gorj, complicele contrabandistilor Dosarul "Filiera autoturismul", demarat cu doi ani in urma de politistii gorjeni, a ramas pina in prezent fara nici un rezultat. Cei in masura sa aplice Legea privind incalcarea unor norme de drept prin inmatricularea a peste 23 de autoturisme s-au facut ca nu vad, dind friu liber traficului de masini second-hand. Mai ales ca in aceasta dubioasa afacere sint implicati inalti ofiteri ai Politiei Rutiere. O poveste veche, fara final insa In vara anului 1998, cadre ale Inspectoratului de Politie a Judetului Gorj au inceput urmarirea penala impotriva a 16 persoane implicate in repatrierea si inmatricularea unor autoturisme mai vechi de 8 ani. Cind cercetarile au fost terminate, in sarcina acestora (printre care se gaseste si sora deputatului independent Drumen, Silvia-Kisch Drumen) au fost retinute numeroase fapte de natura penala: fals si uz de fals in inscrisuri sub semnatura privata si contrabanda, precum si complicitate la comiterea infractiunii de contrabanda. In total, prejudiciul adus Ministerului Finantelor prin neplata taxelor pentru introducerea in tara a unor autovehicule a fost de peste 180 milioane lei. Invinuitii au folosit documentele unor repatriati pe baza carora au obtinut legal scutirea de taxe vamale, in baza Decretului Lege nr. 7/31 decembrie 1989. Scutirea de taxe vamale prin falsificarea documentelor de provenienta si proprietate a autoturismelor a facut obiectul cercetarii in dosarul penal nr. 77566/1997, dosar care se afla pe masa procurorilor de la Parchetul Militar Craiova, avind in vedere implicarea unor politisti de la IPJ Gorj. Cum s-a ocolit legea Metoda contrabandistilor poate fi descrisa astfel: cetateanul roman care se repatria era urmarit si contactat de Viorel Guta, care avea deja pregatite pentru inmatriculare citeva masini straine. Acestea, fie aveau o vechime mai mare de opt ani si nu puteau fi legal inmatriculate, fie necesitau taxe vamale la o valoare ridicata. Cind "tirgul" cu persoana repatriata se incheia, imediat erau intocmite in fals contracte de vinzare-cumparare, din care reiesea ca persoana repatriata ar fi cumparat autoturismele din tara de unde se repatriase, astfel incit la Vama Tg. Jiu solicitau scutirea de taxe vamale, in calitate de proprietari. In baza documentului prezentat la vama, obtineau chitantele vamale prin care autovehiculele erau scutite de taxe, acte cu ajutorul carora le inscriau in circulatie, dupa ce in prealabil le prezentau la RAR Tg. Jiu. Pentru acceptarea inscrierii de repatriere a autoturismelor, repatriatii primeau sume de bani in lei sau valuta. Astfel, in numele unor repatriati, au fost scutite de taxe vamale autoturisme pentru cel putin 13 persoane, intre care Silvia Drumen (un Volkswagen si Peugeout), Smaranda Nicoleta Vijulan (un Opel Omega si un Ford Sierra), Dumitru-Daniel Lazar (un autoturism BMW si o autoutilitara Volkswagen), Ion Evulescu (un BMW, un Ford Sierra si un Ford probe) si Cristian Boban (un BMW). "Ce se va intimpla cu rechinii cei mari?" Silvia Drumen spune ca nu stie nimic despre implicarea ei in dosarul "Filiera autoturismul". "Nu stiam ca numele meu exista prin dosare penale. Nu am fost chemata la politie, nu am dat nici o declaratie. Masinile pe care le am sint aduse de mine din Germania unde am avut domiciliul stabil, fiind casatorita", declara Silvia. Pe neasteptate a fost luat si invinuitul Cristian Boban, care a auzit pentru prima data de acest dosar si de implicarea lui in contrabanda cu autoturisme de la reporterii "Evenimentului zilei". "In decembrie 1996, cind m-am intors din Germania, am adus in tara trei autoturisme marcile BMW, Volkswagen Golf si Mercedes. Am dovedit cu acte ca masinile au fost cumparate si astfel nu am fost nevoit sa mai platesc nici o taxa. Dar, oricum, eu cred ca sint cel mai amarit din aceasta filiera. Sint curios ce se va intimpla cu «rechinii» cei mari", a declarat Cristian Boban. Repatriatii au fost ajutati in savirsirea infractiunilor si de complicii Cornel Grofu si Constantin Paun care au intocmit, ulterior scutirii de taxe vamale, acte de vinzare-cumparare prin care, chipurile, ar fi cumparat de la repatriati autoturismele care in realitate, erau ale lor si astfel au putut fi inmatriculate pe numele lor. Ancheta a ajuns, la un moment dat, la numerosi polististi din Gorj, in frunte cu col. Dumitru Milosteanu, pe atunci seful Serviciului Politiei Rutiere Gorj. Seful IPJ Gorj, col. Constantin Codita, nu a luat insa nici o masura de sanctionare a acestor grave incalcari. Surse din cadrul Politiei Gorj ne-au declarat ca, in primavara anului 1998, colonelul Milosteanu, motivind un caz de boala, si-a luat concediu medical de citeva saptamini, timp in care a fost in Germania, unde trebuia, se pare, sa aranjeze un nou "transport" de autoturisme second-hand. Desi probele aflate la dosar sint convingatoare, Parchetul tergiverseaza pedepsirea celor care au prejudiciat statul cu aproximativ 200 milioane lei. VASILE BRICEAG Un sudor, medic la Spitalul de Urgenta din Timisoara! De meserie sudor, aradeanul Nicolae Petru Rivis a reusit rara performanta de a lucra la Serviciul de urgenta al Spitalului Municipal Timisoara, ca medic. O simpla coincidenta de nume l-a propulsat ca cel mai favorizat medic din spital. Timp de trei luni, utilat corespunzator cu halat, parafa, stetoscop si, bineinteles, carti de vizita, Rivis era luat drept medic de orice bolnav. In toata aceasta perioada, el si-a ales ca model de comportament un medic adevarat, pe care l-a copiat ca in oglinda, dar s-a ferit sa poarte cu colegii discutii pe teme medicale. Aventura lui a durat pina pe 5 martie 2000, atunci cind prima victima a depus impotriva lui Rivis o plingere la politie pentru inselaciune. Din acest moment, masina de minciuni a sudorului s-a defectat si omul a disparut din Timisoara. Fostii pacienti intreaba si astazi de el, dar nu la spital, ci la politie. O biografie aparent banala Nicolae Petru Rivis s-a nascut in urma cu 27 de ani in Arad, fiind primul copil al familiei Rivis. Lui Nicusor, asa il alintau parintii, nu prea i-a placut cartea de mic. A reusit cu greu sa termine opt clase si apoi, in anul 1991, un liceu de constructii din orasul natal, cu diploma de sudor. Imediat dupa terminarea liceului, in familia Rivis au inceput insa necazurile. Nicusor disparea mereu de acasa fara ca parintii sa stie unde e si ce face. "Am observat de atunci si unele tulburari in comportamentul sau, il domina un sentiment de frica si fugea de raspundere", ne-a spus tatal sau. Parintii au incercat sa-l readuca pe linia de plutire si au reusit, cu greu, sa-l determine sa se angajeze ca timplar, la o firma privata din Arad. In anul 1995, Nicu se casatoreste cu Aniela Eugenia Duloiu, economista la primaria din comuna aradeana Fintinele. Mariajul, nu prea reusit si fara copii, n-a avut darul sa-l tina pe Nicu prea mult timp pe acasa. El isi dorea altceva. Medic peste noapte Anul trecut, Nicu s-a hotarit sa-si schimbe viata care nu prea ii oferea nici un fel de satisfactii. Ajutat de sora sa, pleaca la Timisoara, si in urma examenului de admitere din septembrie 1999, devine student, la cursuri fara frecventa, la Universitatea Dimitrie Cantemir, un institut privat din Timisoara, Facultatea Management hotelier si comercial. A fost, de altfel, singurul contact pe care Nicu l-a avut cu universitatea al carui student devenise. In timpul examenului de admitere l-a cunoscut pe N.M., de profesie medic, care urma o a doua facultate. Nicu s-a imprietenit cu N.M., a ramas in Timisoara, si pentru prima, data i-a incoltit in minte ideea de a fi si el medic. Minciuna i-a scapat printre dinti fara sa clipeasca. "Si eu sint doctor, am terminat medicina chiar anul asta", i-a spus Nicu noului prieten. Si pentru ca, nu-i asa, medicii se respecta intre ei, doctorul inchipuit a primit de la doctorul adevarat, de Mos Nicolae, un stetoscop si un tensiometru. Restul, Nicolae si le-a cumparat singur: un halat, o parafa cu numele sau si un set consistent de carti de vizita. Ca sa faca impresie, si-a tras si o pereche de ochelari ultimul racnet. Pentru ca nimeni sa nu banuiasca nimic si sa fie cit mai credibil, Nicu a inceput sa-si copieze prietenul ca-n oglinda, pina in cele mai mici amanunte, de la tinuta vestimentara pina la modul de comportare in societate, imitind chiar si felul in care acesta raspundea la telefon. "Acest lucru l-am intuit abia mai tirziu, atunci cind prietena mea m-a facut atent ca Nicu isi cumparase un costum de haine ca si al meu", ne-a spus prietenul sau. Aventura incepuse, lipsea doar locul unde sudorul-medic sa consulte primii bolnavi. Concurs de naivi Prilejul i s-a oferit repede. In luna decembrie, anul trecut, doctorul N.M., care este reprezentantul unei firme straine de medicamente in Romania, cauta sa incheie cit mai multe contracte cu spitalele din Timisoara. Nicu s-a oferit sa-l ajute si astfel a aflat ca la Spitalul Municipal este un doctor cu un nume ca al sau. Profesor doctor Ioan Rivis, seful Clinicii Medicala 1, este o personalitate recunoscuta in lumea medicala, fiind, in acelasi timp, si cadru didactic la Universitatea de Medicina si Farmacie din oras. Coincidenta a facut ca atit numele celor doi sa fie similare, cit si faptul ca doctorul Rivis precum si tatal lui Nicu s-au nascut in aceeasi localitate, sat Copacele, comuna Sintana de Arad. Atit i-a trebuit lui Nicu, s-a prezentat la profesorul Rivis, spunindu-i ca este nepotul lui de la Copacele, ca este si el medic si ca-si face stagiatura la serviciul de urgenta din acelasi spital. "Eu m-am nascut, este adevarat, in Copacele, dar de cind au murit parintii mei nu am mai fost pe acolo. Nu-mi aminteam de Nicu, va spun sincer, dar mi-a spus o multime de lucruri despre ai mei si n-as fi crezut in ruptul capului ca poate sa ma minta in halul asta. El mi-a mai spus ca este si reprezentant al unei firme straine de medicamente si, de fapt, de-a lungul timpului, dialogul dintre noi s-a marginit doar la importul de medicamente, niciodata Nicu nu a purtat cu mine vreo discutie pe teme medicale", ne-a declarat prof. Rivis. Pirtia fusese facuta. Recunoscut ca nepot de profesor, "doctor" Nicolae Rivis s-a prezentat la serviciul de urgenta al spitalului unde si-a invocat unchiul, spunind ca a fost repartizat aici sa-si faca stagiatura. Incepind de a doua zi, Nicu s-a prezentat la noul loc de munca. El venea cu regularitate la spital, dar nu parea prea atras de actul medical. "De cite ori intra cite un caz grav in urgenta, Nicu iesea afara", ne-a relatat o asistenta. El a cerut chiar sa fie trecut pe tabelul care cuprindea medicii de garda de la Urgenta, dar seful sectiei, dr. Brindescu, i-a spus ca-l va trece pe tabel doar in momentul in care o sa-i vada diploma de la facultate. Din acel moment atentia sudorului-medic s-a indreptat tot mai mult asupra apartinatorilor bolnavilor. Nicu ii aborda pe acestia pe coridorul Serviciului de urgenta si le promitea ca va pune cite o vorba buna pentru fiecare bolnav, la colegii lui medici. Fiecare apartinator ii multumea pentru interventie in felul sau. Nicu insa nu s-a multumit numai cu atit. A inceput sa trieze apartinatorii si chiar pe unii pacienti, alegindu-i pe cei care pareau sa aiba o situatie materiala buna. Dupa un timp, ei deveneau prietenii "doctorului" Rivis, dar nu aveau de unde sa stie ca, de fapt, vor deveni victimele acestuia. Pas cu pas, sudor, medic, infractor In vizita la una din rudele cu stare, Nicu l-a cunoscut pe P.G., in virsta de 27 de ani, din Timisoara, care se plingea ca are un furuncul imens la piciorul drept, dar ca ii este frica sa mearga la doctor. Atit i-a trebuit lui Nicu. "Lasa ca te rezolv eu fara probleme, acasa la tine", i-a spus bolnavului si s-a apucat de treaba. La spital a intrebat ce trebuie facut pentru vindecarea unui furuncul, si-a notat pe hirtie si s-a dus la farmacie sa cumpere cele trebuincioase. Inarmat cu tot ce trebuia, Nicu s-a prezentat la domiciliul bolnavului, i-a facut acestuia o incizie, i-a stors furunculul, i-a dat cu rivanol si l-a pansat. Pentru serviciul pe care tocmai il facuse nu a vrut sa ia nici un ban, dar dupa o saptamina l-a cautat iarasi pe P.G. si i-a cerut 500 de marci germane, bani pe care nu i-a mai inapoiat niciodata. Cu O.S. a procedat aproape identic. I-a cerut acestuia sa-i faca un serviciu. O.S. l-a ajutat si a primit de la Nicu, pentru ajutorul acordat, 200 DM. Dupa citeva zile, conform scenariului exersat deja, i-a cerut lui O.S. un imprumut de 7.000 DM ca sa cumpere, pentru spitalul unde era medic, un ecocardiograf, din strainatate. Nici acesti bani nu s-au mai intors vreodata inapoi. Cheltuind nebuneste, ca doar era medic, Nicu avea o foame permanenta de bani. El a gasit si alte forme prin care putea sa-i procure fara prea mare efort. S-a prezentat la prof. Rivis, "unchiul sau", spunindu-i ca are la intrare la Primaria Timisoara si poate sa aranjeze doua apartamente pentru medicii tineri din spital. Prof. Rivis a "muscat" si a facut o adresa scrisa catre primarie, solicitind doua apartamente. Folosindu-se de o copie a cererii, Nicu s-a dus cu ea la dr. Mircea Rivis, nimeni altul decit fiul prof. Rivis, spunindu-i ca-l va face cu apartament, dar ca trebuie "sa unga" la primarie. De aici s-a ales cu doar 750 DM. In nebunia lui, Nicu a mai luat si alte mii de marci germane pentru tot felul de promisiuni, fie pentru locuri de munca mai caldute, fie pentru vize Schengen. Si ca sa nu ramina dator sortii care ii suridea din plin, Nicu a vrut sa aiba si in Timisoara o sotie. A cerut-o de nevasta pe Monica Baran, prietena la care de fapt domicilia, dar planul sau a esuat pentru ca ii luase si surorii viitoarei sotii 500 DM, ca sa-i aranjeze un loc de munca. Totul a durat pina intr-o zi, cind unul dintre prieteni s-a interesat la facultate daca Nicolae Rivis a terminat medicina. Raspunsul l-a naucit pe cel care facuse cercetarile. Nicu nu figura ca absolvent si nici macar ca student. Acesta a fost inceputul sfirsitului pentru falsul medic. Plingerile impotriva lui au inceput sa curga la politie si i s-a intocmit dosar penal, fiind acuzat de trafic de influenta, inselaciune si uzurpare de calitati. Intre timp, Nicolae Rivis a disparut. Au ramas in urma lui o gramada de "pacienti" inselati care nu si-au imaginat, nici o clipa, ca sistemul medical romanesc poate fi atit de usor penetrat cu o parafa, un halat si un stetoscop. Politia Timisoara a inceput cercetarile in cazul lui Nicolae Rivis pe 15 martie 2000. Dosarul s-a aflat in lucru pina pe data de 13 iulie cind a ajuns in fisetul procurorului Mihai Sandor, de la Parchetul de pe linga Tribunalul Timis. Timp de trei saptamini, nimeni nu a avut nici macar curiozitatea sa rasfoiasca dosarul Rivis. Procurorul Sandor a aflat ca are in lucru acest dosar doar in momentul in care presa i-a cerut detalii despre caz. Oricum cei interesati de cazul falsului medic mai au de asteptat. Procurorul Sandor revine din concediu abia in luna septembrie, ca doar lucreaza la: "stat". Parintii lui Nicolae Rivis au instistat ca acest articol sa nu apara pentru a nu-l impinge pe acesta la un gest disperat. Reporterul a considerat insa ca a venit timpul ca sudorul-medic sa predea parafa. Mai bine acum decit mai tirziu. SERGIU MIAT 