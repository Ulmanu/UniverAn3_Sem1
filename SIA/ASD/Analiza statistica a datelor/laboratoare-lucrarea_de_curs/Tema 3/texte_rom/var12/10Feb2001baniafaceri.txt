 In partida cu FMI, Nastase joaca la chinta sparta Intilnirea avuta ieri, la Snagov, de premierul Nastase cu Neven Mates, negociatorul sef al FMI pentru Romania a fost una de tatonare. "Parteneriat", "macroeconomie", "macrostabilitate", au fost au fost laitmotivele unor declaratii de final, mai mult decit protocolare. Glaciale si de convenienta, urmate de "no coment" atunci cind a fost vorba de a raspunde ziaristilor prezenti la intilnire. Discutiile vor continua doua saptamini de-acum incolo, dar un lucru este sigur: Nastase l-a pus pe Neven in fata faptului implinit in ceea ce priveste Acordul PSAL II convenit cu Banca Mondiala, dar urmarit indeaproape de FMI. Joi, la ora cind negociatorul sef punea piciorul pe Otopeni, premierul Nastase tocmai rasturnase Cornul Abundentei peste Tarom, SNTR, Tractorul Brasov, Banca Agricola sau amaritul de hectar cultivat cu cereale, acordindu-le reesalonari sau credite mai mult sau mai putin mascate. Oricum, este interesant cum va reactiona echipa FMI atunci cind va lua la cunostinta si de alte declaratii recente ale premierului, cum ar fi aceea ca CEC - una din piesele grele ale sistemului bancar ce urmeaza a fi privatizata - ar trebui sa capteze in continuare increderea populatiei prin garantarea 100% a depunerilor de catre stat, ceea ce nu se poate intimpla decit daca CEC ramine in continuare in propietatea statului. Intr-o partida in care pornea ca "servit", Nastase nu va spune "pas", dar va "decarta" cu siguranta citeva carti din pachetul amestecat de finantatorii externi. VLAD TEODORESCU Cresterea economica este conditionata de volumul investitiilor Realizarea stabilitatii macro-economice a fost subiectul principal abordat in cadrul discutiilor avute ieri de primul-ministru Adrian Nastase cu negociatorul pentru FMI pentru Romania, Neven Mates. Nastase a calificat aceasta prima intilnire drept una "utila si interesanta", ea reprezentind "inceputul unui dialog care va pune bazele unui parteneriat cu FMI prin care sa reusim "sa ne rezolvam problemele". Premierul Nastase a mai adaugat ca, in cadrul intrevederii cu oficialul FMI au mai fost discutate si "elemente de ordin politic si social". La rindul sau, negociatorul FMI pentru Romania a declarat ca, in cadrul acestei prime intilniri cu autoritatile romane, discutiile au fost "un succes". El a precizat ca, timp de doua saptamini, se va intilni si cu alti membri ai guvernului. Potrivit oficialului FMI, concluziile vor fi prezentate abia la sfirsitul celor doua saptamini de discutii, in cadrul unei conferinte de presa. Cu putin timp inainte de intilnirea cu delegatia FMI, Nastase declarase, ca ceea ce ne intereseaza in raporturile cu FMI nu sint niste calcule "matematice meschine", ci un program articulat, care sa tina seama de realitatile romanesti. El a precizat ca obiectivul cabinetului sau il reprezinta o crestere economica durabila, de 4-4,5 la suta, care sa fie sustinuta de o relansare a investitiilor, percum si de reducerea inflatiei, care nu trebuie sa depaseasca in acest an 25-27 la suta. Potrivit lui Nastase, pentru a fi realizata cresterea economica trebuie crescut nivelul investitiilor, estimarea pentru acest an fiind o crestere cu 9, 5 la suta a volumului investitiilor. Primul-ministru a mai aduagat ca in urmatoarele zile se vor decide proictele care pot fi finantate, astfel incit acestea sa nu afecteze deficitul bugetar stabilit. Ministrul finantelor crede ca va reduce volumul creditelor cu 7-8 procente Masurile luate in sedinta de joi a executivului "nu au cum sa afecteze relatiile cu FMI", a declarat ieri ministrul Finanatelor, Mihai Tanasescu, dupa intilnirea avuta cu delegatia FMI. Ministrul finantelor a precizat, de asemenea, ca va lua in discutie cu oficialii FMI chestiunea arieratelor. El a declarat ca intentioneaza o reducere de cel putin 7-8 la suta a acestora. Modalitatile de reducere a arieratelor sint, potrivit lui Tanasescu, reforma structurala concentrata in special in sectorul energetic si cel al regiilor autonome, care ar putea dura mai bine de un an, dar si intarirea disciplinei financiare. Tanasescu a precizat ca in viitoarea sedinta de guvern va fi discutata o nota privind supravegherea marilor datornici, care urmeaza a fi facuta in special prin limitarea cheltuielilor si a imbunatatirii managementului. El a adaugat, in acest sens, ca procesul de privatizare a SIDEX continua, iar firmele capusa de pe linga marile intreprinderi vor disparea atunci cind acestea vor avea "un proprietar real". In ce priveste cheltuilele la bugetul de stat, ministrul finantelor a afirmat ca anul acesta exista mai putin ordonatori principali de credite, numarul lor "scazind drastic" prin reducerea agentiilor. Potrivit lui Tanasescu, discutiile cu FMI se poarta pe o "schita de proiect de buget deja elaborata", insa el a refuzat sa dea alte detalii. Ministrul finantelor s-a declarat "optimist" in privinta semnarii unui nou acord cu FMI, care probabil va fi de tip "stand by" si care, probabil, va fi semnat dupa ce delegatia acestei institutii financiare "va reveni in Romania". MADALINA SISU EXIMBANK se transforma in agentie pentru exporturi Ministrul finantelor, Mihai Tanasescu, a recunoscut ca printre obiectivele Programului PSAL II se regasesc privatizarea CEC, a BCR si "redefinirea functiei EXIMBANK". In ceea de priveste privatizarea CEC, ministrul finantelor, ne-a declarat in exclusivitate ca acest proces se va finaliza "in citiva ani", urmind ca intr-o prima etapa sa se treaca la restructurarea acestei institutii. Referitor la EXIMBANK, Tanasescu a declarat ca redefinirea functiei sale presupune transformarea acestei institutii intr-o "agentie, care sa promoveze exporturile". In opinia sa, "acest lucru ar urma sa se intimple intr-un an si jumatate, chiar mai devreme". Surse guvernamentale ne-au precizat ca problemele cuprinse in acordul PSAL II vor fi abordate si in cadrul discutiilor cu oficialii FMI. Cora, un nou lant de supermarketuri in Romania Grupul franco-belgian Cora-Louisdelhaise a anuntat ca intentioneaza sa deschida in Romania peste 100 de supermagazine, dupa ce anul trecut a inaugurat un supermarket la Timisoara. Grupul Cora-Louisdelhaise detine retele de supermarketuri, hypermarketuri, magazine cu obiecte de gradinarit si magazine destinate animalelor de casa, sub brandurile Match, Truffaut, Profi, Animals si Houra in Franta, Belgia, Luxemburg, Ungaria, Vietnam si Madagascar. ( N.B. ) Prostituatele si proxenetii au "sens interzis" in hoteluri Unitatile de cazare care vor "proteja" damele de companie vor pierde din numarul de stele sau vor fi inchise definitiv Noile norme cu privire la accesul, evidenta si protectia turistilor in structurile de primire turistica, adoptate, joi seara, de guvern, interzic accesul prostituatelor si al proxenetilor in hoteluri. Potrivit actului normativ, "administratiile si personalul de la receptia unitatilor de cazare turistica, indiferent de tipul acesteia, sint obligate sa informeze politia cu privire la aparitia persoanelor care au savirsit infractiuni si care au fost date in urmarire, precum si a persoanelor cunoscute ca traficanti, turbulenti, prostituate, proxeneti si altii asemenea". Personalul hotelier este obligat, de asemenea, in cadrul atributiilor de serviciu, sa ia masuri pentru prevenirea infractiunilor si a altor fapte antisociale in incinta unitatilor de cazare. Nerespectarea acestor prevederi se considera contraventii si se sanctioneaza, potrivit hotaririi de guvern, cu amenda de la 800.000 la 1 milion de lei, iar in cazul repetarii contraventiei respective, Ministerul Turismului poate retrage brevetul de turism al directorului unitatii de cazare si/sau certificatul de clasificare a acesteia. Daca turistul doreste, totusi, compania unei "profesioniste", legea nu-i interzice sa intre cu ea in hotel; persoana trebuie insa sa se legitimeze cu buletinul de identitate si sa se inscrie in fisa de cazare. Legitimarea cu buletinul de identitate este obligatorie (legea interzice cazarea oricarei persoane care nu poseda act de identitate), iar fisele de cazare ale tuturor turisilor, in original, vor fi puse zilnic la dispozitia organelor de politie, spre verificare. Astfel ca, o data trecuta aventura turistului, "profesionista" va putea fi luata de politisti direct "din oala". In cazul in care administratorii hotelului sau receptionerii nu intocmesc corect si complet aceste fise, ei sint pasibili de amenzi cuprinse intre 600.000 si 800.000 lei, iar in cazul "perseverentei" in neindeplinirea acestei proceduri, risca depunctarea hotelului sau chiar inchiderea lui. OANA PATRAULESCU Cu Petromidia, Rompetrol promite o crestere a PIB cu 2,5% Rafinaria Petromidia a incheiat ieri pregatirile pentru a functiona la capacitate maxima. Evenimentul a coincis cu sosirea, in Portul Constanta, a primului milion de barili de titei, importat de grupul Rompetrol din Irak. Cantitatea de titei "injectata" prin acest transport reprezinta necesarul rafinariei Petromidia pentru doua saptamini. "Grupul Rompetrol, principalul actionar al Petromidiei, a semnat un contract pentru importul lunar a unei cantitati de un milion de barili de titei pe luna din Irak, in cadrul programului agreat de ONU «Petrol contra hrana»", a declarat Dinu Patriciu, presedintele CA al Rompetrol Group. Pentru a asigura functionarea constanta la capacitate maxima, Rompetrol va mai importa titei din zona Marii Caspice, a adaugat Patriciu. In acest an, cifra de afaceri a Rompetrol, cel mai mare grup privat din Romania, se va ridica la 800 de milioane - 1 miliard de dolari, ceea ce reprezinta 3% din PIB, a observat Patriciu. Numai cresterea cifrei de afaceri a grupului, fata de anul trecut, asigura un plus de 2,5% la produsul intern brut (PIB) al Romaniei. Pentru a sustine aceasta cifra de afaceri, Rompetrol va importa masiv titei, pe care-l va finanta din surse proprii si bancare, a afirmat Patriciu. ( L.M. ) Tanasescu vrea supraveghere separata pentru banci, asigurari si piata de capital Ministrul finantelor, Mihai Tanasescu, sustine ca supravegherea sistemului financiar-bancar trebuie facuta separat pentru piata de capital, piata asigurarilor si piata bancara. "Cred ca, in functie de necesitatile din acest moment ale pietei romanesti, este mai bine ca aceasta supraveghere sa se realizeze separat, dar in viitor dezideratul ar fi sa le reunim", a delarat, ieri, ministrul finantelor. El a aratat ca ar fi bine ca bancile populare sa se inregistreze tot cu regim de banci, pentru a se putea exercita, astfel, si asupra lor, acest control al viitorului Consiliu de Supraveghere Bancara. Guvernul a discutat, in sedinta de joi, o nota prezentata de Mihai Tanasescu in acest sens, atentia executivului concentrindu-se asupra problemei bancilor populare. Infiintarea unui Consiliu de Supraveghere Bancara a fost propusa inca din 1999. ( O.P. ) [19][pl.dll?rid=expresro] 