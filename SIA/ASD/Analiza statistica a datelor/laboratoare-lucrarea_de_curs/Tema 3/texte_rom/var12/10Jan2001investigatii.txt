 Reglari de conturi in lumea interlopa din Arad si Oradea Fost fotbalist, rapit in stil mafiot Rafuiala dintre doua bande ale lumii interlope din Arad si Oradea a culminat cu rapirea si sechestrarea, timp de doua saptamini, a unui fost jucator de la Clubul de fotbal FC Bihor. Politistii bihoreni au refacut ieri traseul urmat de Horia Remus Chis, in municipiul Arad. Doi dintre rapitorii fostului fotbalist de la FC Bihor, au fost retinuti. Alti doi membri ai grupului au fost dati in urmarire generala. Horia Remus Chis a fost sechestrat timp de 13 zile in Arad. In ajunul Craciunului, pe 24 decembrie 2000, la ora 1.30, Horia Chis a fost rapit din comuna bihoreana Sinmartin de un grup de indivizi din municipiul Arad, condusi de Utu Claudiu Rohozveanu, un cunoscut al lumii interlope din Arad, si Gabriel Ioan Tamasdan, zis Gabi Dinamita, cap al lumii interlope din Oradea. In momentul rapirii, Horia Chis se afla in masina impreuna cu Marius Litan si Ovidiu Bocse, toti trei implicati intr-o vasta retea de hoti de masini din Bihor. Intre rapitori si prietenii lui Chis a avut loc o disputa pe seama unei masini furate si a sumei de 8.000 dolari pe care Chis i-ar fi datorat-o lui Gabriel Tamasdan. Bocse a declarat ca el si Lutan au scapat cu fuga din incaierare si ca au vazut cum atacatorii l-au bagat pe Chis in portbagajul unui autoturism Audi cu numere de inmatriculare italienesti. "Simtind presiunea care a fost exercitata asupra grupului de rapitori acestia l-au pus in libertate pe Horia Chis", se arata intr-un comunicat al IPJ Bihor. Vineri, 5 ianuarie, rapitul Horia Chis a depus o plingere penala impotriva rapitorilor. El a declarat ca a fost sechestrat in mai multe locuinte din Arad si pazit permanent de sase-sapte persoane. Ofiterii Serviciului de Combaterea Crimei Organizate din Bihor impreuna cu omologii lor din Arad au identificat si retinut, pina acum, proprietarul unei garsoniere, unul din locurile in care Chis a fost tinut in primele zile de dupa rapire.Tot ieri a fost retinut si un alt membru al grupului, care a asigurat paza oradeanului in apartamentele din Arad. Se pare ca una din masinile cu care aradenii au participat la rapire a fost identificata. Utu Rohozveanu si Gabriel Tamasdan au fost dati in urmarire generala la 1.01.2001. Cei doi impreuna cu Opris Octavian din Arad sint acuzati de savirsirea infractiunii de lipsire de libertate. Politisti bihoreni spun ca, pina la sfirsitul acestei saptamini intrega banda de rapitori va fi bagata dupa gratii. MIRUNA IONESCU Potrivit unui sondaj intern realizat de specialistii Sectiei investigatii psihosociale din cadrul MApN, Zvonurile - una dintre principalele surse de informare ale militarilor romani Procesul de reforma in Armata Romaniei a inceput de citiva ani buni. Dar, in vreme ce numerosi generali primesc stele "la kilogram", cadrele militare medii din Ministerul Apararii Nationale (MApN), din marile unitati sau din garnizoanele aflate pe intreg cuprinsul tarii se afla in pragul revoltei. Militarii sint ingrijorati pentru viitorul lor in armata, sint nemultumiti de intirzierea ordinului M50 - norma de hrana lunara - si multi dintre ei se tem ca-si vor pierde locul de munca. Neconcordante flagrante in procesul de reforma Pentru a testa capacitatea de actiune si raspuns a Armatei Romaniei in diverse situatii, fostul sef al Statului Major General, gen. de corp de armata Mircea Chelaru, a prezentat, in urma complexului de aplicatii "Forta 2000", concluziile raportului intocmit de specialistii militari. Exercitiul de anvergura din toamna trecuta a scos in evidenta limitele fortelor armate romanesti: o lipsa acuta de comunicare ce atirna in balanta performantelor inregistrate. De asemenea, se resimte nevoia schimbarii in domeniul informatizarii, a transmiterii datelor, a tehnologiei. Dupa acest test practic, specialistii Sectiei investigatii psihosociale au efectuat un sondaj intern in rindul cadrelor militare din diferite zone pentru a descoperi principalele dificultati intimpinate in realizarea reformei si care este gradul de informare a militarilor. Sondajul a fost efectuat in unitati din 12 garnizoane, in institutii de invatamint militar, in Statele Majore ale celor trei categorii de forte ale armatei, dar si in directii centrale din MApN si Statul Major General (SMG). Au fost intervievate 295 de cadre cu diferite grade (de la sublocotenent la general), iar sondajul a fost realizat ca urmare a unor semnale venite din unitati militare sau reflectate in mass-media, prin care s-a constatat ca in procesul de reforma exista disfunctionalitati si ca unele aspecte care privesc reforma sint insuficient sau distorsionat cunoscute. "Pe oameni ii intereseaza lucrurile care-i privesc personal. Care-i situatia unitatii unde sint incadrati, care e situatia lui ca persoana: daca va ramine in armata, cu ce statut, daca nu - ce se va intimpla cu el?", ne-a declarat colonelul Tudor Nicula, seful Sectiei investigatii psihosociale a armatei. Amplificarea birocratiei Cadrele militare resimt din plin limitarea resurselor pentru buna desfasurare a procesului de instructie, pentru exercitii de mare amploare. Pentru piloti nu exista resurse suficiente sa se antreneze la un nivel rezonabil, nu urmeaza un numar de ore de zbor care sa le asigure mentinerea deprinderii si capacitatii de a actiona in misiuni. Pentru Marina Militara, costurile sint extrem de ridicate si, din acest motiv, numarul deplasarilor in larg, pentru antrenamente si exercitii, e foarte scazut. Nici la Fortele Terestre lucrurile nu stau altfel. Militarii duc lipsa de materiale logistice, motorina, uniforme si piese de schimb. La capitolul nerealizari, s-a mentionat lipsa unui cadru legislativ adecvat pentru realizarea reformei, lipsa coerentei, nesincronizarii intre diversele paliere ale institutiei militare. Cadrele MApN spun ca nu sint consultate in ceea ce priveste structura organizatorica si resimt necorelarile intre misiunile si atributiile unor structuri si incadrarea cu personal a acestora. Militarii afirma ca exista o insuficienta transparenta, spre interiorul organismului militar, a procesului de reforma. Faptul ca nu exista decizii clare si de perspectiva duce la perceptia ca cineva de la virf nu doreste sa comunice. Insa nici macar factorii de decizie nu cunosc perspectivele, tocmai din cauza limitarii resurselor. Angajatii MApN cred ca toate acestea reprezinta urmarea faptului ca au de-a face cu o amplificare a birocratiei in munca de zi cu zi: comandantii, pina la nivel de pluton, trebuie sa intocmeasca in permanenta diferite informari despre situatii "de utilitate indoielnica". Drept pentru care sondajul a facut cunoscut faptul ca ar trebui sa existe o preocupare pentru o informare corecta, completa, prompta si din surse autorizate a cadrelor cu privire la problemele legate de reforma. Informatia circula greu de la esaloanele superioare la cele inferioare si invers, insa, in acelasi timp, sefii spun ca nu pot da o informatie veridica atita timp cit nu stiu ce se va intimpla pe termen lung. Informatii sporadice, incomplete, distorsionate Potrivit concluziilor raportului intocmit de Sectia investigatii psihosociale a armatei "modul in care s-a desfasurat pina acum reforma (restructurari ale unitatilor, mutari dintr-o garnizoana in alta, reduceri de functii, pierderea locului de munca) a avut unele efecte negative asupra unei bune parti a personalului armatei, generind o stare de incertitudine, de nesiguranta in ceea ce priveste viitorul si perspectiva in cariera". Cadrele militare spun ca sint tratate cu desconsiderare pentru ca nu s-au mai primit echipamente sau se intirzie cu plata anumitor drepturi banesti. Militarii nu stiu care vor fi sansele pe care le confera profesia militara si ale evolutiei in cariera, care e modelul ofiterului si subofiterului cerut de o armata moderna. Mai mult: nevoia de informare suplimentara e resimtita grav. Multe cadre considera ca informatiile furnizate sint, de cele mai multe ori, sporadice, incomplete, primite cu intirziere si, uneori, chiar distorsionate. Drept pentru care, specialistii MApN au semnalat necesitatea punerii la punct a unui sistem informational adecvat. Ca sursa principala de informatii privind reforma in armata, militarii au mentionat: presa militara, presa civila, televiziunea, emisiunile militare radio si tv si chiar zvonurile, lansate pe fondul unor informatii incomplete. Raportul specialistilor MApN mentioneaza faptul ca presa reprezinta, de departe, cea mai importanta sursa de informare, indeosebi la esaloanele inferioare. Schimbarea mentalitatii, o necesitate Cu fiecare schimbare de ministru, cadrele militare au senzatia unui nou start al reformei. Si asta din pricina ca nu exista un element de continuitate: in permanenta sint prezentate noi organigrame ale ministerului si noi planuri. In momentul actual, nu exista un act normativ in care sa se prevada structura organizatorica a armatei pe termen lung, astfel incit, din patru in patru ani, sint emise ordine care aduc modificari in MApN, in functie de optiunile sau schimbarile politice. "Avem nevoie de o conceptie generala asupra reformei", sustin cadrele militare. Acestea sint de parere ca e necesara profesionalizarea armatei, care sa actioneze cu efective mici insa, in acelasi timp, sa fie dezvoltate noile arme electronice si sa fie executate mai multe actiuni pe timp de noapte. Personalul MApN resimte ca necesitati imediate: schimbarea mentalitatii, reducerea birocratiei, schimbari necesare in pregatirea pentru lupta a trupei, realizarea noului model al ofiterului si subofiterului, reglementarea conditiilor de ordin economic si social-politic. ALINA GRIGORE Cazul copiilor strazii din Timisoara ajunsi staruri porno pe Internet ia amploare Bomba cu HIV in lumea aurolacilor Luni seara politistii Serviciului Cercetari Penale de la Politia Municipiului Timisoara au primit raportul medical care confirma faptul ca cetateanul german Jurgen Dieter Henk este infestat cu HIV. Henk va fi cercetat acum si pentru infectare cu HIV a altor persoane, infractiuni care se adauga la cele de coruptie sexuala si raspindire de materiale obscene. Faptul ca Henk a racolat copii ai strazii pe care i-a filmat si i-a fotografiat in pozitii obscene este agravat de rezultatele analizelor, care confirma ca germanul este infectat cu HIV. Zeci de copii ai strazii pot suferi de aceeasi boala pentru ca Henk a intretinut raporturi sexuale cu acesti copii. Alarma printre boschetari Jurgen Dieter Henk este cercetat de politistii timisoreni pentru coruptie sexuala si raspindire de materiale obscene. Ancheta Politiei din Timisoara a stabilit ca germanul in virsta de 56 de ani a racolat din canalele orasului mai multi copii ai strazii, oferindu-le haine curate, mincare, o baie buna si sume modeste de bani. In schimb, copiii au pozat pentru Henk, iar fimele si pozele porno au ajuns pe Internet pe site-ul lui Henk. Pina acum, opt copii au depus plingere impotriva neamtului, dar numarul acestora ar putea fi mult mai mare. Henk spunea ca a venit laTimisoara ca sa realizeze un film despre Revolutia din decembrie pentru Asociatia Memorialul Revolutiei, dar aceasta asociatie a negat orice legatura cu el. Ancheta a stabilit ca toata aparatura video si foto a fost folosita la realizarea unor filme porno cu copii ai strazii. Actorii acestor filme au intretinut raporturi sexuale orale si anale cu "realizatorul" Henk. Politistii au obtinut o serie de informatii care aratau ca germanul ar putea fi bolnav de SIDA si au cerut o expertiza medicala. Luni seara ei au primit raportul medical care confirma ca Jurgen Henk este infectat cu HIV. Cazul lui Henk ia, in acest fel, o turnura extrem de grava. Directoarea Directiei pentru Protectia Copilului Timis, Rodica Bara, ne-a declarat ca situatia este extrem de grava pentru ca acesti copii ai strazii nu stau in acelasi loc si nu pot fi controlati. "Va trebui sa facem teste SIDA la o multime de copii ai strazii, nu numai din Timisoara, ci si din alte orase", ne-a spus Rodica Bara. "Ar putea fi vorba de mult mai multi copii decit credem. Trebuie sa-i cautam acum prin toata tara pe toti cei care au trecut in aceasta perioada prin Timisoara. Oricare dintre ei ar putea fi contaminat cu HIV. Daca nu facem acest lucru extrem de repede, boala se poate raspindi printre copiii strazii. Am facut chiar astazi o informare catre Agentia Nationala de Protectie a Copilului si catre Consiliul judetean. Problema e foarte grava. Daca nu au fost suficiente fonduri pentru ca noi sa fim cei care sa-i spalam si sa le dam haine curate, s-a gasit altcineva sa o faca", ne-a mai spus Rodica Bara. Henk crede ca a facut-o Jurgen Henk este internat la Spitalul Judetean din Timisoara, la Sectia Cardiologie. El sufera de afectiuni ale inimii, de luecemie in ultimul stadiu. Medicii de la Spitalul Judetean i-au recoltat ieri lui Henk un nou set de analize pentru o reconfirmare a infectarii cu HIV. De pe patul de spital, Henk ne-a spus ca nu se simte vinovat, dar recunoaste ca "a facut-o". A acceptat cu greu sa ne spuna citeva cuvinte. "Nu ma simt vinovat fata de toate aceste acuzatii care mi se aduc. In Germania sint alte legi. Eu am facut multe schimburi de poze pe Internet. Am primit poze din toata lumea. Nu toate pozele de pe site erau ale mele. Oricum, pentru a accesa acest site se platea o taxa. Nu puteau intra decit cei care plateau cu card visa. Eu nu sint un pedofil", ne-a spus Jurgen Henk, care a recunoscut ca stia de mai multa vreme ca este infectat cu HIV. Politistii timisoreni care se ocupa de acest caz spun ca Henk nu poate fugi pentru ca este prea bolnav. El va ramine internat in spital, urmind sa fie transferat la sectia de bolnavi SIDA. Pentru autoritatile din Timis si nu numai, greul urmatoarei etape consta in depistarea copiilor care au avut legaturi cu Henk. Toti acestia trebuie testati pentru a se stabili daca au fost contaminati cu HIV. Dupa aceea vor trebui identificati si partenerii acestor copii ai strazii de prin canale, care nu sint putini si calatoresc prin tara fara sa poata fi controlati. TUDOR FLUERAS Primarul si viceprimarul din comuna Broscauti sint cercetati penal Romaniuc si Amariei dijmuiau ajutoarele sinistratilor Primarul si viceprimarul unei comune botosanene sint cercetati penal de o echipa de procurori de la Parchetul de pe linga Tribunalul Botosani pentru primire de foloase necuvenite. Ioan Romaniuc si respectiv Ioan Amariei, alesii locuitorilor din Broscauti, sint acuzati ca ar fi solicitat si primit diverse sume de bani de la persoane din comuna pentru a le da acestora despagubirile trimise de guvern pentru calamitatile din vara anului trecut. Dupa alunecarile succesive de teren din vara lui 2000 (lunile iunie si iulie), citeva zeci de locuinte au fost afectate, proprietarii lor solicitind ajutor din partea statului. Comisia Judeteana de Aparare impotriva Dezastrelor a trimis o echipa de experti la Broscauti pentru evaluarea pagubelor produse de alunecari. Listele cu familiile afectate mai mult sau mai putin de alunecarile de pamint a fost ulterior trimisa guvernului, solicitindu-se mai mult de 100 de milioane de lei cu titlu de despagubiri. In cele din urma, in luna decembrie a anului trecut, la Botosani au sosit numai 65,3 milioane de lei destinati comunei Broscauti, dintr-un total de 8 miliarde alocati "calamitatilor" anului 2000 din intregul judet. Banii au fost trimisi imediat spre comune. La Broscauti, cei 65,3 milioane de lei au ajuns cu destinatia specificata pentru fiecare familie. Primarul a fost prins in flagrant Distribuirea banilor s-a facut de primarul Romaniuc si "vicele" Amariei, primele suspiciuni privind corectitudinea acestora aparind chiar in timpul operatiunii. Printre beneficiarii de ajutoare financiare din partea statului s-a numarat si Dana Anichitoaie, o femeie in virsta de 31 de ani, din Broscauti, a carei gospodarie a fost partial distrusa de alunecari. Femeia a primit despagubiri de la guvern de 11 milioane de lei, bani pe care Dana Anichitoaie urma sa ii primeasca de la primarie. Pentru a intra in posesia lor, femeii i s-au solicitat de catre primarul Ioan Romaniuc doua milioane de lei, motivatia invocata fiind acoperirea cheltuielilor de deplasare ale acestuia din perioada ulterioara calamitatilor "pentru rezolvarea problemelor voastre". Deplasindu-se la Botosani, Dana Anichitoaie a anuntat la Parchet despre solicitarea primarului, procurorii punind la cale organizarea unui flagrant de primire de foloase necuvenite. Ioan Romaniuc a cazut, vineri, 5 ianuarie, in capcana ticluita de procurori. Banii solicitati de acesta de la Dana Anichitoaie, marcati cu o substanta fluorescenta speciala, au fost gasiti la perchezitie in buzunarul primarului. In urma flagrantului, el a fost pus sub acuzare, fiind cercetat penal in stare de libertate pentru infractiunea de primire de foloase necuvenite. Alaturi de Romaniuc, in urma cercetarilor extinse si asupra altor familii care urmau sa primeasca despagubiri, a fost pus sub acuzare si viceprimarul Ioan Amariei. Desi Parchetul mentine un secret absolut asupra evolutiei cercetarilor, reporterii nostri au reusit sa afle ca in cauza au mai aparut marturii incriminatoare la adresa "alesilor" din partea altor persoane "calamitate". In functie de rezultatul final al anchetei, Ioan Romaniuc si Ioan Amariei, cei desemnati prin vot ca fiind primii gospodari ai Broscautilor, ar putea fi acuzati si de luare de mita. In aceste conditii, este foarte probabil ca, imediat ce procesul celor doi va fi pus pe rol, comuna Broscauti sa fie "decapitata", Romaniuc si Amariei urmind a fi suspendati de prefectul judetului ca urmare a acuzatiilor penale care li se aduc. O eventuala condamnare definitiva a celor doi ar impune organizarea de alegeri anticipate in comuna botosaneana, la mai putin de un an de la ultimele alegeri locale. DORIN BEJENARU Participant la campania militara NATO in Bosnia Militar roman, bolnav de cancer "Sindromul Balcanilor" a generat o adevarata psihoza in rindul militarilor care au participat la misiuni in Bosnia. Un fost maistru militar care a facut parte din primul contingent romanesc prezent in Bosnia, Petre Anin, in virsta de 45 de ani, figureaza in evidentele Spitalului Militar Central cu "tumora testiculara". Barbatul a fost depistat cu aceasta boala in octombrie 1999, la doi ani dupa ce s-a intors din Bosnia. Medicii i-au extirpat un testicul, au urmat sedintele de chimioterapie care au durat aproape opt luni iar tumora s-a remis. Seful Sectiei Oncologie din cadrul Spitalului Militar, dr. Mihai Ciochinaru, ne-a declarat ca astfel de tumori sint cele mai des intilnite la barbatii intre 20 si 50 de ani. "Teoretic, nu cred ca exista o relatie de cauzalitate intre participarea acestuia la misiunea din Bosnia - intrarea in contact cu uraniu saracit si imbolnavire. Intervalul de timp intre o eventuala contaminare radioactiva si aparitia tumorii e mult mai mare. Specialistii oncologi nu au dovedit ca ar exista o relatie cauza-efect intre expunerea la radiatii si tumorile testiculare", a precizat seful Sectiei Oncologie. Petre Anin a stat 11 luni in Bosnia si, se pare ca a fost trimis in tara ca urmare a unor probleme disciplinare. Fostul maistru militar a iesit ulterior la pensie, cu ordonanta, beneficiind de plati compensatorii. Stare de ingrijorare la MApN Conducerea MApN este preocupata de situatia creata ca urmare a suspiciunilor conform carora la militarii participanti la misiunile de pace din fosta Iugoslavie ar fi aparut unele efecte ale utilizarii de munitii cu uraniu saracit. La nivelul statului Major al Fotelor Terestre (SMFT) a fost transmis unitatilor subordonate un ordin pentru efectuarea controlului medical tuturor militarilor care au participat la misiunile de mentinere a pacii desfasutare in Bosnia-Hertegovina. Militarii, atit cei activi, cit si cei in rezerva, se vor prezenta pentru control medical gratuit la spitalele militare din reteaua de asistenta medicala a MApN, la care sint arondate unitatile de care apartin, a informat Biroul de presa al ministerului. Dupa centralizarea tuturor datelor, care vor ajunge la Directia Asitenta Medicala din MApN, cazurile care vor prezenta suspiciuni vor fi preluate de Centrul de Cercetari Stiintifice Medico-Militare. Mai mult chiar, toti participantii la misiuni se vor afla in permanenta in atentia medicilor militari, pentru a fi urmarite eventualele simptome ale bolii generate de iradieri. In ceea ce-i priveste pe cei 97 de militari prezenti acum in Bosnia, acestia beneficiaza atit de masurile medicale proprii, cit si de cele medicale si de protectie NBC (nucleara-bacteriologica-chimica) stabilite la nivelul Fortei de Stabilizare a Pacii (SFOR). Din martie 1996, cind au inceput misiunile de pace in Bosnia, contingentul romanesc de la Zenica si Sarajevo a primit informatii despre starea mediului, insa nu s-au semnalat depasiri ale limitelor normale. ALINA GRIGORE Amenintare cu bomba la Tribunalul Iasi Ofiterii Serviciului Judiciar din cadrul IPJ Iasi au fost anuntati ieri dimineata, in jurul orei 8.30, ca in cladirea Palatului de Justitie a fost amplasata o bomba care urma sa explodeze la ora 12.00. In citeva minute, cladirea a fost luata cu asalt de o armata de politisti si specialisti in explozivi, arme si munitii. Magistratii, avocatii si restul personalului au fost evacuati din cladire. Oamenii nu s-au panicat deoarece asemenea amenintari au mai fost facute, in mai multe rinduri, la Palatul de Justitie iesean. In jurul orei 10.30, in cladire nu se mai aflau decit specialistii pirotehnisti si ciinii dresati pentru detectarea explozibililor, dar nu a fost gasit nimic, in nici un birou sau alta incapere. CATALIN DUMITRESCU "Chinezu", cautat de politie pentru ca a sechestrat batrini Nelu Ion, zis "Chinezu", a fost dat in urmarire generala, dupa ce politia a stabilit ca acesta a sechestrat doi batrini din Bucuresti, pentru a-i convinge sa ii vinda lui garsonierele pe care le detineau. Vineri, Aurel Radu (58 de ani) a sesizat Sectia 3 Politie ca niste indivizi necunoscuti l-au tinut sechestrat timp de o luna, intr-o casa din cartierul Pantelimon, pentru a-l obliga sa le vinda garsoniera sa, situata pe Bdul 1 Decembrie. Batrinul, bolnav de cancer la ficat, a fost internat in aceeasi zi la Spitalul "Cristiana" din Capitala. Nu a mai supravietuit insa decit o zi: Aurel Radu a murit in spital, simbata noaptea. Medicii legisti au stabilit ca batrinul a murit de cancer, insa boala a fost agravata de un politraumatism. Politistii bucuresteni au descoperit ca Aurel Radu nu este singura victima a lui "Chinezu": Constantin Toader, in virsta de 77 de ani, a fost rapit din garsoniera sa (situata pe Bdul Chisinau) la sfirsitul lunii decembrie. Batrinul a fost dus in casa "Chinezului" din Pantelimon, unde a fost tinut 10 zile. Victima a reusit sa fuga in urma cu trei zile. Politia continua cercetarile pentru capturarea lui Nelu Ion. DANIEL NEAMU Doi prahoveni au furat 2.000 de tone de produse petroliere Razia continuata de politistii Serviciului Ordine Publica din cadrul IPJ Prahova a scos la iveala alte retele de hoti de produse petroliere din conductele CONPET si Petrotrans. Pe raza comunei prahovene Poienarii Burchi, in satul Ologeni au fost identificati si retinuti Dumitru Badea, 25 de ani, si Dumitru Ionita, 33 de ani, care in doar jumatate de an, intre iulie si decembrie 2000, au reusit sa sustraga din conducta magistrala care traverseaza localitatea peste 2.000 de tone de produse petroliere. Acasa la Dumitru Badea a fost gasit un autoturism Dacia 1304 cu numarul de inmatriculare B-24-TLW si placutele de inmatriculare cu numarul B-23-ZHR, care apartin unui autoturism declarat ca fiind furat de pe raza Capitalei, in noaptea de 27/28 decembrie 2000. VIOLETA STOICA Evadat de la Spitalul Grajduri, Criminalul cu galeata a fost capturat Politistii ieseni au prins, la inceputul acestei saptamini un criminal periculos care evadase din sectia Spitalului Universitar de Psihiatrie "Socola" de la Grajduri, o localitate din apropierea municipiul Iasi. Acum doi ani, la Birlad, un asasinat a pus politia pe jar. Subinginerul Neculai Albu si-a ucis cu un cutit fratele, dupa care l-a transat si l-a expus in curte, spre groaza vecinilor. Acestia au sesizat Politia Birlad si, in citeva minute, periculosul criminal era incatusat. Capul din galeata avea un zimbet sinistru In timpul cercetarilor s-a stabilit ca asasinul era bolnav mintal si isi ura fratele din motive existente doar in imaginatia lui. Birladeanul Neculai Albu, fost subinginer, si-a ucis cu un cutit fratele, pe Ionel Albu (44 de ani), dupa care l-a decapitat si i-a taiat miinile. Apoi, Neculai a aruncat capul fratelui sau intr-o galeata, pe care a asezat-o pe trotuar, in fata casei. A batut miinile mortului in cuie pe gard, sub forma de cruce. Vecinii au declarat atunci politistilor ca certurile dintre cei doi frati durau de foarte mult timp. Dupa ce a terminat macabra operatiune, Neculai Albu a lipit pe gard, in apropierea miinilor insingerate ale lui Ionel, citeva coli in care isi motiva in versuri fapta. Criminalul sadic a trait in libertate, printre ieseni Un asemenea individ deosebit de periculos a fost, vreme indelungata, in libertate, printre ieseni. In urma expertizei psihiatrice medico-legale, efectuata la Spitalul de Psihiatrie "Socola" din Iasi, medicii au decis ca, in momentul in care a comis crima, Neculai Albu era lipsit de discernamint. In urma unor asemenea observatii, periculosul ucigas a fost dus la Spitalul Grajduri, unde exista pavilioane speciale pentru infractorii periculosi bolnavi. Totusi, individul a reusit sa fuga de acolo. In urma reevaluarii situatiei psihiatrice, medicii au cazut de acord ca poate fi inchis intr-un penitenciar si instanta de judecata de la Vaslui l-a condamnat la 22 de ani de inchisoare pentru omor calificat. Numai ca, atunci cind au dorit sa-l duca in puscarie, politistii nu l-au mai gasit la Grajduri. Periculosul ucigas de la Birlad a fost dat in urmarire generala si, acum doua zile, a fost retinut. Politistii de la compartimentul Urmariti au anuntat IPJ Vaslui si urmeaza ca o escorta de acolo sa-l preia si sa-l duca intr-un penitenciar. IOANA TUDOR CATALIN DUMITRESCU 