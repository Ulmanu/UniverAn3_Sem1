 Litoral 2001 Sistemul metric se imbogateste "Agathonul", nivelul-limita al sunetului romanesc Terasele si discotecile litoralului sint colindate in fiecare noapte de echipe specializate, formate din politisti si inspectori de mediu. Acestea, la ordinul ministrului turismului, Dan Matei Agathon, masoara nivelul fonic al instalatiilor de sonorizare. Miercuri seara, la restaurantul "Orizont" din statiunea Jupiter, in jurul orei 1.15, o echipa formata din doi politisti si un inspector de mediu a descins pe terasa unde inca mai cinta formatia angajata. Controlorii au scos din geanta un aparat si au masurat nivelul fonic - 65 de decibeli. Nivelul indicat de ministrul Agathon, de 35 dB, era depasit si cei trei se pregateau sa amendeze aspru conducerea restaurantului. Numai ca patronul a avut o idee geniala. A ordonat oprirea muzicii si i-a rugat pe controlori sa masoare din nou nivelul acustic. Zgomotul de fond, strigatele pescarusilor si claxoanele masinilor au ridicat nivelul fonic la 61 dB, aproape dublu fata de "pragul Agathon". Ostilitatea clientilor a devenit maxima, echipa de controlori fiind huiduita la scena deschisa. Aceeasi primire a avut-o si la celelalte terase, nicaieri nereusindu-se atingerea pragului solicitat de ministrul turismului. TIBERIU DUMITRESCU Binoclu pentru bronzat sinii La tarabele cu jucarii de pe plaja au aparut de curind binocluri prin care sinii femeilor par mult mai mari si mai bronzati decit in realitate. Un binoclu cu lentile colorate costa numai 60.000 de lei. Multi parinti se feresc sa cumpere insa un astfel de instrument pentru copii, dar am vazut citiva care isi procurau binoclul-jucarie pentru propria distractie pe plaja, desi copiii refuzau sa se joace cu ele. Citiva cumparatori au fost insa dezamagiti de achizitie, motivind ca nu mareste sinii asa cum ar trebui si ii "bronzeaza" prea tare. MIRELA MANU ALINA GRIGORE "Bulina rosie" in actiune Baloane la discoteca "Adriana" Discoteca "Adriana" din Venus a imbracat noaptea trecuta tricoul cu bulina. "Oamenii in rosu" au fost intimpinati cu multa caldura de zecile de tineri care, fericiti ca au gasit o discoteca "acoperita", intentionau sa intinda petrecerea pina spre duminica. Ringul s-a transformat rapid intr-o mare de baloane rosii si albe, iar "salutul" oficial in aria discotecii a fost formula magica "Sigur ca da!". Dupa un aprig si disputat concurs de dans, la categoria "femei", a venit rindul domnilor sa se afirme la proba de mincat floricele-viteza. Cei mai buni au primit tricouri si sepcute cu bulina. Skanderbeg pe plaja Inghesuiala mare ieri pe plaja Palas din Venus. Animatorilor le-a fost cu adevarat greu sa struneasca multimea care s-a adunat sa urmareasca marele concurs de skanderbeg organizat de "Evenimentul zilei". Dat fiind numarul mare de participanti inscrisi in concurs, competitia s-a desfasurat pe sectiuni. Daca la categoria "barbati" lucrurile au fost ceva mai clare, in cazul femeilor a durat ceva mai mult pina sa fie desemnata finalista. Cei mai buni dintre cei buni s-au infruntat apoi, sustinuti fervent de cei care chibitau de pe margine. La ambele categorii, meciurile au fost aprig disputate. La barbati nu a existat locul al II-lea, ambii concurenti fiind premiati de "Evenimentul zilei". Doamnele s-au "luptat" insa pina la capatul puterilor pe principiul "invingatorul ia totul". BIANCA BACARDI Alina Sorescu a facut insolatie Alina Sorescu, aflata in turneu pe litoral, a facut insolatie in timpul filmarilor pentru o emisiune de televiziune si s-a vazut obligata sa recurga la tratament citeva zile. "Eram in Jupiter, la Paradis Latino. Filmarile s-au prelungit, iar eu am facut insolatie. Cinci minute dirdiiam de frig, urmatoarele cinci muream de cald", spune Alina. "Am facut tratament. Nu prea am timp sa bolesc. Duminica, de exemplu, am fost invitata la "Ziua Minerului" si am concert tocmai la Stei, in judetul Bihor. Pe 15 am concert la Tulcea, alaturi de cei de la Talisman si mai sint citeva spectacole la Navodari, cu trupa Fuego", explica Alina. Admiratorii ei o pot vedea aproape in fiecare seara la Eforie Sud, unde cinta alaturi de alte trupe tinere, printre care Fuego, AS 20, BoomStyle, Suav, Niki etc. DIANA EVANTIA BARCA De grija turistilor, salvamarul a adormit in barca Citiva turisti aflati in apa, la Neptun, au fost ieri la un pas de a fi loviti de barca de salvare. Prezenti din zece in zece metri, salvamarii ar trebui, in mod normal, sa previna orice incidente. Am fost insa martori la o actiune de genul: "Asa NU!". In jurul orei 13.00, un salvamar aflat in barca, linga geamandura, a adormit, pur si simplu, toropit de caldura. In scurt timp, barca a fost dusa de valuri citiva metri spre mal si a ajuns linga niste inotatori care nu au observat-o initial. In momentul in care era cit pe ce sa fie loviti de barca de salvare, au fost avertizati sa se dea la o parte de ceilalti turisti care au inceput sa strige si sa gesticuleze speriati. Tipetele l-au trezit din somn pe salvamar care, cu ochii cirpiti de somn, a vislit imediat spre larg, fara ca macar sa-si ceara scuze. BAYWATCH ERATA Dintr-o regretabila eroare, in articolul "Assos Music Tour", publicat in numarul de ieri al ziarului nostru, s-a strecurat o greseala. Al treilea concert "Assos Music", cel de simbata, 4 august, s-a desfasurat, in prezenta a 6000 de oameni, pe plaja Jupiter, pusa la dispozitia organizatorilor Akzent Advertising de Nae Ionita si Nae Negrea, manageri ai societatilor SC Nae SRL, respectiv, SC Disco Fax SRL, din statiune. "Evenimentul zilei" propune Cele mai frumoase 100 de poezii ale limbii romane Stefan Baciu (1918-1993) Poetul la tropic Toate stelele noastre au murit, Au murit si zapezile celor dintii ani, Si ai celor din urma. Baba Dochia si Fat-Frumos Nu ne mai apar nici in vis. Mi-e dor sa aud un frate necunoscut, pe strada, Intrebind: cit e ceasul? Sau spunind simplu: a inceput sa ploua… Dar nici ploile noastre romanesti nu mai sint… Fac o mare sfortare sa le aud picurind in amintire Cind in locul lor vintul fierbinte Aduce covoare uriase de apa, rupindu-le-n aer. Acest cer albastru crestat de palmieri, Aceasta spuma de mare ca o coroana de rege, Aceasta noapte de Februarie fierbinte ca o zi de August, Toate imi spun ce putin imi mai apartin mie insumi. Acest frumos cer albastru, Aceasta foarte frumoasa spuma de valuri, Aceasta feerica noapte de Februarie fierbinte, Cu tam-tamuri si tobe, Cu sufletul anonim al Africei, Ma duc inapoi spre cerul meu mai mohorit, Spre recile izvoare de munte, Spre noptile aspre ca o patura taraneasca. Uneori, dimineata vine de undeva un miros de mere. Dar trec oameni cu uriase cununi de banane. Cu munti de portocale, cit Bucegii in soare, Cu cimpuri de ananas, cit o cireada de porci mistreti. Ca niste arici adunati de sub pamint. Trec oameni cu mandarine, Cu nuci de cocos, cu pepeni triunghiulari, Si in mine se desteapta mai mult un dor Decit o foame, De pere, de zmeura, de mere, de fragi si de visine. Luna-i intoarsa pe cer, De Craciun se topeste sub gheata pietrisul, Pina si ora imi pare ca merge-napoi. Inima numai isi bate tic-tacul ‘nainte, Ca un motor intr-o mare corabie-fantoma, Care pluteste pe apele tulburi Spre viitorul ce-si arata tarmul din ceata. In toate aceste lumi pieritoare, Eu imi cetesc din suflet cintarea, Stins, urmarindu-mi condeiul ca-ntr-o oglinda. Agatat de tropic intre Nord si-ntre Sud Sudu-l traiesc si Nordu-l aud. Cint aici cu papagalii Ritmul ciocirliei. Si astept sa invie din nou in ochii mei De drumet obosit de vapoare Cind plec la plimbare Carul Mare - chiar tras de boi Agatat de tropic, ca de-un sideral trapez, Astept - Visez Si veghez. Nota: Stefan Baciu se naste la Brasov in 1918. In 1946 este numit atasat de presa la Berna, unde ulterior se stabileste; publicist la Berna (pina in 1949), apoi la Rio de Janeiro; profesor de civilizatie hispano-americana la Seattle (1962-1964) si Honolulu (din 1964). Debut in volum cu "Poemele poetului tinar" - 1935 (Premiul Fundatiilor Regale; Premiul Societatii Scriitorilor Romani). (dupa "Dictionarul scriitorilor romani" Zaciu, Papahagi, Sasu) Focul lui Damian se va aprinde in Piata Constitutiei La conferinta de presa care a avut loc ieri in Sala Ronda a Intercontinentalului, Damian Draghici - aparut in mijlocul unui joc de lumini, focuri si muzici - si-a lansat albumul "DAMIAN'S FIRE" si a facut dezvaluiri in privinta proiectelor sale in Romania. Artistul va sustine un megaconcert, pe 7 septembrie, in Piata Constitutiei. Concertul va fi difuzat, in luna martie a anului viitor, de PBS, unul dintre cele mai cunoscute posturi de televiziune din Statele Unite. Din estimari, aceasta transmisie va fi urmarita de 270 de milioane de persoane in State si de peste 500 de milioane de pe glob. In Romania, concertul va fi difuzat de PRO TV. Damian promite ca acest concert va fi unul cum nu s-a mai vazut pe la noi. El va fi sustinut pe cea mai mare scena amplasata vreodata in Romania (cu o deschidere de 40 de metri), cu peste 100 de proiectoare cu lumini inteligente si peste 500 de proiectoare obisnuite. Vor fi si o multime de invitati speciali, nume mari ale muzicii internationale - Tim Heintz cel care a facut muzica la "Dispari in 60 de secunde", Dan Siegel, pianistul, Vinnie Coliuta, un baterist care a lucrat si cu Chick Corea, si multi altii, intre care si sotia lui Damian, Jennifer Crestol. La concert va participa si Orchestra Radio, un cor de optzeci de persoane si dansatori. Damian a declarat ca vrea sa le ofere romanilor citeva momente de bucurie. Ca sa isi dovedeasca maiestria in fata presei, Damian a interpretat o melodie pe loc. MARIUS IANUS Sa cinte muzica? Vinerea trecuta, pe Strada de vara din Bucuresti a fost, dupa cum va povesteam data trecuta, lansarea trupei Sport Singeros 3. Invitatii de onoare au fost AB4 si, pina la urma, concertul acestora a fost momentul maxim al serii; in ciuda sonorizarii cu probleme, AB4 au avut un show foarte bun, lumea a sarit, bodyguarzii au sarit si ei la rindul lor, dar cu alta tinta, si toata lumea a plecat acasa multumita. O bila alba pentru Doru, vocalistul formatiei, care a renuntat la fusta cu care ne obisnuise pentru o tinuta mai sport. Tot pe Strada de vara, simbata, 4 august, Vita-de-Vie a cintat pentru a treia oara in ultima luna, monopolizind, cu sau fara motiv, micuta strada. Concertul a fost in maniera obisnuita, bodyguarzii la fel si lumea a plecat toropita acasa. Domnul Adrian, copilul minune al natiunii, are o noua piesa la tv, o manea house care se numeste tulburator "Nu vreau despartire". Clipul este si el la fel de tulburator si ne infatiseaza, 80% din durata, un nene care bate cimpii la volanul unui camion rosu, adica se plimba pe o miriste cautindu-si dragostea. In final o gaseste in compania lui Adrian, pe malul marii, intr-o ipostaza compromitatoare. Extraordinar, domnule!!! Atentiune, atentiune, urmeaza stiri estivale paranormale! Undeva in universul statiunii Eforie Sud, pe Splendid Beach, data stelara 8 august, noaptea tirziu (nu cu Mircea Badea!) l-am urmarit in actiune pe Aurel Moldovan, un fel de Che Guevara al nostru, care a cintat, a dansat si, mai mult decit atit, a sustinut un spectacol umoristic de inalta calitate, bineinteles fara sa-si dea seama. Pe linga Che s-au mai manifestat si citeva trupe de fete si baieti, una mai hazlie ca alta. Gurile rele spun ca acestia ar presta seara de seara, spre disperarea turistilor din jur. Daca totusi sinteti la mare si doriti ceva cu adevarat amuzant, v-as sugera totusi festivalul de la Mamaia. Va mai aduceti aminte de Jimmy, personajul din cintecul formatiei Non Stop? Ei bine, acesti baieti din Sibiu si-au facut un album nou, ce se numeste "Ingerul meu", editat de Cat Music. N-am avut curiozitatea sa intorc CD-ul pe partea dorsala, ca sa aflu cite piese contine, dar Non Stop spera sa o aveti dumneavoastra. Clipuri ieftine, versuri duioase pentru fete din zona rurala si incet, incet legenda 3SE devine o simpla poveste pentru copii (a fost vreodata altceva?). Va las in pace o saptamina. Mare grija la traversat! Hochei pe fata "Cosmopolitan" catre Media PRO: "Furaciosu', Furaciosu'!" In editorialul din august al revistei "Cosmopolitan", redactorul-sef Elena Francisc, e foc si para pe colegii de breasla de la trei dintre revistele pentru femei: "Super", "Unica" si "Avantaje". Pe scurt, Elena Francisc acuza publicatiile de mai sus de furt, mai mult sau mai putin pe fata. Unica, de pilda, s-ar fi inspirat din ograda vecinei Cosmo. Intrebarea e "Pe ce te bazezi?". Incepind din luna aprilie, "Unica" si-a schimbat brusc coperta. E mai dinamica, mai indrazneata, mai generoasa si asta gratie conceptului fotografic care, in opinia Elenei Francisc, ar fi in stilul cover-ului "Cosmo". Contactata telefonic, Diana Boicescu, redactor-sef "Unica", ne-a declarat scurt pe doi ca importante sint cifrele. Unica e cea mai citita revista de gen, "eu atit am avut de spus". Elena Francisc are un cuisor si la adresa revistei "Avantaje", care in paranteza fie spus, se situeaza pe locul doi in topul celor mai cumparate si rasfoite reviste destinate sexului frumos. "Avantaje" s-ar fi inspirat din anumite articole din editiile "Cosmopolitan" internationale. Pentru redactorul-sef al revistei "Avantaje", Daniela Teodorescu, orice om la un anumit moment din viata lui o ia razna: "A avea o rubrica de sexologie cu o abordare diferita nu inseamna a fura din "Cosmopolitan", afirma ea. Hai, in cazul primelor doua reviste mai treaca-mearga, dar cu "Super" nu-i lucru de saga. Revista cu pricina, scoasa de Media PRO Group, a furat ca-n codru, spune Elena Francisc. Are probe concrete: articolul "Super Pozitii" din mai 2001 e "umbra" unui articol aparut inca din 2000 in "Cosmopolitan". Alte furturi: "Ce fel de prietenie ai?"; "Test Sex: Ce personalitate ai in pat?"; "Tu decizi: Vrei un job sau o cariera?"; "Esti obsedata de cumparaturi?". "Cosmopolitan" a atentionat in scris de mai multe ori trustul Media Pro de incalcarea legii dreptului de autor, urmatorul pas fiind chemarea in instanta. Putin probabil insa sa se ajunga la un proces. Media Pro s-ar putea insa alege cu o amenda de 7 milioane de lei, data de ORDA, in temeiul Legii 8/96, si cu reputatia de furacios. RADU MEIROSU Festivalul de la Mamaia, din culise "Cu restul s-a rezolvat, da' cine plateste curentul pentru lasere?" Coregraful trupei 3rei Sud Est, Nicu Axinte, in timp ce repeta cu baietii, a suferit un traumatism in zona lombara a coloanei vertebrale. Transportat de urgenta la Spitalul Judetean Constanta, Nicu a primit un ajutor "la minut", medicii considerind ca nu e necesara internarea Si Mihai Traistaru, de la Valahia, a solicitat asistenta medicala stomatologica: i s-a facut o injectie care i-a alinat durerile provocate de un abces dentar La sectiunea Slagare, baietii de la Directia 5 si-au retras piesa "Linga tine", interpretata impreuna cu Paula Seling. Ei au propus piesa "Am nevoie de tine" - care a si fost acceptata - pentru ca o considera "si mai slagar" decit pe prima "Talismanii" dau asta-seara recital, dupa concurs. Juma' de talisman, Tavi Colen, e super-suparat, pentru ca a plecat la peste si s-a intors asa cum s-a dus. N-a prins nimic, nici macar o meduza... Asa ca isi varsa naduful ocupindu-se indeaproape de casa lui cu trei niveluri, aflata in constructie, la Eforie Nord Familia Ileana Sipoteanu/Dumitru Lupu organizeaza pe 11 august, ora 17.00, in fata blocului in care locuiesc, la Constanta cea de-a sasea editie a Sarbatorii porumbului fiert. Locatarii din BM4 se string pe plaja, in imediata apropiere a imobilului, si fierb in trei cazane imense porumb, pe care-l ofera participantilor si sustinatorilor programului artistic, adica propriilor lor copii. Participa, desigur, si Dumitrana, fetita cuplului Sipoteanu/Lupu, care le-a facut creierii tandari parintilor ei, cu dorinta arzatoare de a mai avea o fratioara. Ileana zice da, Mitica ba Nicola a venit si ea la Mamaia, impreuna cu sotul ei, compozitorul Mihai Alexandru. El participa la Creatie si se ocupa de trupa No Name, in concurs la interpretare. Ea a venit cu cei patru copii ai lor: unul numai al ei, unul numai al lui si doi ai amindurora. E tare suparata ca i s-a furat telefonul mobil Artan e in concediu, la Vama Veche, insotit doar de fetita Bure. Pe celallt copil al sau, Tudor, l-a lasat acasa, pe motiv ca e prea mic Dan Negru, care a venit "mpreuna cu Codruta, iubita lui, nu inceteaza sa se mire cum de anul asta festivalul nu e prezentat de nici o vedeta din TVR Compozitorul Viorel Gavrila, care s-a ocupat de concurentii de la interpretare, a capatat intr-un final un ecuson de organizator. In incinta Teatrului de Vara, a fost acostat de un domn, care, cu ochii tinta pe ecusonul sau, l-a abordat asa: "Aa, de dv. aveam nevoie. Eu sint reprezentantul Renel. Cu restul s-a rezolvat, da' cine plateste curentul pentru lasere?"... Alaltaieri seara, la repetitia finala pentru interpretare, toti concurentii au fost chemati la cabine, unde au fost imbracati, coafati si machiati de stilistii de la Dumarex. Vazindu-se in oglinda aranjate asa cum nu-si doreau - desi nu aratau rau deloc - aproape toate concurentele au inceput sa plinga, nemaivoind sa intre in scena. Nemultumite de vestimentatia fiicelor, mai multe mamici indignate au promis ca se duc sa le cumpere odraslelor rochii de la butic... Pe 20 iulie, concurentii la interpretare au fost cazati la hotelul "Intim", din Constanta. De atunci si pina acum, ei au repetat la Opera din localitate, unde au luat cursuri intensive de canto, sub indrumarea lui Viorel Gavrila. In timpul liber, "copiii" aveau voie la scaldat si la masinutele din parcul de distractii Chiar supravegheati cu atentie, ei n-au fost scutiti de surprize: Razvan Crivaci s-a ales cu otita, dupa o serie de scufundari Madalina Petre nu s-a prezentat la repetitiile de scena pentru a nu-si forta coardele vocale. O data ajunsa acasa, ea se va interna in spital, pentru ca are probleme serioase cu acestea Altii au racit: in camera de hotel era atit de cald, incit, ca sa faca aerul respirabil, multi dintre concurenti au deschis si usa si geamul, si s-au captusit, in urma curentului, cu guturai Mai pe faza, Bodo, de la Pro Consul, si-a asigurat racoarea in camera cu un ventilator adus de acasa. ANCA NICOLEANU Bila alba/Bila neagra Valeri Lobanovski, antrenor Trebuie sa recunoastem, cinstit, ca echipa antrenata de Lobanovski a servit campioanei Romaniei o lectie de fotbal pentru care merita multumiri. Dinamo Kiev a reusit sa scoata in evidenta, timp de 90 si ceva de minute, tot ce are mai rau fotbalul romanesc: slabiciune fizica, naivitate tactica si jucatori care atunci cind gindesc nu alearga, iar atunci cind alearga nu gindesc. Cu calmul si modestia sa, contrastind in mod evident cu agitatia teatrala si neputincioasa a lui Piturca, Lobanovski le-a dat o lectie si oficialilor stelisti care, in lipsa lor de discernamint, se si vedeau in Champions League. Daca fotbalul romanesc va invata ceva din lectia lui Lobanovski, atunci ii va veni si lui, intr-o buna zi, rindul la o bila alba. Pina atunci... Ion Cristoiu, imbecil jalnic A fost o data ca niciodata - pe vremea cind gaina nastea pui vii si, lauza fiind, era violata cu salbaticie de un nemernic ajuns la locul faptei pe care urma sa o comita dupa reporterul trimis special sa-l bage in cerneala - un mare ziarist. Mare la sfat si mic la stat, incit lumea n-a putut sa se abtina sa-l porecleasca, spontan, Ardei Umplut (foto). Dupa un timp, steaua a inceput sa-i apuna, a mai pilpiit ceva vreme, dupa care s-a stins firesc. De-atunci, Ion Cristoiu incearca cu disperare sa ramina in centrul atentiei opiniei publice. Din pacate, nu-i prea reuseste. Lumea s-a plictisit, iar demersurile sale jurnalistice nu mai provoaca decit zimbete ingaduitoare. Aflat in criza de inspiratie si satul sa-si tot traga singur suturi in fund de plictiseala, piticul din Gagesti s-a trezit, in urma cu doua zile, cu fata la cearsaf si s-a apucat sa scrie o tableta-vomitiv despre doi directori de ziare care au avut "tupeul" sa publice un material despre rudele lui Ion Iliescu. Lovit piezis de canicula, sau poate din cauza unei medicatii nepotrivite, micro-editorialistul si-a muiat penita in sticluta cu proba de urina, in loc de cerneala, si a tras o concluzie demna de complexele care il macina: cei doi directori sint niste "falnici imbecili". Uite cine vorbeste! Un imbecil veritabil, dar nu falnic, ci jalnic. Parerea mea. RADU PREDA Penisul lui Ionut va fi reconstruit Ionut Stinga, baietelul in virsta de zece ani care a ramas fara organul genital in urma unei "glume" proaste a unui vinzator de pepeni, a fost operat ieri la Spitalul de copii "Grigore Alexandrescu" din Capitala. Medicii sint aproape de a reusi o premiera in medicina romaneasca: penisul baietelului va fi refacut printr-o operatie de transplant al unei portiuni de mucoasa bucala in zona penisului. Practic, partea de penis care lipseste va fi completata cu tesutul recoltat din gura pacientului. Interventia chirurgicala de ieri nu este decit prima etapa in incercarea medicilor de a face din micul Ionut Stinga un copil normal. Ieri dimineata, Ionut Stinga a fost pregatit pentru a fi dus in sala de operatie a Spitalului de copii "Grigore Alexandrescu". Medicii chirurgi urmau sa inceapa prima interventie in vederea reconstructiei penisului pe care copilul l-a pierdut, in urma cu aproape doua saptamini, in schimbul unui pepene spart. Dupa citeva ore de munca, echipa de specialisti condusa de dr. Marin Lascu, medic primar chirurg, a iesit din sala. "Operatia a decurs normal, iar pacientul se simte bine in urma interventiei. Deocamdata s-a efectuat reinsertia ligamentelor ischiocavernoase (n.r. - ale organului genital), lucru care n-a fost complicat datorita unui bisturiu cu ultrasunete de conservare a vaselor de singe", ne-a declarat dr. Lascu. Dar aceasta operatie nu este suficienta pentru refacerea penisului. Peste doua saptamini, medicii vor intra din nou cu Ionut in sala de operatie pentru o a doua interventie chirurgicala. "Atunci se va face reconstructia propriu-zisa a penisului. Se va face un transplant de mucoasa bucala din gura baiatului si, cu ea, se va acoperi penisul", a mai spus dr. Lascu. Cel putin la nivel national, aceasta interventie chirurgicala va fi o premiera. "Penisul baiatului se poate reface fara probleme, iar dupa interventiile chirurgicale pe care i le vom face, va fi un om normal. De asemenea, va putea avea o viata sexuala normala", ne-a mai spus dr. Lascu. Nici psihicul baietelului nu va fi afectat: "In urma interventiilor chirurgicale, copilul va deveni normal. Urmarile negative din planul psihic vor fi minime si vor disparea pe masura ce trece timpul", ne-a spus dr. Florin Tudose, medic primar psihiatru la Spitalul Universitar Bucuresti. Costul operatiilor, care cumuleaza un miliard de lei, va fi suportat de CAS Bucuresti. Dupa nefericita intimplare a carui victima a fost Ionut Stinga, Adrian Soare, in virsta de 26 de ani, barbatul care l-a mutilat pe baietel, a fost arestat pentru 30 de zile sub acuzatia de vatamare corporala deosebit de grava. El risca sa primeasca sapte ani de inchisoare. Momentan, Soare se afla in arestul politiei. TATIANA DABIJA GETA ROMAN Minerii morti se intorc in subteran Mii de oameni i-au condus ieri pe ultimul drum pe cei sase mineri decedati, marti dimineata, in explozia de la Mina Vulcan. Primul cortegiu funerar a plecat in jurul orei 13.00, din cartierul Dallas si, pe rind, procesiunea a adunat toate sicriele in drumul spre cimitir. Ortacii aveau lampasele aprinse pentru a le lumina colegilor decedati drumul spre viata de apoi. "Noi i-am scos din pamint, tot noi ii ingropam", spunea unul dintre cei aflati la capatiiul unui miner decedat. Toate exploatarile miniere din Valea Jiului au arborat drapelul in berna, iar pe tot parcursul ceremonialului religios au sunat sirenele. Nici un miner de la E.M. Vulcan nu a intrat ieri in subteran. "Ieseam din sut si ma intilneam cu ei. Ne salutam cu "Noroc bun!" la munca!... la munca!, si ne desparteam", povesteste, cu ochii in lacrimi, un alt ortac. Cei ramasi probabil se vor resemna, asa cum au facut-o de fiecare data. Ei au o vorba: "Nu poti sa-i iei nimic pamintului, fara sa-i dai o jertfa inapoi!" Comisiile de ancheta au inceput cercetarile In cursul diminetii de ieri, prima comisie de specialisti a coborit la locul producerii accidentului pentru a preleva primele probe, care vor stabili, in urmatoarele zile, premisele producerii exploziei. Aceste premise vor sta la baza informatiilor oficiale. In jurul orei 11.45, o a doua echipa formata din ingineri de la Institutul National de Securitate Miniera si Protectie Antiexploziva si de la Salvamin, insotiti de un ofiter de politie, a intrat in subteran sa verifice toate zonele afectate de explozie. Inginerul-sef de productie Ile Gheorghe a declarat la intrarea in mina ca, deocamdata, nu se pot face afirmatii legate de cauzele care au determinat explozia. Vasile Savu, presedintele Ligii, a subliniat insa ca sindicatele miniere nu vor accepta concluzia ca mortii sint de vina. MARIUS MITRACHE Inmormintari si in alte judete Trupul neinsufletit al lui Benone Acatrinei, care avea 33 de ani, unul dintre cei 14 mineri decedati in Mina Vulcan, a fost adus, ieri dimineata, la Draxini, comuna Balauseni-Botosani, pentru a fi inmormintat, informeaza Rompres. Satul Draxini este localitatea unde s-a nascut sotia defunctului. Inhumarea va fi oficiata de parintele Modest, de la apropiata Manastire Cosula, si de preotul paroh din Baluseni, Ion Gafencu. ( D.B.T. ) Ieri dimineata, in jurul orei 7.30, trupul neinsufletit al lui Constantin Nitoiu (42 de ani), unul dintre minerii decedati in urma exploziei de la Exploatarea Miniera Vulcan, a fost depus la locuinta familiei sale din comuna prahoveana Pacureti. Parintii si sora lui Constantin, singurele sale rude, il vor conduce astazi pe ultimul drum. Primarul comunei Pacureti, Grigore Andreescu, afirma ca Nitoiu a fost unul dintre locuitorii exemplari ai localitatii, dar care a plecat, in urma cu zece ani, la Vulcan pentru a lucra in mina. VIOLETA STOICA Ortacii din Oltenia renunta la fastul traditional de "Ziua Minerului" Cei peste 20.000 de mineri ai Companiei Nationale a Lignitului Oltenia vor sarbatori anul acesta "Ziua Minerului" in tacere pentru a se solidariza cu familiile si colegii ortacilor morti in explozia de la E.M. Vulcan. Manifestarile de simbata si duminica vor fi mult mai sobre, a declarat directorul general al CNLO, Gavril Baican. Pe de alta parte, fiecare familie a minerilor decedati la Vulcan va primi cite 5 milioane de lei din partea ortacilor din Oltenia. Si celelalte 13 companii aflate in subordinea Ministerului Industriei si Resurselor au anuntat ca vor stringe bani pentru familiile indoliate, ajungindu-se la 80 de milioane de lei pentru fiecare familie. CLAUDIA TIPLUICA Maicile de la Manastirea Carcea ii interzic unui ierarh nervos sa le mai calce pragul locasului Episcopul Gurie, "ninja" in chiloti In zilele de 4-5 iulie anul acesta, Sfintul Sinod al Bisericii Ortodoxe Romane i-a bucurat pe crestinii ortodocsi prin alegerea a inca patru episcopi-vicari. Unul dintre acestia, Prea Cuviosul Gurie Georgiu, instalat saptamina trecuta in functia de episcop-vicar al Arhiepiscopiei Craiovei, cu titulatura "Strehaianul", este un personaj de acum celebru. Nu ca ar fi facut ceva meritoriu pentru credinciosi, ci pentru aventurile sale nocturne. Acestea dar si alte ispravi ale P.S. Gurie lucreaza cu spor la biografia romantata a inaltei fete bisericesti. Prea Sfintitul Gurie s-a facut repede cunoscut in Craiova, pe cind era mina dreapta a Inalt Prea Sfintitului Nestor, Mitropolitul Olteniei, prin metodele nu tocmai ortodoxe prin care rezolva problemele care ii erau date spre rezolvare. Astfel, trimis sa rezolve scandalul de la Minastirea Carcea, minastire care refuza sa-i dea ascultare I.P.S. Nestor, parintele Gurie a facut-o rapid si eficient, in stilul sau caracteristic. Persoane din minastire relateaza cum duhovnicul minastirii, preotul Ioachim, a fost dezbracat de haine si cum parintele Gurie a spart cu picioarele usile chiliilor. Usile poarta si acum urmele loviturilor de "ninja" ale parintelului. In plus, maicile si parintii ieromonahi de la Minastirea Carcea ne-au povestit cum, noaptea, Gurie (reprezentantul Mitropolitului Nestor), usor "afumat" si doar in chiloti, lovea usile chiliilor. Fapte confirmate si de stareta Eleodora, care refuza sa-l mai primeasca vreodata pe Gurie in minastire. "Nici macar nu si-a cerut scuze pentru ce a facut. Daca asa cred ei ca trebuie sa fie conducatorii turmei lui Hristos, n-au decit. Oricum, toti vom da seama in fata Mintuitorului". P.S. Gurie mai are o pasiune, si anume aceea de a imbrinci si ridica pumnul la ziaristi, asa cum s-a intimplat cu corespondenta Prima TV, lucru pe care presa locala si in special saptaminalul "Conflict" l-a relatat. Contactat, P.S. Gurie a negat acuzatiile care i se aduc: " Eu, la Carcea, nu am rupt nici o usa. Am fost trimis reprezentant al mitropolitului Nestor, deoarece cu acesta maicile nu se intelegeau. Cred ca am fost perceput ca un om cu doua fete, care facea jocul Mitropolitului. Eu fusesem numit administrator pe o scurta perioada, pentru ca nu puteam sa conduc o obste de maici. Cum puteam fi in chiloti, eu ca preot?" In privinta agresiunilor de care a fost acuzat, P.S. Gurie ne-a relatat ca doar in 1992, dupa ce a fost scuipat in ochi de un individ, i-a impins, dar nu imbrincit, pe cei care manifestau la mitropolie. "Atit, si nimic mai mult". Nota 6 la dogmatica Conform datelor oficiale, romantate ca de fiecare data, P.S. Gurie s-a nascut pe data de 31 decembrie 1968, in localitatea Huta-Chiuiesti din Cluj. A urmat Liceul "Traian Vuia" din Cluj, iar in 1988 a intrat in monahism ca frate la Minastirea Lainici, in acelasi an inscriindu-se si la Seminarul Teologic, pe care l-a absolvit in anul 1992. Devine secretar de cabinet al Mitropolitului Olteniei Nestor Vornicescu si Eclesiarh al Catedralei Mitropolitane, urmind totodata cursurile Facultatii de Teologie din Craiova. Tuns in monahism in 1990, ajunge in 2001 la treapta de arhimandrit. Din 1996 a studiat la Padova, in Italia, iar in februarie 2001 si-a sustinut lucrarea de masterat. A infiintat patru comunitati ortodoxe romane la Padova, Portedone, Treviso si Verona. Daca ar fi sa ne luam dupa aceste date, cu siguranta inaintarea sa la rangul de episcop-vicar este o ascensiune fireasca. Numai ca lucrurile nu stau chiar asa. Vicarul Gurie a reusit sa termine Seminarul Teologic al 24-lea din 28 de candidati, lucru care spune mult despre capacitatea sa. In plus, Facultatea de Teologie a terminat-o, cu chiu, cu vai, dupa nenumarate telefoane date de Inalt Prea Sfintitul Nestor, cel care i-a fost parinte spiritual. Mai cu amenintari, mai cu o vorba buna, profesorilor li s-a facut mila de el, si astfel a ajuns P.C. Gurie licentiat in teologie. Dupa cite un 5 "impuscat" la Istoria Bisericii Romane si o groaza de 7 si 8, P.C. Gurie si-a luat licenta cu nota 6 la dogmatica, adica cea mai mica nota necesara absolvirii, dupa cum reiese din registrul matricol, volumul II, nr. 213. Nu insinuam, Doamne fereste, ca un ierarh ar trebui sa fie neaparat un absolvent de exceptie, cu 10 pe linie. Dar nici cu 6 la dogmatica, la licenta! Avansare pe "barba" nasului Vicentiu Grifoni Ascensiunea arhimandritului Gurie, poreclit "batausul" de catre olteni, este fireasca deoarece nasul acestuia de calugarie este episcopul-vicar patriarhal Vicentiu Grifoni, un alt copil de suflet al Inaltului Nestor. Cum P.S. Vicentiu l-a ajutat pe I.P.S. Teofan sa capete scaunul mitropolitan de la Craiova, totul devine limpede. "Am fost propus vicar de Inaltul Teofan, iar Sfintul Sinod a aprobat. Cred ca am avut numai 3 sau 4 voturi impotriva", a explicat P.S. Gurie ascensiunea sa, mult contestata. In septembrie 2000, la cererea I.P.S. Bartolomeu, Sinodul, prin temeiul nr. 5074, a hotarit ca episcopii-vicari sa poarte, dupa alegere, timp de doi ani, tot rangul de arhimandrit si sa aiba un vot consultativ in Sfintul Sinod. O decizie care, iata, nu se aplica, de vreme ce P.S. Gurie este membru plin al Sinodului la numai o luna de la avansarea sa ca episcop-vicar. Deciziile nu se aplica, mai ales cind la mijloc sint interese asa mari si de clan. Calea este din nou deschisa pentru persoane care intra pe usa din dos in Sinod. FLORIAN BICHIR Pe scurt "Bac" din nou Cei aproximativ 25.000 de elevi care nu au promovat examenul de bacalaureat (aproximativ 10 la suta din absolventii de liceu) pot sustine inca o data acest examen. Cea de-a doua sesiune de bacalaureat incepe luni si va dura doua saptamini. Astfel, elevii vor sustine luni si marti (13 si 14 august) proba orala la limba si literatura romana, minoritatile vor sustine proba orala la limba si literatura materna miercuri si joi (15 si 16 august) iar vineri si simbata (17 si 18 august) va fi organizata proba la limba moderna. In cea de-a doua saptamina a examenului sint organizate probele scrise, astfel: 20 august - limba si literatura romana, 21 august - limba si literatura materna, 22 august - proba obligatorie a profilului, 23 august - o proba la alegere din aria curriculara corespunzatoare specializarii, 24 august - o proba la alegere dintre disciplinele din celelalte arii curriculare. Rezultatele vor fi afisate pe data de 26 august. Contestatiile vor fi primite in ziua urmatoare, pentru ca rezultatele finale sa fie afisate pe 29 august. ( I.A. ) In coma pe bicicleta Neculai Tapuleasa (52 de ani), din comuna Malini, a ajuns in Spitalul Judetean in coma de gradul II si cu traumatism cranio-cerebral acut deschis. Aflat in stare de ebrietate, barbatul se deplasa ieri dupa-amiaza cu bicicleta pe un drum din localitatea de domiciliu. La un moment dat s-a dezechilibrat, a cazut si s-a lovit serios la cap. ( T.A. ) Arestat pentru ca a mincat urechea unui prieten Mitica Ibris, din comuna vrinceana Sihlea (30 de ani), a fost arestat ieri si este cercetat pentru vatamare corporala grava dupa ce i-a retezat urechea consateanului sau Aurelian Oana. Cei doi se distrau impreuna, in urma cu o luna, la discoteca din sat, cind, bauti fiind, s-au luat la cearta. Conform datelor de la dosarul de urmarire penala, Ibris l-a muscat pe Oana de pavilionul urechii stingi. Victima a stat mai bine de o luna in spital, dar a ramas fara ureche. Agresorul a declarat ca ii pare rau ca l-a slutit pe amicul sau. Ieri, cei doi vechi prieteni s-au impacat, iar victima chiar i-a oferit agresorului un pachet de tigari. Desi si-au dat mina, agresorul Mitica Ibris nu va scapa de pedeapsa. ( S.V. ) Si-a incuiat victima in casa Valerian Ciubuc (33 de ani), din comuna Deleni-Iasi, a fost retinut ieri sub acuzatia de omor calificat, pentru ucierea, cu cruzime, a Lenutei Ciubuc (36 de ani). Femeia fusese gasita moarta in propria locuinta din comuna Deleni. Geamurile casei, unde politistii au intrat cu forta, erau acoperite cu scinduri batute in cuie, iar lacatul era pus pe usa. Pe corpul victimei, gasit intins pe o patura au fost descoperite zeci de vinatai, urme ale loviturilor primite cu o seara inainte. Criminalul risca sa primeasca o pedeapsa de pina la 20 de ani. ( C.D. ) S.O.S. Purcel Vasile Catalin, 3 ani, are nevoie de ajutor financiar. Sufera de epilepsie, are nevoie de tratament si traieste impreuna cu mama lui dintr-o modesta alocatie de stat. Pentru cei care vor sa-l ajute publicam adresa: Str. Bolitei nr. 1025, comuna Cornu de Jos, jud. Prahova (Purcel Ramon, mama copilului - n.r.). In acelasi scop s-a deschis contul nr. 45004099001 la BCR - Cimpina. Chirurg acuzat de hartuire sexuala Un scandal monstru s-a declansat in aceste zile la spitalul din orasul argesean Costesti. Patru asistente, a caror identitate n-a fost inca dezvaluita, s-au adresat Colegiului Medicilor, acuzindu-l pe chirurgul Dumitru Badea (68 de ani) de hartuire sexuala si de comportament obscen. Scrisorile celor patru, care au fost preluate si de un cotidian local, contin acuze extrem de grave. "Pasarici, cu cercel, bune la pat" Totul a inceput, sustin asistentele, la inceputul lunii iulie, atunci cind pensionarul Dumitru Badea a fost angajat cu jumatate de norma la sectia Chirurgie a spitalului din Costesti. Tinerele asistente sustin ca doctorul Badea le-a facut avansuri, ca li se adresa cu expresia "pasaricilor" si ca le-a intrebat chiar daca au "cercel in clitoris" sau daca sint "bune la pat". Liliana Gagiu, vicepresedinta Colegiului Medicilor Arges, a spus ca scandalul are la baza o serie de nemultumiri legate de angajarea unui pensionar chirurg in spital si ca, din punct de vedere medical, doctorul Badea nu a gresit: "Eu am lucrat mult timp cu doctorul Badea si nu mi s-a parut un tip ciudat. La fel de adevarat e ca de la o anumita virsta omul se poate zapaci. Oricum, la audieri vor fi chemate si cele patru asistente carora le spun ca nu au de ce sa se teama pentru ca doctorul Badea nu este directorul spitalului ca sa le dea afara". Dumitru Badea declara ca e vorba de un complot pus la cale de un coleg de-al sau, tot chirurg: "Nu sint vinovat. Doctorul Dan Popescu (care e si primar al orasului Costesti, n.n) are tot interesul sa ma inlature din sectie pentru ca l-am prins cu niste nereguli. Eu sint convins ca acele fete au scris ce au scris pentru ca doctorul Popescu le santajeaza. Doctorul Popescu terorizeaza intreg spitalul si se comporta ca un om bolnav". In replica, doctorul Dan Popescu a precizat ca nu e vorba de nici un complot la adresa doctorului Badea si ca asistentele trebuie sa-si apere demnitatea. Scandalul a luat amploare, iar directorul Directiei de Sanatate Publica Arges, Emanuel Ionescu, a fost nevoit sa se deplaseze la Costesti pentru o mediere. GABRIEL MARICA Sanctiuni pentru incurcaturile cu turisti Sapte agentii turistice, ramase fara licente Ministerul Turismului a retras licentele de functionare a sapte agentii de turism care nu au respectat contractele incheiate cu societatile comerciale de pe litoral. Acestea sint Talaz Turism si Romsejour din Constanta, Pizmas din Lugoj, Mara Tour din Tirgu-Jiu, Euroturism Birlad, A.T.T din Slatina si Exim Tour din Cluj. Alte noua agentii de turism (Guardo Tours-Tirgu Jiu, Bibi Touring-Ploiesti, Intertour-Bacau, VIP Tours-Giurgiu, Adonis-Tirgu-Mures, Grand -Tirgu-Mures, Offero-Ploiesti, FMS si Global Business Bucuresti) au fost doar avertizate, urmind ca, la prima abatere, sa le fie retrasa licenta de turism. Agentiile de turism mentionate au trimis, saptamina trecuta, pe litoral, mai multi turisti decit numarul de locuri contractate. Acest fapt a facut ca aproape 300 de turisti care isi platisera camerele sa nu poata fi cazati in Eforie, Neptun-Olimp, Jupiter sau Mamaia. ( N.B. ) Editia de Transilvania Florin Pirvuletu nu stie ca ortacii lui au murit Florin Pirvuletu, ranit in explozia de la Mina Vulcan, si-a revenit la scurt timp de la sosirea la Spitalul Judetean din Timisoara, unde a fost transportat cu un elicopter. El este in permanenta supravegheat de sotia sa, Ioana. Ea a declarat ca nu va mai pleca din spital decit insotita de Florin. Ioana Pirvuletu spune ca sotul sau nu isi aminteste ce s-a intimplat in mina. Singura preocupare, dupa ce si-a revenit, a fost sa afle care este starea colegilor sai. Sotia insa nu a indraznit sa-i spuna ca au murit multi dintre amicii din mina. Cei doi au lasat acasa un baietel de 8 luni si o fetita de 3 ani. Florin Pirvuletu lucra in Mina Vulcan de la virsta de 18 ani si a mai avut citeva accidente in mina. AMIRA DAMIAN Alpinist clujean pe cel mai inalt virf din Europa Stelian Gorgan a infipt steagul Romaniei, la inceputul acestei saptamini, pe Muntele Elbrus din Caucaz, care, cu 5.842 m, este cel mai inalt din Europa. Stelian impreuna cu sotia sa au mai avut o tentativa nereusita de escaladare in Caucaz acum sase luni, imediat dupa nunta. Ei s-au oprit atunci pe Ararat, la doar 4.000 m. Acum, au reusit performanta de a urca pe "acoperis", in patru zile de ascensiune pline de peripetii. Stelian este ziarist si alpinist amator si are 28 de ani. MIHAI BACALU Comisar arestat pentru luare de mita Un comisar de la Garda Financiara, Sectia Cluj, a fost arestat miercuri seara de procurori de la Parchetul de pe linga Tribunalul Cluj, sub acuzatia de trafic de influenta. Comisarul Radu Crisan (36 de ani), fara antecedente penale, este acuzat ca a cerut si pretins suma de 300 de dolari pentru a interveni pe linga colegii sai in vederea aminarii cu 30 de zile a unui control la societatea comerciala "Avicom" SRL. In informarea IPJ Cluj catre Ministerul de Interne se arata ca Radu Crisan a fost prins in flagrant in timp ce primea banii. Cei care l-au prins sint ofiteri de la Serviciul de Combatere a Criminalitatii Economico-Financiare si procurori de la Tribunalul Cluj. In flagranta contradictie cu cele aratate in telexul politiei, unii ofiteri de politie, precum si colegi ai comisarului arestat spun ca acuzatia nu este bazata pe date si probe concrete. Acestia afirma ca luni, 6 august a.c., comisarul s-ar fi intilnit cu un var de-al patronului firmei "Avicom", care i-a dat 300 de dolari pentru aminarea unui control la societatea sus-amintita. Desi banii erau marcati, iar in zona erau amplasate mai multe echipe de supraveghere care ar fi intervenit dupa primirea banilor, s-a intimplat un lucru mai putin obisnuit in practicile politienesti. Unii ofiteri care au participat la flagrant spun ca, la ora stabilita, Radu Crisan a venit cu o bicicleta, iar in momentul in care a primit banii a fugit repede in spatele unui bloc, a ascuns banii, dupa care a revenit pentru continuarea discutiilor. Spre surprinderea anchetatorilor, la revenire, pentru ca nu mai avea banii asupra lui, nu l-au mai putut prinde in flagrant pe comisar lipsind proba-cheie. A doua zi, la sediul Garzii Financiare Cluj s-au deplasat aceeiasi politisti care avusesera, cu o seara inainte, misiunea de a-l prinde in flagrant pe comisar. Politistii i-au spus lui Radu Crisan sa mearga cu ei la sediu pentru a clarifica aceasta problema. La discutii a luat parte si comisarul-sef al GF Cluj, Viorel Ogrean. Potrivit acestuia, comisarul Radu Crisan a fost retinut pentru 24 de ore, in baza unei ordonante de retinere. Ulterior, abia miercuri seara, procurorii au eliberat un mandat de arestare pentru cinci zile. In prima faza, in fata anchetatorilor, Radu Crisan a negat cele intimplate, dupa care a recunoscut ca i-a promis patronului firmei "Avicom" SRL ca va interveni pentru aminarea controlului, dar ca nu a luat banii. MIHAI SOICA Drum bun intre Cluj si Zalau In prezenta secretarului de stat din Ministerul Transporturilor, Sorin Bota, si a directorului general al Administratiei Drumurilor Publice, Aurel Balut, a avut loc ieri receptia lucrarilor de reabilitare a DN1F, Cluj-Napoca-Zalau. Lucrarile de modernizare au costat 40 de milioane de euro, bani provenind de la Banca Europeana de Investitii si Guvernul Romaniei. "Calitatea terenului de fundare si a degradarii excesive a stratului de rulare au pus grave probleme constructorilor", a declarat Aurel Balut, director general al Administratiei Nationale a Drumurilor. Portiunea de drum de 78 de kilometri se constituie "ntr-o prima etapa dintr-un program mai amplu de reabilitare a drumului european E81 Cluj-Napoca-Satu Mare. "Speram ca anul viitor vom incepe lucrarile la portiunea Zalau-Satu-Mare. Dintr-un program de finantare, in valoare de 553 de milioane de dolari mai fac parte si Cluj-Napoca-Suceava, Cluj-Napoca-Huedin etc.". La lucrarile de reconstructie la E81, constructorii straini "Proodeftiki Atemke" SA si "Itinera Com Edile" au angajat aproximativ 650 de muncitori romani care, inainte de a lucra la drumuri, erau someri. Au fost turnate peste 400.000 de tone de mixturi asfaltice, 110.000 tone de agregate stabilizate, au fost reabilitate 15 poduri si peste 200 de podete. Perioada de garantie este de un an, timp in care orice defectiune aparuta va trebui suportata de constructor. MIHAI SOICA Irakieni cu timbre false Doi cetateni irakieni care transportau intr-o valiza aproximativ 534.000 de timbre fiscale folosite pentru marcarea sticlelor cu bauturi alcoolice au fost prinsi marti seara la Cluj. Prejudiciul care ar fi fost creat statutului, daca timbrele erau folosite, ar fi fost de 20 de miliarde de lei. Cei doi irakieni au fost transferati sub escorta la sediul Politiei municipiului Bucuresti. Marti seara, pe strada Bistritei din municipiul Dej, politistii au instalat un filtru de control rutier deoarece existau date ca doi cetateni irakieni vor trece prin zona avind asupra lor timbre false de marcare a bauturilor alcoolice. Cetatenii au fost sfatuiti sa nu iasa pe strada. In jurul orei 20.45, la filtrul de control a fost oprit un autoturism marca Mercedes cu numar de inmatriculare B-26-KJL in care se aflau doua persoane. In masina a fost descoperita o geanta diplomat in care se aflau 534.000 de timbre fiscale false, fiind gasit si o tablita de inmatriculare cu numarul B-45-DAY. Cei doi cetateni irakieni au fost identificati in persoana lui Ayad N. Kamal, 25 de ani, cetatean irakian, administrator la "Al Nori International Impex" SRL, si Qasim Ali Samed, 24 de ani, ambii cu resedinta in Bucuresti. Afaceri cu alcool, la greu Comisari de la Garda Financiara Cluj au declarat pentru "Evenimentul zilei" ca timbrele pentru marcarea sticlelor cu bauturi alcoolice erau destinate societatii comerciale "Porto Rom" SRL cu sediul in municipiul Baia-Mare. Comisarul-sef Viorel Ogrean a declarat ca societatea cu pricina nu mai are activitate si ca timbrele aveau inscrise pe ele anul 1999. "In urma cu patru ani au fost retinute opt persoane printre care si patronul societatii Porto Rom pentru afaceri necurate cu bauturi alcoolice. Timbrele gasite de politisti erau destinate pietei subterane cu produse alcoolice care, in momentul de fata, nu este controlata de nimeni". Daca cele 534.000 de timbre erau aplicate pe sticle, prejudiciul care ar fi fost adus bugetului statului s-ar fi ridicat la peste 20 de miliarde de lei. In fata anchetatorilor, cei doi cetateni au declarat ca ei sint simpli comisionari si ca un vecin de-al lor din Bucuresti i-ar fi rugat sa duca timbrele la Baia-Mare. MIHAI SOICA Pentru a avea certitudinea identitatii, Parintii timisoreanului ucis in Dublin sint gata sa faca testul ADN Parintii timisoreanului Adrian Bestea, tinarul omorit in Dublin si gasit, dupa ce a stat trei zile in apa, intr-un geamantan, sint gata sa faca testul ADN pentru a se asigura daca acesta este sau nu fiul lor. Adrian, 21 de ani, era plecat din anul 1999 din tara si a ajuns in Irlanda dupa ce a stat o vreme in Olanda si Belgia, cu un pasaport ceh falsificat. El a lucrat la negru in domeniul constructiilor, pe mai multe santiere din Dublin. Pina in acest moment, autoritatile romane nu au putut face rost de fisa dentara a tinarului, ceruta de politia irlandeza. Din declaratiile vecinilor familiei Bestea, de pe Strada Balantei din Timisoara, am aflat ca Adrian Bestea avea o conditie materiala foarte buna acasa, dar a fost cuprins de "furia" plecarii din tara. De la rudele lui Adrian am aflat ca in Irlanda cunoscuse o rusoaica, de virsta lui, cu care voia sa se insoare. Matusa lui Adrian ne-a mai spus ca a aflat de la politie ca baiatul ar fi fost omorit cu un ciocan, la rusoaica acasa, si ca nu s-a gasit inca arma crimei. Se stie insa ca a fost ucis in jurul datei de 10 iulie. In aceeasi perioada, doi prieteni ai timisoreanului si iubita lui au disparut si ei. La finele acestei saptamini, mama lui Adrian Bestea va pleca in Irlanda, cu un bilet de avion pus la dispozitie de autoritatile din aceasta tara, pentru a-si identifica copilul. GEORGETA PETROVICI Gravida pescuita din Canalul Bega Genoveva Ciorba (18 ani), mama a unui copil si insarcinata in luna a noua, a fost gasita inecata in apele Canalului Bega, din Timisoara. Traian D., unul dintre pescarii amatori care isi fac veacul pe malul canalului, a aruncat nada in Bega, in fata localului Flora si, imediat, a simtit cum de undita i s-a prins ceva. Era cadavrul Genovevei. O data cu politia si zecile de curiosi, la fata locului au ajuns si mama si sora tinerei inecate, astfel ca trupul neinsufletit a fost imediat identificat. Tinara, care facea parte dintr-o familie dezorganizata, cu sapte copii, locuia de ceva vreme cu Constantin Apostol, intr-un canal de la marginea Podului Decebal, cu care avea deja un copil de un an si sase luni. Barbatul o batea mai tot timpul, ne-a declarat sora celei inecate. "O punea sa se drogheze cu aurolac si apoi o trimitea la produs, chiar asa, cu burta mare". Mama Genovevei sustine ca Apostol i-a facut felul fiicei ei, marti seara ea vazindu-l cum o obliga pe Genoveva sa inhaleze dintr-o punga cu aurolac. GEORGETA PETROVICI Inghitit de ape Florin Miristean, 10 ani, din Ocna Mures, a murit miercuri inecat sub privirile ingrozite ale celor veniti sa se racoreasca. Baietelul plecase sa se scalde impreuna cu un prieten de virsta lui in locul numit "Scaldatoare" si, la un moment dat, a fost inghitit de ape. Mama victimei i-a alertat pe politistii locali, precum si toate posturile de politie din aval de Ocna Mures sa desfasoare actiuni de cautare. Pina la inchiderea editiei, trupul lui Florin nu fusese gasit. LUCIAN DOBRATER Izbiti din spate de un ARO Lorand Ilus (23 de ani), din localitatea Baiut, conducea ieri dimineata, pe teritoriul localitatii Lapus, un ARO. Din cauza oboselii a adormit la volan, a intrat pe contrasens si a lovit din spate doua persoane care circulau regulamentar pe partea opusa. In urma impactului, Nicolae Pasca (63 de ani), din comuna Lapus, a decedat pe loc, iar Nicolae Toma (29 de ani), din aceeasi localitate, a fost grav ranit si internat in spital. GRIGORE CIASCAI Somn de veci pe sosea Danut Tomi (20 de ani), din Ilva Mare, Bistrita-Nasaud, a fost accidentat mortal miercuri noaptea, in localitatea Sieu Magherus, de cetateanul german Tibor Aichorn Bacs (33 de ani), care conducea un Mercedes Benz. Tinarul, aflat intr-o stare avansata de ebrietate, dormea in mijlocul drumului, iar neamtul nu l-a putut evita din cauza faptului ca a fost orbit de farurile unui alt autoturism care venea din partea opusa. Cetateanul german este cercetat in stare de libertate pentru omor din culpa. FLORICA DURA Cadere fatala din caruta Stefan Levai (62 de ani), din satul aradean Dorobanti, a fost gasit ieri in stare de inconstienta pe drumul comunal care leaga localitatile Macera si Dorobanti. El cazuse dintr-o caruta. Desi s-a incercat salvarea batrinului la dispensarul din comuna, acesta a decedat. SORIN TROCAN Traficanti de valuta falsa Trei cetateni din Republica Moldova, Vitalie Ciobotariu (30 de ani), din Soroca, Ababi Roman (28 de ani) si Arthur Skidu (25 de ani), ambii din Chisinau, si un patron roman, Radu Emil Rusu ( 43 de ani), au fost arestati de procurorii din Alba sub acuzatiile de detinere si plasare de valuta falsa. Vitalie Ciobotariu a fost surprins intr-o benzinarie in orasul Cugir in timp ce incerca sa plaseze zece mii de dolari falsi. La domiciliul acestuia, politistii au mai descoperit aproape cinci mii de dolari falsi. Ulterior au fost prinsi si ceilalti doi basarabeni, care venisera la Cugir sa se intilneasca cu Vitalie. O data cu ei a fost retinut si romanul Radu Emil Rusu, patron al unei firme din Cluj-Napoca, care ii transportase cu masina pe moldoveni de la Cluj la Cugir. Moldovenii se afla in prezent in arestul politiei, in baza unor mandate emise de procurori pentru 30 de zile, sub acuzatiile de detinere si plasare de valuta falsa, iar clujeanul este cercetat in stare de libertate. LUCIAN DOBRATER Reabilitarea drumurilor, aminata Din cauza lipsei de bani, Primaria Miercurea Ciuc nu mai poate efectua decit lucrarile urgente la drumurile de pe raza municipiului, celelalte lucrari de reabilitare fiind sistate, ne-a informat seful Biroului de Gospodarire Comunala din cadrul primariei, Muler Peter. In acest an, primaria locala a alocat peste 12 miliarde de lei pentru refacerea drumurilor. DOINA TEGLAS Tenis la Timisoara In perioada 20-26 august, la Timisoara se va disputa cea de-a sasea editie a Campionatului International de tenis al Romaniei pentru sportivi cu virste sub 18 ani. Competitia se va derula la Clubul Sportiv "Tivoli" din orasul de pe Bega, turneul acesta fiind ridicat, din 1999, la categoria a IV-a in circuitul ITF - International Tenis Federation. Acest lucru face ca aici sa participe cei mai buni jucatori de tenis, cuprinsi in categoria de virsta amintita, din lume. Printre sportivii formati la scoala timisoreana de tenis se numara si campioana anului 2000 de la Wimbledon, Ioana Gaspar, precum si campioana europeana din 1999, Edina Gallovits. Vor participa tenismeni din 30 de tari. GEORGETA PETROVICI Alte 26,9 milioane de lire false Politistii timisoreni au extins cercetarile asupra celor doi cetateni italieni care au incercat, in aceasta saptamina, sa puna in circulatie trei milioane de lire italiene false. Fiorito Guglielmo, 57 de ani, si Antonio Pascuale, 29 de ani, au incercat, in fata magazinului Bega, din Timisoara, sa introduca pe piata 30 de bancnote a 100 de mii de lire italiene, ingenios contrafacute. La o perchezitie efectuata la domiciliul lui Fiorito, politistii au mai depistat alte 26,9 milioane lire italiene false. Bancnotele contrafacute erau plasate pe piata neagra a valutei din Timisoara. Italienii erau cautati de mai multa vreme, acestia facind parte dintr-o periculoasa filiera de tip mafiot. Ei au primit un mandat pe o perioada de 30 zile si vor fi cercetati pentru fals de moneda si alte valori. AMIRA DAMIAN Saschiz, satul sasesc in care tiganii sint domni Pretutindeni in comuna mureseana Saschiz te intimpina case tipic sasesti, vechi de un secol, aflate in paragina. Sasii au plecat in Germania, iar bunurile lor de odinioara se naruie de patina uitarii sau sint ocupate de rromi care nu stiu sa le ingrijeasca. Inainte de razboi, aici traiau aproximativ 1.300 de familii de sasi. Pe vremuri, la Saschiz viata pulsa frenetic, iar traditiile erau respectate cu sfintenie. Dupa razboi au urmat deportarile comuniste: 126 de femei si 94 de barbati au fost trimisi in taiga pentru simpla vina ca erau nemti. 23 dintre ei au murit acolo. Cei reveniti acasa au luat totul de la capat. Incet-incet insa au luat calea Germaniei ca sa scape de regimul comunist. Acum au ramas doar 70 de familii, majoritatea mixte. Casele libere au fost ocupate de rromii care declara, cu mindrie, ca acum ei sint domni, fiindca sasii au plecat, iar romanii nu fac copii. Treptat, sasii ramasi, care sint in majoritate batrini, se sting. Gherghe Farnac, un batrin de aproape 80 de ani, isi aminteste cu nostalgie de vremea de altadata: "Era bine atunci, cinta fanfara, dar acum e liniste si paragina. Sasii erau oameni gospodari". Ioan Klements are 67 de ani si este organistul catedralei catolice, veche de peste 600 de ani, care domina si astazi localitatea. Sotii Klements au trei copii: Katarina (38 de ani), Doroteea (35 de ani) si Han (25 de ani). Dupa revolutie, toti trei au luat calea Germaniei. Mezinul nu a putut rezista insa ritmului occidental si s-a intors. Fetele s-au casatorit tot cu sasi. Ele ii cheama si pe parinti in Germania, dar sotii Klements spun ca nu mai sint tineri ca sa plece. ADRIANA MACSUT Razboiul coloneilor De mai multa vreme, in blocul 25 de pe Strada Dorobantilor din municipiul Cluj-Napoca domneste o stare de tensiune provocata de faptul ca unul dintre vecini a amplasat in fata garajelor a trei colonei de armata o masina care a fost radiata din circulatie. In cele din urma, pentru rezolvarea situatiei s-a facut apel la justitie, politie si primarie. Pina in anul 1989, blocul respectiv se afla sub jurisdictia armatei, iar apartamentele erau destinate in exclusivitate militarilor. Tot scandalul a inceput in momentul in care trei ofiteri superiori au inceput demersurile oficiale pentru obtinerea autorizatiei de constructie pentru trei garaje. Conform legii, aceste garaje se cere sa fie amplasate la cel putin 10 metri de bloc, iar proprietarii lor trebuie sa obtina acordul vecinilor care locuiesc la parter si primul etaj al imobilului. In cazul de fata, Paul Morar, proprietarul unui apartament de la etajul l al blocului, a refuzat sa-si dea acceptul pentru ca ofiterii sa-si construiasca respectivele garaje. Incomodati de refuzul vecinului lor, cei trei colonei (Almasan, Stan si Nas) l-au dat pe Morar in judecata. Primul termen la Judecatoria Cluj le-a fost acordat insa abia pentru luna septembrie. Ca sa nu se lase mai prejos si sa nu-i fie calcat in picioare dreptul conferit de lege, Paul Morar a amplasat in fata garajelor o masina radiata din circulatie de mai multi ani. Dupa aceasta ultima "mutare de sah", colonelul Gavril Almasan a decis sa apeleze la o cunostinta a sa, tot colonel, dar in rezerva, inspector la Primaria Cluj-Napoca. Ieri dimineata, in jurul orei 9.30, o echipa de inspectori, ajutata de catre una de politisti, in fruntea careia se afla tot un colonel, Ioan David, s-a deplasat la adresa cu pricina pentru a remedia situatia, dar cind a ajuns la fata locului a izbucnit un scandal in toata regula. Inspectorii au vrut ca respectiva masina sa fie transportata la fier vechi, in timp ce politistii preferau sa duca masina in strada, ceea ce s-a si intimplat pina la urma, intr-un vacarm general. MIHAI SOICA Israelian urmarit general Dan Seghed, cetatean roman cu domiciliul in Israel, a fost dat in urmarire generala dupa ce a inselat 16 persoane din Alba. Potrivit ofiterilor de la cercetari penale, acesta promitea vize si locuri de munca in Israel. In acest mod, el a reusit sa stringa 3.500 de dolari, 500 DM si 24 de milioane de lei. Ieri, Serviciul Cercetari Penale din IPJ Alba a trimis dosarul la Parchet, urmind ca autorul sa fie judecat in lipsa. LUCIAN DOBRATER Inapoi in Africa Politistii din Sighetu Marmatiei au gasit in gara doi congolezi dati in urmarire generala din 1999. Voumbi - Mby Alexia Lucett, 28 de ani, si Ntontolo Ubrich Hermann, 27 de ani, nu aveau nici un act de identitate asupra lor. Vigilenti, politistii nu s-au lasat ademeniti de povestile africanilor, care sustineau ca sint studenti la o facultate din Iasi, si i-au condus la sediu. Ulterior, s-a aflat ca "studentii" congolezi sint dati in urmarire generala din 1999. Ei au fost trimisi la Centrul de Primire Imigranti Otopeni, de unde urmeaza sa fie extradati. GRIGORE CIASCAI VASILE TIVADAR Batrina datoare norei careia i-a daruit casa Sibianca Ana Stanila (87 de ani), din comuna Slimnic, a pierdut un proces in instanta cu nora sa si acum ii datoreaza acesteia 20 de milioane de lei. In urma cu patru ani, batrina si-a trecut casa pe numele a doi dintre cei patru fii pe care i-a avut. Unul dintre ei a decedat, iar nevasta-sa, care l-a mostenit, a cistigat in instanta 20 de milioane de lei de la batrina. Miscati de povestea Anei Stanila, localnicii au pus mina de la mina si au strins 9 milioane de lei. Daca nu va reusi sa-i dea cei 20 de milioane de lei, Ana Stanila va ajunge in strada pentru ca i se va sechestra casa. FELIX DAMIAN Interes scazut pentru legitimatiile de maghiar Singurele persoane din judetul Harghita care si-au manifestat, pina in prezent, interesul fata de legitimatiile de maghiari sint locuitorii orasului Odorheiu Secuiesc, au declarat, joi, pentru Mediafax, reprezentantii UDMR. Interesul a scazut simtitor din momentul in care s-a aflat ca prevederile documentului nu vor fi aplicate inaintea de anul 2002. ( D.B.T ) Accident de munca Trei muncitori RAJAC care incercau sa opreasca alimentarea cu apa pentru o lucrare tehnica, in comuna Baciu, in locul numit Valea Seaca, nu au respectat Normele de protectie a muncii, si in momentul in care unul din ei, Gheorghe Lapusan (38 de ani), a intrat in camera vanelor, si-a pierdut cunostinta din cauza intoxicarii cu monoxid de carbon. Cel de-al doilea, Daniel Petrisor, s-a prabusit in camera in momentul in care incerca sa coboare pentru a-si ajuta colegul inconstient. Al treilea muncitor s-a intoxicat si el, incercind la rindu-i sa-i ajute pe cei doi. Toti trei au fost adusi la suprafata de un echipaj SMURD, care le-a acordat primul ajutor. Ei au fost transportati la spital, primul in stare foarte critica, iar ceilalti doi in stare grava. MIHAI SOICA Calcata de doua masini Maria Pop (70 de ani) a fost gasita miercuri noapte, in localitatea Valea Chioarului, pe partea carosabila, accidentata foarte grav. Femeia a decedat la Spitalul Judetean din Baia Mare. Primele cercetari intreprinse au demonstrat ca femeia a fost lovita de doua masini ai caror soferi au parasit locul faptei. GRIGORE CIASCAI Viata de pitic, la un metru si un pic Legile nu ii catalogheaza handicapati, desi medicii ii au in evidenta ca suferinzi de o afectiune endocrina. Piticii - nanicii, cum ii numeste medicina, refuza ei insisi sa se considere handicapati desi diferenta de inaltime care-i diferentiaza de oamenii normali le aduce numai necazuri. Caci, dincolo de amuzamentul, duiosia sau chiar bataia de joc a celor din jur, centimetrii lipsa le fac viata mai complicata, incepind de la problema hainelor si incaltamintei pe masura, pina la gasirea unei slujbe adecvate. Marea majoritate absolva scoli, invata meserii si merg chiar la facultate. Si doar putini dintre ei, atunci cind toate acestea nu sint de-ajuns, incearca sa se foloseasca de "avantajul" de a fi in centrul atentiei: la circ sau pe ringul unei discoteci. Cum vede lumea piticul de un metru douazeci printre piticii de un metru optzeci? Nu mai mare, ci mai nemiloasa in prejudecati. "Uite niste pitici!" Intilnirea cu Adina Burgutan si Georgian Ilie am stabilit-o pentru ora 18.00, in fata Restaurantului Perla, din Bucuresti. Ne-am recunoscut cu usurinta si am pornit-o in tromba, cu Dacia condusa de Georgian, spre Piata Romana. Aici, in intimitatea racoroasa a unei terase, am ascultat povestea lor. Adina si Georgian sint pitici. Oameni care, din cauza centimetrilor lipsa, privesc lumea de la o inaltime mai mica decit noi, cei pe care standardele ne trec in categoria "normali". Lumea intoarce capul pe strada dupa ei si rosteste cu placuta surprindere sau cu inconstienta stupoare: "Uite niste pitici!" Respinsa la trei meserii din cauza inaltimii Adina are 21 de ani, a absolvit liceul, obtinind o diploma de tehnician agricol. Are un frate de 28 de ani, "normal". Adica cu o inaltime de 1,80 metri. Cindva a incercat sa devina postarita, dar din cauza inaltimii nu a fost admisa. A vrut apoi sa invete croitorie, dar i s-a spus ca nu ajunge la pedala masinii si iarasi a fost respinsa. I-ar fi placut sa fie vinzatoare, dar... aceeasi problema: inaltimea. Necazurile din familie i-au ingreunat si mai mult situatia. Mama a murit, iar tatal i-a parasit. Copiii au fost crescuti de o bunica si de niste matusi. De 15 ani sint, practic, singuri. Noroc cu fratele ei care, in toata aceasta perioada, a avut grija de ea, fiindu-i ca un tata. Cautind un rost, pe scena In fiecare simbata, Adina vine de la Ploiesti in Capitala pentru a-l intilni pe Georgian de care s-a indragostit tare mult. La 24 de ani, Georgian are deja o biografie. Si ceea ce este foarte important, un serviciu, de unde cistiga atit cit sa supravietuiasca. Fire optimista, chiar bataioasa, Georgian a prins de mic meseria de cizmar, de la un unchi si de la tatal sau. Vreo trei ani a fost artist la Circ. Impreuna cu "Trupa Tudorica", intemeiata de nasul sau, a strabatut Europa, purtind pe fata masca clovnului cu ochii tristi, stirnind hohotele de ris ale copiilor. Dar, cum e viata de artist, a cunoscut si cealalta fata a succesului: deziluzia. In timpul turneului din Italia, din 1994-1996, a fost pacalit de impresari. A trebuit sa-si vinda toate lucrurile pentru a stringe bani sa se intoarca acasa. In 1997 a plecat in Croatia cu o trupa de zece fete care lucrau la bascula. Cind sa treaca in Italia, copilele minore nu au primit viza, asa ca Georgian, fiind cel mai... mare dintre ei, a facut cale intoarsa, aducind fetele in tara, in deplina securitate. Prin 1998 a evoluat in Iugoslavia, a strins ceva bani si si-a cumparat o Dacie. In ianuarie anul acesta a revenit la vechea lui meserie, de cizmar, fiind angajat la "Romhandicap", unde face proteze, arteze, incaltaminte ortopedica etc. Dragostea pentru scena e insa ca o boala. Nu se poate vindeca de ea. Dupa ce a jucat in mai multe filme, care au fost difuzate in America si Canada a inceput sa repete la Teatrul Excelsior, in "Frumoasa si bestia", unde joaca rolul unui spiridus care, prin "duhul" sau, incearca sa apropie cele doua personaje. Povestea de dragoste cu Adina a inceput in februarie 2001 si are ceva din parfumul iubirilor de alta data. "Eu am avut un prieten, Gheorghe, mai in virsta ca mine. El ar fi vrut sa ne casatorim, dar cind am aflat ca mai are pe cineva l-am refuzat categoric. Atunci el i-a vorbit despre mine lui Georgian", se confeseaza cu retinere. Putin a lipsit sa nu se intilneasca: "Am asteptat-o de trei ori in Gara de Nord, fara sa vina. Iar cind, in sfirsit, s-a hotarit, am intirziat eu, spune Georgian. Am avut probleme cu parcarea! Ne iubim, vrem sa ne casatorim si sa avem copii. Sa facem o nunta frumoasa, la care sa vina rudele si prietenii, sa avem un trai mai bun, pentru ca restul va veni de la sine, dar... Mare inima de pitic Din spatele acestui "dar" rostit de Georgian razbate toata durerea nemarturisita si toate frustarile acestor oameni care, din cauza inaltimii lor, sint marginalizati. Adina ar fi vrut sa fie actrita. Si chiar a gustat din "fructul oprit" al meseriei, in scoala, cind a jucat in schitele lui Caragiale. Ar fi vrut sa fie croitoreasa, poate si pentru ca nimeni nu s-a gindit sa confectioneze haine si pentru ei, dar.. Ilie Voichila, 59 de ani, din Drumul Taberei, "un domn mare, cu gagici misto, cel mai frumos dintre pitici", cum se lauda cu tineretea lui, ar fi dorit sa iasa la pensie de la Circ si nu sa stearga parbrize prin intersectii, asa cum face acum, ca sa-si intretina familia suferinda de nanism, dar... Mihai vrea sa ajunga diplomat si pentru asta invata pe brinci la Facultatea de Marketing si Comert Exterior din Politehnica Bucuresti. Si pentru el acest "dar" il framinta cind se gindeste la cariera. Georgiana, suferinda de nanism hipofizar, care a absolvit Dreptul si este jurista, a incercat sa sparga armura cenusie a acestui "dar", cu versuri ce spun mai mult decit avem, noi, cei normali, curajul sa recunoastem: "Daca.../ Daca esentele/sint concentrate/in volume mici; / Daca semintele/ sint esenta creatiei; /Daca punctul/este coplesit de infinitate;/daca picatura cristalina si pura/A apei de izvor/Se pierde/In apa tulbure a fluviului;/Daca buturuga mica/Rastoarna carul mare;/ Daca pestele cel mic/Este inghitit de cel mare;/ Daca inainte de a fi mare/Esti intotdeauna mic;/Inseamna ca totusi/Si noi cei mici/Insemnam ceva pe lumea asta.../ DUMITRU MANOLACHE Pentru pitici, chiar si hainele si incaltamintea potrivite sint o problema Ana Costin, presedinta Fundatiei "Georgiana" (strada Valerian Prescurea, nr 16, sector 4, telefon/fax 336 06 13 sau 336 34 68), mama unei tinere pitice, cunoaste foarte bine problemele acestor oameni, iar fundatia pe care a infiintat-o are scopul organizarii de activitati care sa faciliteze integrarea socio-profesionala a acestor tineri. Ea ne-a declarat: "Este inaltimea un criteriu de selectie sociala ? Evident ca in limitele normalului, statistic, nu se pune problema unei selectii sociale bazate pe acest criteriu, dar cind inaltimea este la limita, problemele apar deja. Lipsa de educatie a publicului ii face pe nanici tinta unor rautati gratuite. Ce vor oamenii sa afle, in afara curiozitatii morbide despre organele lor sexuale? S-au gindit vreodata cite probleme au ei cu procurarea unor haine adecvate virstei si pozitiei pe care o au, cit de greu este sa cumperi pentru un tinar nanic o pereche de pantofi? Fiecare spera ca va trai alaturi de un partener cu inaltime normala, ca viata nu-i va obliga sa reia cosmarul privirilor iscoditoare. Nanicii au o singura dorinta: sa-i priviti ca pe egalii dumneavoastra. Nefericitii centimetri lipsa sint compensati prin bogatia sufleteasca a acestor minunati oameni scunzi de linga noi". ( D.M. ) Un pitic vrea sa emigreze pentru ca in tara nu-l angajeaza nimeni "Persoana handicapata (nanism), cunoscatoare a mai multor meserii, caut urgent persoana sau firma care sa ma ajute in obtinerea unei vize cu contract de munca in Germania sau Canada. Plata din primele salarii. Rog seriozitate maxima. Tel....". Anuntul a fost dat intr-un ziar din Cluj de Ovidiu Hosu, un tinar pitic din Turda. Ovidiu are 36 de ani si 1,30 metri inaltime. Se intristeaza brusc aflind ca nu-l cautam cu o propunere de contract in legatura cu anuntul din ziar. Dar spera sa fie ajutat cumva daca cineva, aflind de dorinta lui, s-ar incumeta sa-i gaseasca de lucru. Caci, zice el, stie doua meserii - de sudor si de electrician auto - si pina acum n-a lucrat decit ocazional, nimeni n-a vrut sa-l angajeze cu acte in regula, iar in Turda, unde locuieste cu familia, slujbele nu se gasesc chiar la coltul strazii. ( C.GR. ) Romania si cei o suta de mii de pitici Numarul piticilor declarati de medici este, la nivelul tarii, de peste 100.000, iar pentru acestia nu exista un plan coerent de orientare profesionala preferentiala, care sa-i scuteasca de teste fizice umilitoare. Doctorul Mircea Popa, seful Sectiei de Endocrinologie Pediatrica si Auxologie, de la Institutul "I.C. Parhon", din Bucuresti, se ocupa de o viata de problemele nanicilor. El a fundamentat un program national de tratament hormonal pentru prevenirea nanismului. "Conform noilor standarde, ne-a spus Dr. Mircea Popa, pentru Romania sunt considerati nanici fetele sub 1,45 m, la 18 ani, si baietii sub 1,55 m la 18 ani. Nanismul este o problema de handicap pentru ca influenteaza capacitatea de munca fizica a unui individ si ascensiunea lui pe scara sociala. Sistemele sanitare ale unor state dezvoltate promoveaza doua metode de combatere a nanismului: facilitarea insertiei sociale prin orientare profesionala adecvata si prevenirea handicapului statuar, prin programe de crestere cu hormoni de crestere, adresate pacientilor cu nanism de origine hipofizara. Noi am elaborat programul, care va functiona din semestrul II al anului 2001, si este finantat cu aproximativ 20 de miliarde de lei de CNAS. Rezultatele obtinute de noi pina acum (peste 135 de copii tratati cu rezultate foarte bune) ne dau sperante, in conditiile in care numarul cazurilor de nanism sub 10 ani este in crestere. Cauzele sint multiple, dar credem ca inrautatirea asistentei nasterilor in anumite medii, asociata cu nutritia deficitara, cu saracia, in general, este principala cauza". Secretariatul de Stat pentru Persoanele cu Handicap considera ca nanismul nu este un handicap decit in conditiile in care afectiunile nanicilor se incadreaza in categoriile de handicap stabilite de lege. "Problemele cu care se confrunta aceste persoane sint generate de prejudecatile societatii", ne-a declarat Simona Lucon, consilier la Directia de Integrare, Strategie, Dezvoltare, Programare si Comunicare din institutia amintita. ( D.M. ) [35][pl.dll?rid=expresro] 