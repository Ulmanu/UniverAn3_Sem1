 Liderul revolutionarilor din Arad isi aminteste de ordinul dat in decembrie 1989 de actualul sef de Stat Major al Fortelor Terestre "Eugen Badalan era gata sa traga in noi" Valentin Voicila a fost, in decembrie 1989, liderul necontestat al revolutiei din Arad. El este, totodata, si unul dintre putinii revolutionari care s-a retras din viata publica, locuind, dupa zece ani de la revolutie, in acelasi apartament de bloc din Arad ca si inainte de 1989. Valentin Voicila l-a cunoscut acum zece ani pe noul sef de Stat Major al Fortelor Terestre, gen. Eugen Badalan. Potrivit lui Voicila, fostul maior Eugen Badalan a fost pe cale sa provoace, in noaptea de 21/22 decembrie 1989, o baie de singe la Arad. In exclusivitate, Valentin Voicila ne-a acordat un scurt interviu pe aceasta tema. Maiorul Badalan catre Valentin Voicila: "Pleaca, altfel te-mpusc!" Domnule Voicila, ca lider incontestabil al revolutiei din Arad, care ati intrat in contact direct cu fostul maior Badalan, in decembrie 1989, cum comentati faptul ca acesta a fost numit sef al Statului Major al Trupelor Terestre din Romania? Sint surprins de hotarirea care a fost luata. Daca dau putin filmul evenimentelor inapoi, imi aduc aminte cum seful de Stat Major de la Oradea, maiorul, pe atunci, Badalan, mi-a spus in noaptea de 21 spre 22, chiar va spun cuvintele pe care le-a folosit, "Mars din fata mea! Eu am depus juramintul pe steagul tricolor cu stema si voi ati smuls stema! Pleaca, altfel te-mpusc!". A trebuit sa facem un compromis si am schimbat steagul, am pus un steag tricolor cu stema ca sa nu deschida focul pentru ca era cu mintea infierbintata. Dupa ce revolutia a reusit, domnul maior Badalan a fost mutat de la Oradea si avansat. Cind eram presedintele Consiliului Judetean Arad am primit un telefon de la dinsul, speriat de faptul ca am dat un interviu intr-un ziar si am spus ca nu inteleg cum a putut fi avansat un om care era gata sa traga in noi si mi-a spus la telefon ca a glumit atunci, ca n-ar fi deschis focul. Sigur, e cam glumet domnul maior, pentru mine tot maior a ramas, eu nu cred ca un asemenea om merita sa fie avansat. Cum comentati faptul ca acum a depus juramintul pe tricolorul romanesc fara stema? Eu nu am nici un pic de incredere intr-un asemenea om. Nu comentez calitatile profesionale. S-ar putea sa fie, din punct de vedere profesional, un om foarte capabil, dar din punct de vedere moral, cineva care este gata sa deschida focul in al doilea oras al Revolutiei, in Arad, nestiind ce se va intimpla in zilele urmatoare, pentru ca in data de 22 decembrie, Ceausescu a fugit, iar asta se intimpla in 21 seara, un asemenea om care acum saruta steagul fara stema nu cred ca poate fi un factor de stabilitate, pentru ca un caracter labil, in momente de conjunctura favorabila este gata sa revina la ceea ce a fost inainte. De unde stiu eu ca daca miine situatia este alta si dinsul este pe punctul de a lua o decizie, nu va lua o decizie conforma cu situatia care-l avantajeaza? Citi revolutionari erau in piata si au asistat la acest dialog al dumneavoastra cu Eugen Badalan? In piata erau aproximativ o suta de revolutionari, dar la acest dialog n-au asistat decit 3-4 persoane, care erau alaturi de mine tot timpul. Eu sint surprins ca acest lucru se intimpla in timp ce la conducerea Romaniei este Emil Constantinescu. Dinsul ne-a promis ca va face un pic de ordine si va afla adevarul despre revolutie. Singura lucrare dedicata revolutiei de la Arad contine si alte marturii acuzatoare la adresa lui Eugen Badalan Anul trecut, la zece ani de la izbucnirea revolutiei romane, la Arad vedea lumina tiparului lucrarea publicistului Emil Simandan, "Intrebatorul din Agora", singurul volum memorialistic dedicat revolutiei aradene. In paginile cartii, Emil Simandan consemneaza amintiri ale participantilor la revolutia aradeana. Numele fostului maior Badalan, de la Statul Major al Diviziei din Oradea, apare amintit in mai multe marturii. Gheorghe Curta, revolutionar, declara: "La un moment dat am trecut prin niste emotii foarte puternice. Ulterior am aflat ca maiorul Badalan, de la Statul Major al Diviziei din Oradea, care coordona actiunile de reprimare a revolutiei de la Arad, a dat ordin colonelului Diaconescu sa ne lichideze. Spre fericirea noastra si spre cinstea colonelului Diaconescu, acesta nu a executat ordinul dat de maiorul Badalan". ("Intrebatorul din Agora" - pag. 136-137). Mos Pintea, alt revolutionar din Arad, aminteste si el de maiorul Badalan: "In tot acest timp, sedintele si planurile cum sa fim imprastiati sau lichidati nu mai incetau din cabinetul prim-secretarei Elena Pugna, in vreme ce maiorul Badalan, de la Statul Major al Diviziei din Oradea, i-a dat ordin lui Neculai Nicu Diaconescu, care era comandantul Detasamentului de elevi adusi la Arad, de la Scoala de Ofiteri in Rezerva din Lipova (detasament dislocat in fata sediului fostului Comitet judetean de partid), sa ne lichideze. Dupa planul si ordinul dat de acesta urma ca fiecare soldat (ori cite doi soldati) sa impunga cu baioneta de la arma un demonstrant, dupa care piata sa fie curatata de cadavre si spalata luna de singe, incit sa nu se mai vada nici o urma a macelului care ar fi fost facut! Prim-secretara nu a fost de acord cu acest plan, a inceput sa plinga si a cerut activistilor si comandantilor de la C.C. prezenti in cabinetul ei sa se actioneze fara violenta, cum scandau si demonstrantii din strada. (...) Deci asemenea ordine a dat la Arad seful Statului Major al Diviziei de la Oradea, care, am aflat ulterior, a avut aceasta misiune sa coordoneze reprimarea demonstratiei de la Arad, asa cum o facuse si la Timisoara, in Piata 700!" ("Intrebatorul din Agora - pag. 145-146). Col. (r) Neculai Diaconescu aminteste: "Dupa ce am iesit din biroul lui Ilie Matei, maiorul Badalan mi-a spus: "Sa vii cu mine inca o data si sa-ti arat ce ai de facut! Cine dracu' te-a trimis aici? De unde dracu' ai aparut tu aici, ca sa imi dai peste cap totul? Te duci si mi-i tai si-i imprastii!". "Tovarase maior, va intreb inca o data, eu acum ce fac?" "Te duci si bagi baioneta in ei! Nu mai am ce discuta cu tine, mars de aici!" (...) "Auzind acele cuvinte, din momentul respectiv nu m-am mai subordonat maiorului Badalan!" ("Intrebatorul din Agora" - pag.149-150). Acestea sint doar citeva din mentiunile referitoare la prestatia de la Arad a fostului maior Badalan, in decembrie 1989, asa cum reies din amintirile revolutionarilor aradeni, consemnate in lucrarea respectiva. Valentin Voicila a luat atitudine in nume propriu, ca fost lider al revolutionarilor din Arad in decembrie 1989. Opinia sa, exprimata in interviul care ne-a fost acordat, nu implica in vreun fel organizatia revolutionarilor aradeni, angrenata in cursa politica, alaturi de PRM, organizatie de care Valentin Voicila s-a delimitat tocmai datorita acestei implicari politice. Am incercat ieri sa aflam si parerea generalului Badalan in legatura afirmatiile liderului revolutionarilor din Arad. "Astept aparitia interviului si, ulterior, voi veni cu un punct de vedere sau nu", ne-a declarat ieri ofiterul de Relatii Publice al Statului Major al Fortelor Terestre (SMFT), colonelul Orghidan, ca fiind punctul de vedere al generalului Eugen Badalan, seful SMFT. Generalul Badalan a promis organizarea unei intilniri cu ziaristii, care ar urma sa aiba loc la sfirsitul acestei luni si in care va raspunde la toate intrebarile care-i vor fi adresate. ALINA GRIGORE SORIN TROCAN Politistii DCCO au anihilat inca o retea de traficanti de heroina care actiona in Capitala Cuibul drogatilor Cu ocazia unei descinderi efectuate miercuri la o vila situata in strada Orzari nr. 45 din Capitala, politistii Directiei de Combatere a Crimei Organizate si SIAS au retinut nu mai putin de 16 persoane implicate in traficul si consumul ilicit de droguri. In urma perchezitiei, au fost ridicate 15 doze de heroina in greutate de 2 grame, seringi hipodermice si mai multe folii din plastic, utilizate la portionarea heroinei in doze. Casa din strada Orzari era unul dintre principalele locuri de distributie a heroinei din Bucuresti. Ancheta politiei continua pentru capturarea tuturor membrilor retelei de traficanti. Acest "cuib" al drogatilor nu este primul descoperit de politie. In ultimele saptamini, anchetatorii au gasit citeva case din Bucuresti unde se vindea heroina si se organizau orgii pentru clientii fideli. Afacerea era condusa de patru femei "Capii" afacerii cu prafuri albe erau trei femei si un barbat. Proprietarii vilei erau Gica Stanciu, 25 de ani, si sotia lui, Camelia Stanciu, 26 de ani. Ei conduceau afacerea impreuna cu Gabriela Ion, 33 de ani, si Ana Tudor, 55 de ani, matusa sotilor Stanciu. Toti locuiau la aceeasi adresa. Traficantii erau ajutati de Ion Honciu, 34 de ani, din Bucuresti, cunoscut cu antecedente penale. Din celelalte 11 persoane retinute, cinci erau clienti fideli ai "cuibului" din strada Orzari, iar sase locuiau in imobil. De la cei in cauza au fost ridicati peste 9 milioane lei, 247 dolari si 50 marci germane. Exista suspiciuni ca banii provin din vinzarea drogurilor. Locul unde au descins anchetatorii era cunoscut in lumea consumatorilor de droguri pentru permanenta aprovizionare cu heroina. In casa cu pricina se gaseau intotdeauna droguri de vinzare, la orice ora din zi si din noapte. Mai mult, acolo functiona si un bordel: vecinii ne-au spus ca, timp de o luna si jumatate, doua prostituate isi faceau meseria intr-o camera a locuintei. Cele doua, Mariana si Ioana, au parasit vila cu putin timp inainte de interventia politiei. Clientii "traditionali" au revenit dupa descinderea politiei Descinderea politiei nu i-a speriat, totusi, pe clientii locantei. Ieri dupa-amiaza, in timpul documentarii noastre, o prostituata (in virsta de circa 25 de ani) s-a intors linistita "la lucru" cu un taxi. Fara sa se sperie de obiectivul aparatului foto, fata si-a dat jos pantalonii si lenjeria intima in fata casei, pe trotuar: "Ce, ba, vreti sa ma dezbrac? Na, uitati-va!". La doar citeva minute, au aparut doi clienti la poarta vilei din strada Orzari. Nu au mai intrat: citiva tigani din curte le-au spus: "Plecati si sa nu mai veniti astazi, ca e presa acolo!". MIHAI MORAR DANIEL NEAMU Matusa si nepot, traficanti de droguri Procurorul Flavius Criznic de la Parchetul General i-a trimis ieri in judecata pe Mioara Marin si pe nepotul ei, minorul Stefan Costache, din Bucuresti pentru vinzare de droguri. Cei doi au fost prinsi in flagrant la data de 30 august, dupa ce au vindut doze de heroina contra doua milioane de lei, in bancnote inseriate si tratate cu substante fluorescente. La perchezitia domiciliara, anchetatorii au gasit mai multe doze de heroina, precum si numeroase seringi care aveau urme de heroina pe ele. Minorul era consumator de droguri. Cei doi vindeau doza de drog cu 100.000 lei. Inculpatii au declarat ca achizitionau drogurile de la Dorel Moderatu, "Cristi" si "Marian". Ultimii trei sint cercetati separati.(O.G.) Se trage de la o expozitie Detectivii britanici au incheiat investigatiile in scandalul "Romtehnica - mine antipersonal" David Webb, detectiv sef inspector, si Gary Gardner, detectiv, ambii de la Politia Militara a Ministerului Apararii al Marii Britanii, si-au incheiat ieri, printr-o conferinta de presa, misiunea lor in Romania, desfasurata in cadrul unei comisii rogatorii. Detectivii au venit sa cerceteze imprejurarile in care, anul trecut, la Salonul de Arta Militara de la Chertsey-Londra, Romania, prin regia "Romtehnica", a "facut publicitate" minelor antipersonal, in conditiile in care din 1997 legislatia Marii Britanii pedepseste aceasta fapta cu inchisoare pina la 14 ani. La momentul respectiv, Romania si-a prezentat scuze. Vina si-a asumat-o colonelul Victor Nemes, director comercial la Romtehnica, seful delegatiei romane la edxpozitia cu pricina. El a fost sanctionat cu mustrare, iar referentul, care a xerocopiat o lista mai veche si a pus-o la dosarul expozitiei, a fost demis, ca de altfel si seful serviciului marketing. Insa procurorul britanic nu s-a multumit cu scuzele, motiv pentru care in luna mai a acestui an a solicitat autoritatilor romane efectuarea unei comisii rogatorii. In privinta vinovatilor, detectivii englezi nu au dezvaluit nume, acest lucru urmind sa-l faca, la Londra, aproximativ intr-o luna, procurorul Coroanei Britanice, Carmen Dewd. ONDINE GHERGUT, CHRISTIAN LEVANT Soferii groazei Baile Felix: Un microbuz s-a ciocnit cu o cisterna de lapte Un grav accident de circulatie produs pe DN 76 s-a soldat cu doi morti si trei raniti grav. Ieri dimineata un microbiz Ford Tranzit cu opt cetateni polonezi si bulgari s-a facut zob dupa ce s-a izbit violent de o cisterna care transporta lapte. La ora 7.30, pe soseaua dintre Oradea si Deva, la iesirea din Baile Felix, microbuzul a intrat pe contrasens pe directia de mers a autocisternei cu numarul BH - 20 LUS, apartinind fabricii de lapte din Oradea " Luso" SA. Soferul cisternei, Dumitru Igna, 36 de ani, spune ca microbuzul cu numarul B -7746 A i-a aparut dintr-o data in fata, a tras cit a putut spre dreapta, dar n-a putut evita impactul. Microbuzul Ford Tranzit a intrat cu toata viteza in partea stinga a autocisternei. In urma impactului, masina cu lapte a ramas fara sistemul de frinare si directie si s-a rasturnat in santul de pe marginea soselei. Dupa impact, microbuzul polonez a zburat pur si simplu la o distanta de peste 100 de metri de autocisterna si s-a facut praf, iar cei opt pasageri au fost zvirliti prin parbrize si imprastiati pe sosea. Gegovshi Hristo Dimitrov, 50 de ani, si Stepniak Jierjy, 51 de ani au murit pe loc, iar ranitii grav au fost transportati de urgenta la spital. Soferul microbuzului Ford Tranzit, Islyam Birham Bedri, 24 de ani, se afla inca la spital in stare de soc. El a fost internat cu diagnosticul fractura deschisa si hemoragie la umarul sting cu plexul la vedere, fractura deschisa la antebratul sting si doua degete ale aceleiasi miini taiate, plaga deschisa la cap cu calota la suprafata (pielea din partea stinga a capului ii atirna peste ochi). Plamen Stefonov, 27 de ani, si Mehmed Reyhan, 20 de ani, au fost internati la Sectia de Reanimare a Spitalului Judetean cu politraumatisme acute cranio-cerebrale deschise. Medici bihoreni spun ca starea acestora s-a ameliorat, ei aflindu-se in afara oricarui pericol. Milko Antonosov si Ivan Govcev Veliukov au scapat doar cu rani usoare. Ei au refuzat sa plece de linga masina pe sosea, sustinind ca in interiorul microbuzului s-ar fi aflat multi bani. Unul dintre pasagerii microbuzului a disparut imediat dupa producerea accidentului. Politistii bihoreni spun ca, din primele cercetari, s-ar parea ca soferul microbuzului a circulat cu viteza foarte mare si e posibil sa fi adormit la volan. Polonezii au intrat in tara miercuri seara din Bulgaria prin Vama Giurgiu si intentionau sa iasa ieri dimineata prin Vama Bora, cu directia Polonia. Un astfel de accident pe soseaua Oradea-Deva, n-a mai avut loc din 1981. MIRUNA IONESCU Cluj: Trei morti si trei raniti pe soselele judetului Din cauza excesului de viteza, doua persoane si-au pierdut viata intr-un accident care a avut loc in judetul Cluj, in apropierea localitatii Calatele. Autoutilitara condusa de Ioan Condea, in virsta de 29 de ani, din Huedin, a derapat, intrind pe contrasens si ciocnindu-se de un autobuz al Institutului Teologic Protestant din Cluj, condus regulamentar de Kun Martin (54 de ani). Doua pasagere din autoutilitara, Ana Cirlig (43 de ani) si Mariana Urs (34 de ani), au murit pe loc, iar Alexandru Cornea (7 ani) a fost grav ranit, fiind internat in coma de gradul II la Clinica de Neurochirurgie din Cluj-Napoca. La numai citeva ore, tot in judetul Cluj, pe raza localitatii Camarasu, un autoturism condus de Inessa Svridova (42 de ani), din Chisinau, a intrat pe contrasens si s-a tamponat frontal cu un alt autocamion, apartinind Societatii Silcotub din Zalau, condus regulamentar de Kondor Jeno (43 de ani). In urma impactului, Anton Svridova (15 ani) a murit, iar mama si sora sa au fost grav ranite. STELIAN GORGAN Tirgu-Mures: Impact cu un copac la 100 km/h Doi tineri au murit striviti in urma unui accident. Trupurile lor au fost sfirtecate in urma impactului violent cu un copac de pe marginea drumului. Cel de-al treilea pasager a scapat cu viata, insa picioarele i-au fost strivite. Iacob Stefan, in virsta de 22 de ani, impreuna cu Sillo Kalman Zoltan, 18 ani, si Katona Levente, 28 de ani, toti din Tirgu-Mures, se intorceau de la Discoteca Apollo in jurul orei 3.30. Dupa o intersectie prin care au trecut cu peste 100 de km/h, Iacob Stefan, aflat la volan, a pierdut controlul masinii si s-a izbit violent de un copac. In urma coliziunii, motorul si pasagerii au fost proiectati din autoturism, la aproape zece metri, copacul a fost rupt, iar caroseria pur si simplu s-a dezintegrat. Pasagerii locurilor din fata, Iacob Stefan si Sillo Kalman Zoltan, au murit pe loc. Primul dintre ei lucra de mai multi ani in Ungaria si era proprietarul autoturismului, iar Sillo Kalman Zoltan era elev in clasa a XII-a la Colegiul Teoretic "Papiu Ilarian". Cel de-al treilea pasager, Katona Levente, a scapat cu viata, dar a suferit multiple fracturi ale femurului la ambele picioare, iar la piciorul drept degetele i-au fost zdrobite. Seful Biroului Politiei Rutiere Tirgu-Mures, lt. col. Vasile Chindea, spune ca accidentul s-a produs fie din cauza vitezei, si pe fondul consumului de alcool, soferul a pierdut controlul masinii; fie in urma unei explozii la unul dintre cauciucuri, masina a intrat in derapajul care a dus la impactul violent cu copacul. Martorii aflati la fata locului, dar care nu au vazut exact momentul accidentului, spun ca masina gonea cu viteza mare pentru ca era urmarita de un echipaj al politiei. CORA MUNTEAN Ionut a impuscat-o pe Loredana cu arma lui Limba Din cauza inconstientei unui militar in termen, o fetita de numai noua ani a fost la un pas de moarte. Tragedia s-a intimplat miercuri, 8 noiembrie, in jurul orei 19.30. Lucian Constantin Limba trebuia sa-si termine serviciul in jurul orei 21.00, fiind de garda la Unitatea Militara 01911 din Bretea Strei. Fara stirea superiorilor, soldatul a iesit din unitate si a plecat la o prietena. Ionut Dorin Ciuci (7 ani) si Loredana Alexandra Ciuci (9 ani), copiii prietenei sale, erau singuri in casa. Elena Ciuci, mama copiilor, se afla la Deva, in vizita la sotul ei care era internat in spital. Dupa ce soldatul a ajuns acasa la familia Ciuci, s-a intilnit cu Loredana Nifu (25 de ani). Femeia venise cu fiica ei ca sa stea cu cei doi copii, pina la revenirea mamei lor. Lucian Limba si-a rezemat arma incarcata de soba din camera. "Totul s-a intimplat in citeva fractiuni de secunda", a spus Loredana Nifu, "nici nu am observat cind Ionut a luat pusca de linga soba, a inceput sa se joace cu ea si a tras, impuscind-o in git pe sora sa". Dupa accident, soldatul nu a vrut sa mearga la unitate fiind foarte speriat. "A spus ca mai bine se sinucide decit sa se chinuiasca cu gindul ca a omorit pe cineva", spune Loredana Nifu. Politia TF Simeria - Triaj a fost anuntata telefonic ca s-au auzit focuri de arma si au mers la fata locului, locuinta familiei Ciuci fiind situata in zona cantonului CFR. Fetita a fost dusa de urgenta la Spitalul din Hunedoara pentru a i se acorda primul ajutor. Diagnosticul pus a fost "plaga impuscata in zona cervicala cu penetrarea traheii". In urma unei interventii chirurgicale, medicii au reusit sa scoata un cartus de 7,62 milimetri din gitul fetitei. Soldatul neglijent este cercetat de Parchetul Militar Craiova. In urma cercetarilor politiei s-a descoperit ca din arma soldatului s-a tras o rafala de trei gloante. Se presupune ca unul dintre gloante a nimerit in perete, iar celelalte doua au intrat in corpul fetitei. Radiografiile facute de medicii de la Hunedoara au aratat doar o singura cale de iesire a glontului. Fetita a fost trimisa la spitalul din Deva pentru continuarea cercetarilor medicale. Loredana Ciuci a fost internata la Sectia de reanimare, iar in dupa-amiaza zilei de ieri a fost supusa unei traheotomii. Starea Loredanei este buna, dar din cauza ca sufera si de un astm bronsic, la solicitarea parintilor, fetita a fost transportata la spitalul din Timisoara. Cel care a provocat accidentul, soldatul Lucian Constantin Limba este in stare de arest in cadrul unitatii militare, evenimentul fiind cercetat de o comisie a Diviziei II Aeriana si de Parchetul Militar Craiova. LUCIAN STANCIU Soldatul Limba nu-si aduce aminte cine a introdus cartusul pe teava armei Cazul de la Hateg a fost preluat de catre Parchetul Militar din Craiova, care a trimis inca de ieri noaptea un procuror la fata locului. Prim-procurorul institutiei, lt.-col. Dumitru Cojocaru, ne-a spus ca a inceput deja urmarirea penala a soldatului Lucian Constantin Limba pentru incalcare de consemn, nerespectarea regimului armelor si munitiilor si pentru vatamare corporala din culpa. In fata procurorului, soldatul a spus ca nu-si aminteste ca el sa fi armat pistolul-mitraliera, dar specialistii cred ca este aproape imposibil ca un copil de sapte ani sa reuseasca aceasta operatiune. Pe numele soldatului s-a emis deja un mandat de arestare pe 30 de zile, urmind ca, in functie si de evolutia sanatatii fetitei ranite, cercetarile sa fie finalizate. Ion Spanu O fetita de trei ani a fost strivita de lift Iulia Malea, o fetita de trei ani, a fost strivita miercuri de un lift. Fetita locuia cu parintii Maria si Petre intr-un bloc cu zece etaje din Hunedoara, situat pe bulevardul Rusca. In dimineata accidentului, mama si-a luat fetita si a plecat cu ea la cumparaturi. La intoarcere, Iulia a chemat liftul. A intrat prima in el, mama sa tinind usa. Maria nu a mai apucat sa puna piciorul in lift, deoarece acesta a luat-o din loc. Cum copilul nu apucase sa intre cu totul in lift, corpul a fost strivit de podeaua si podeaua etajului unu. De fapt, liftul a actionat ca o menghina, prinzind trupul firav al fetitei. Mama ei a lesinat cind si-a vazut copilul strivit. Dupa citeva secunde si-a revenit si a inceput sa strige disperata dupa ajutor. Primul care a iesit a fost Patru Bora, un vecin de la etajul unu. Acesta a coborit si a vazut trupul fetitei prins intre podeaua liftului si cea a etajului superior. A alertat un alt veci, Ion Chitoiu, care, cu un patent, a deschis usa a liftului. "Am vazut capul fetitei prins intre peretele liftului si podea", povesteste acesta. Echipa de mecanici de la firma care intretine liftul nu a facut decit sa scoata trupul micutei Iulia, lipsit de viata. Citiva pompieri au ajutat la mutarea liftului cu rangile. Gheorghe Deda, administratorul societatii de intretinere a liftului, spune ca a verificat liftul chiar in dimineata accidentului. "Am constatat ca functioneaza normal", precizeaza acesta. Vecinii sustin insa ca liftul a mai plecat de citeva ori fara ca usa metalica de la exterior sa fie inchisa. Administratorul unei firme similare, din Deva, spune ca aceasta problema o au toate lifturile din blocurile vechi. Greutatea mica a fetitei nu a permis senzorului din podea, care poate nu functiona la parametrii normali, sa sesizeze ca exista cineva in lift. In acel moment se poate ca o persoana de la un etaj superior sa fi chemat liftul. Politia a demarat o ancheta pentru stabilirea exacta a imprejurarilor in care s-a petrecut tragicul accident. LUCIAN STANCIU Klara a fost crucificata de fiul ei Klara Csazar, in virsta de 77 de ani, din Covasna, a fost internata, la Spitalul Judetean Brasov, dupa ce fiul ei i-a infipt in picior un cui lung de zece centimetri, cu care a tintuit-o de pat. Batrinica a fost torturata timp de mai multe zile de catre fiul sau, Sandor, in virsta de 40 de ani, bolnav psihic. Batrina a fost salvata tot de catre fiul ei, care, intr-un moment de luciditate, a observat ca mama lui nu se simte bine si a chemat o vecina in ajutor. Cind femeia a intrat in casa si a vazut-o pe Klara crucificata, a chemat Salvarea si apoi politia. Sandor a fost interogat, dupa care anchetatorii au decis internarea sa intr-un ospiciu. Klara Csazar spune ca fiul ei a vrut sa o omoare si de aceea nu mai vrea sa se intoarca acasa si sa locuiasca impreuna cu el. Acesta a ramas internat la Spitalul de Psihiatrie din Sfintu Gheorghe. Barbatul figura in evidentele politiei ca fiind bolnav psihic, dar nu era violent. Sandor Csazar se interna periodic la Spitalul Tirnaveni pentru tratament. De pe patul spitalului, victima ne-a povestit ca fiul ei este schizofrenic si a devenit violent, in urma cu doua saptamini, dupa moartea tatalui sau. Batrina spune ca Sandor i-a reprosat mereu ca din cauza ei ar fi murit tatal lui. Klara Csazar ne-a mai povestit ca, in urma cu trei zile, Sandor a batut-o si a legat-o de pat cu o sirma. Apoi, el a lovit-o cu ce a nimerit de prin casa si, furios, i-a infipt cuiul, lung de zece centimetri, in glezna stinga. Miercuri, Sandor a anuntat o vecina ca mama lui nu se simte bine. Femeia a intrat in casa familiei Csazar si a anuntat imediat Salvarea, care a transportat-o pe batrina la Spitalul Orasenesc Covasna. De aici, pacienta a fost trimisa la Spitalul Sfintu Gheorghe, iar apoi la Spitalul Judetean Brasov, unde a fost internata. Medicul Mircea Radu ne-a spus ca niciodata in cariera sa medicala nu a intilnit un caz savirsit cu atita bestialitate. "Este pentru prima data cind ingrijesc o crucificare, pentru ca acest lucru a intentionat sa faca fiul pacientei, sa o crucifice de pat. Sint revolat si eu si colegii mei brasoveni de cruzimea la care a fost supusa aceasta batrina. Este trist ca astfel de fapte exista chiar daca sint comise de catre persoane bolnave. Astfel de oameni pun in pericol vietile oamenilor sanatosi. Din pacate, aceste persoane nu pot fi pedepsite. Stiu ca fiul pacientei este acum internat intr-un spital de psihiatrie, dar in curind va fi iarasi printre noi. Ne confruntam des cu faptele unor bolnavi care trebuie ajutati de noi, dar pentru care nu s-a gasit inca o solutie de a-i proteja, pe ei, dar si pe noi, de consecintele bolii lor", ne-a declarat seful Sectiei Neurochirurgie din cadrul Spitalului Judetean Brasov, medicul Mircea Radu. CAMELIA CSIKI 