 Octav Cozmanca, un Robin Hood al Palatului Victoria Premierul Adrian Nastase doreste sa "introduca ordine" in utilizarea parcurilor de masini ale ministerelor si institutiilor publice. El a declarat, in cadrul teleconferintei de ieri cu prefectii, ca executivul doreste sa elimine si "incoerentele" privind folosirea de catre angajatii institutiilor publice a telefoanelor mobile. La rindul sau, ministrul administratiei publice, Octav Cozmanca, a declarat ca aspectele privind normarea parcului de masini si a folosirii telefoanelor mobile vor fi reglementate printr-o hotarire privind functionarea guvernului, ministerelor si serviciilor publice descentralizate, care va fi discutata in sedinta de saptamina viitoarea a executivului. Cozmanca spune ca nu este normal ca in unele ministere doar ministrul sa aiba la dispozitie masina de serviciu, iar in altele sa beneficieze de acest lucru si "sefii de serviciu". Potrivit ministrului administratiei publice, dupa emiterea actului normativ respectiv, o parte din masini vor fi "vindute la licitatie", iar altele vor fi transferate autoritatilor publice locale. Cozmanca a mai declarat ca va propune spre discutare, in sedinta viitoare a guvernului, un proiect de act normativ (care va lua forma unei ordonante de urgenta sau a unei legi care va merge in procedura de urgenta) prin care sa se reglementeze normarea personalului bugetar si reducerea indemnizatiilor consilierilor locali si judeteni. MADALINA SISU Iliescu promite cu jumatate de gura sa schimbe Legea secretului de stat Rugat de "Evenimentul zilei" sa comenteze dezmintirile insarcinatului cu afaceri ad interim al Delegatiei Comisiei Europene la Bucuresti, referitoare la controversatul proiect al legii de protectie a informatiilor clasificate, premierul Adrian Nastase a zimbit mefistofelic si a declarat: "Da, o anulam. Cred ca este necesar sa o anulam. In conditiile astea, ne-am dat seama ca este o mare greseala si incercam sa o anulam". Si Ion Iliescu pare ca regreta forma legii votate miercuri de parlament: "Inteleg aceasta zbatere. Nu avem in nici un fel de gind sa introducem rigiditati care sa afecteze drepturile fundamentale ale cetatenilor si societatii, libertatea vehicularii informatiilor". Cu toate acestea, Iliescu aduce ca argument "exigentele de natura internationala": "Daca vrem sa ne integram in sistemul institutiilor europene, UE si, mai ales, NATO, trebuie sa ne aliniem la exigentele privind secretul in aceste domenii". In momentul in care va primi legea pentru promulgare, Iliescu promite ca va analiza textul ei si, "daca vor fi necesare unele modificari", o va retrimite parlamentului. CRISTIAN OPREA "Nu vrem ca presa sa sufere" Premierul Adrian Nastase a cerut ieri, in cadrul teleconferintei cu prefectii, ca presedintele Ion Iliescu "sa analizeze cu atentie" Legea privind protectia informatiilor clasificate. Nastase a apreciat ca, daca seful statului considera ca este necesara o reformulare a legii, o poate retrimite parlamentului. "Nu am vrea ca presa sa sufere", a spus Nastase, care a adaugat ca sustine adoptarea, in perioada urmatoare, a unei legi privind accesul liber la informatie. MADALINA SISU PD ataca Legea secretului de stat Partidul Democrat a demarat o campanie de stringere de semnaturi printre deputati si senatori pentru a sesiza Curtea Constitutionala cu privire la neconstitutionalitatea Legii privind securitatea informatiilor secrete de stat si a informatiilor secrete de serviciu. Anuntul a fost facut la Cluj, in cadrul unei conferinte de presa, de catre deputatul Emil Boc. In cazul in care Curtea Constitutionala nu va da satisfactie PD, Emil Boc a spus ca formatiunea sa politica se va adresa si presedintelui Romaniei, Ion Iliescu, caruia ii va cere sa faca uz de prerogativele sale, adica sa trimita legea spre reexaminare in parlament. Liderul PD Cluj afirma ca neconstitutionalitatea legii este data, in primul rind, de impunerea de catre guvernul Nastase, prin incalcarea regulamentului parlamentului, a peste 20 de interventii in textul legii, practica pe care o considera "profund nedemocratica". El considera ca guvernul Nastase "a vindut o gogoasa" partidelor din opozitie afirmind ca adoptarea legii mentionate ar fi obligatorie pentru Romania in vederea aderarii la structurile euro-atlantice si ca "legea contravine standardelor UE". RAUL CHIS Cronica unei demisii anuntate Victor Bostinaru paraseste PD pentru Mircea Geoana Victor Bostinaru a anuntat oficial ca a demisionat din Partidul Democrat si ca s-a inscris in PDSR, asa cum va spuneam in exclusivitate in ziarul nostru de ieri. Bostinaru a fost pina ieri secretar executiv al Partidului Democrat pentru relatiile internationale, iar in legislatura trecuta a ocupat functia de presedinte al Comisiei de politica externa a Camerei Deputatilor si lider al Comisiei pentru integrare europeana a Parlamentului Romaniei. El l-a sustinut cel mai vehement pe presedintele Petre Roman in competitia cu Traian Basescu, demisia din PD, tocmai in aceasta perioada, fiind o lovitura puternica pentru liderul democrat. Petre Roman a aflat din "Evenimentul zilei" despre gestul colegului sau, dupa cum sustin surse apropiate acestuia. Victor Bostinaru a mers ieri dimineata la sediul PD pentru a inainta demisia presedintelui, dar, pentru ca nu l-a gasit, a lasat-o sefului de cabinet, dupa care a fost de negasit timp de mai multe ore. La miezul zilei, Victor Bostinaru a trimis mass-media, prin fax, o declaratie prin care isi anunta demisia din PD si ca, incepind de ieri, este membru al PDSR. Motivele invocate de Victor Bostinaru pentru decizia sa "tin de evolutiile din ultima perioada" din interiorul PD. "Am considerat impreuna cu altii, mai putin galagiosi si mai putin agresivi, ca singura sansa a PD dupa esecul din alegeri era o reconstructie organizatorica si institutionala profunda, care sa tina seama de realitatea politica post-electorala din Romania (...) Domnul Traian Basescu si grupul sau de sprijin enunta ritos nevoia de credibilitate a PD, omitind cu buna stiinta propria lor responsabilitate in gestionarea treburilor partidului, in impunerea unor teme, atitudini, solutii care s-au dovedit perdante pentru PD. De aceea, demersul dinsilor este cel putin discutabil din punct de vedere moral. Incercarile mele si ale altor colegi de a aduce lucrurile pe un fagas rational s-au dovedit nefructuoase, raspunzindu-mi-se cu ostilitate sau raceala", arata Victor Bostinaru in declaratia sa. Surse din PD sustin ca fostul democrat era marginalizat in cadrul grupului parlamentar democrat din Camera Deputatilor, unde activa pe un post de expert parlamentar, dat fiind ca majoritatea deputatilor PD sint de partea lui Traian Basescu, iar Bostinaru a cedat psihic. Fostul secretar executiv al PD se ocupa in special de relatia partidului cu Internationala Socialista, fapt ce ar putea interesa PDSR care aspira de mult la intrarea in acest for. Victor Bostinaru afirma ca este gata sa alature "modesta" sa experienta demersului de integrare a Romaniei in structurile europene si euroatlantice. Surse care doresc sa-si pastreze anonimatul declara ca Victor Bostinaru ar putea primi un post in diplomatie. NARCISA IORGA Roman repeta obsesiv: Unitate, unitate! Petre Roman a reactionat ieri, la demisia lui Victor Bostinaru, printr-un apel la unitatea partidului, convocind si un Consiliu de Coordonare National al PD pina la sfirsitul acestei luni. "Constat cu regret ca un important membru al conducerii Partidului Democrat, cu un aport insemnat in legaturile internationale ale PD, a decis sa plece din rindurile noastre. Prin aceasta se confirma ca unitatea partidului a avut de suferit ca urmare a declansarii unei lupte si nu a unei dezbateri cu privire la linia politica de urmat de catre PD, in situatia postelectorala si in ce priveste rolul ca partid de opozitie", afirma Petre Roman intr-o declaratie de presa. Liderul PD apeleaza la "stringerea rindurilor", la "stoparea degenerarii in dispute si a alunecarii catre interese inguste, personale, neprincipiale". Ambasadorul Balin raspunde: "Gheorghi Prisacaru, expresia unei mentalitati rudimentare" Dupa afirmatiile pe care le-a facut la adresa lui senatorul PDSR Gheorghi Prisacaru, profesorul universitar doctor Ioan Balin, ambasadorul Romaniei in Maroc, este de parere ca a sosit momentul "cind trebuie sa scoti manusile si sa palmuiesti cu adevarul nud". Balin spune ca a fost adus in situatia sa raspunda de "nerusinarea timpa si ignara a domnului Prisacaru", ale carui afirmatii despre el tin de "uritenie, minciuna si pacat". Transant, profesorul Balin explica faptul ca "a spune despre un ambasador al Romaniei, reprezentant al presedintelui tarii, ca «a dat dovada de obraznicie», nu este doar o infractiune semantica, ci si expresia unei mentalitati rudimentare potrivit careia ambasadorii sint un fel de sefi de cabinet apti sa ostoiasca grobianismul si cupiditatea unor parlamentari pogoriti in delegatii". "Acum, domnul Prisacaru, fost sef de cabinet al domnului Dascalescu (ultimul premier comunist sub dictatura lui Nicolae Ceausescu - n.a.), a devenit el insusi Dascalescu si zecile de ambasadori trebuie sa fie sefii lui de cabinet", afirma seful misiunii diplomatice la Rabat. "Da, sint «obraznic» intrucit nu am «anturat» parlamentarii prin expeditiile in talciocul marocan, in cautare de aur si de haine de piele", recunoaste profesorul Balin, care si-a incheiat declaratia cu o intrebare retorica: "Ar trebui sa-mi fie rusine, sint obraznic domnule Prisacaru, nu-i asa?". CRISTIAN OPREA ABC euroatlantic Romania incepe sa intre in calculele NATO Recent, cotidianul "The Wall Street Journal Europe" aprecia ca exista sanse ca la summit-ul NATO din 2002, care se va desfasura la Praga in luna octombrie, Romania sa fie invitata sa inceapa negocierile de aderare la Alianta Nord-Atlantica, alaturi de Bulgaria. Romania si-a exprimat dorinta de a adera la Alianta Nord-Atlantica, in mod oficial, inca din 1993, cind a depus cererea de aderare la sediul Aliantei. Pina spre sfirsitul anului 1996, sansele de aderare a Romaniei la Tratatul de la Washington (documentul care sta la baza NATO si care a fost semnat pe 4 aprilie 1949 in capitala americana) erau reduse din mai multe motive, dar mai ales din cauza faptului ca tara noastra nu a avut un sustinator puternic, precum SUA, Germania sau Marea Britanie. In prima parte a anului 1997, Romania a revenit in forta in atentia liderilor NATO, ajungind in ipostaza de a se afla pe o pozitie similara cu cea a Sloveniei (care avea atuul unei economii mai consolidate, dar cu o armata mai degraba simbolica decit una care ar fi putut contribui realmente la sporirea fortei Aliantei). La momentul respectiv se ajunsese in situatia in care problema se punea in cercurile de conducere ale Aliantei de maniera urmatoare: ori vor fi invitate sa inceapa negocierile de aderare si Romania, si Slovenia (alaturi de cele trei deja stabilite: Cehia, Polonia si Ungaria), ori nu va fi invitata nici una dintre cele doua. Pina la urma s-a ales a doua varianta. Dupa "momentul Madrid", subiectul unei noi extinderi a NATO a inceput sa scada in interes, indeosebi din cauza faptului ca aliatii s-au confruntat cu multiple si dificile probleme create de nou-veniti, mai ales aspecte legate de gradul scazut de interoperabilitate (al tehnicii militare, al sistemului de planificare a resurselor pentru armata, al comunicatiilor, al pregatirii militarilor, al structurii de forte a armatelor lor si - nu in ultimul rind ca importanta - al gradului de securizare a informatiilor vehiculate la nivelul intregii Aliante), de nivelul redus al resurselor alocate domeniului militar, de existenta inca predominanta a unei tehnici militare de provenienta sovietica. In paralel cu aceste evolutii, treptat s-a diminuat si interesul NATO pentru Romania, aspect accentuat si de faptul ca - in acest interval de timp - noi nu am dovedit consecventa in asumarea de obiective de parteneriat (in cadrul Parteneriatului pentru Pace), corelate cu resursele financiare alocate pentru indeplinirea acestora. A urmat conflictul din Iugoslavia, context in care Romania, desi a avut pierderi economice, a dovedit prin fapte ca este alaturi de NATO, de valorile promovate de aceasta. La scurt timp dupa incheierea razboiului, dupa ce Romania "isi jucase rolul", tara noastra a intrat iarasi intr-un con de umbra in ceea ce priveste interesul aliatilor fata de o eventuala extindere a Aliantei spre sud-estul continentului. Iata insa de ce recentele evolutii din sudul Serbiei par sa-i fi convins pe expertii NATO ca problemele din Balcani sint departe de a fi rezolvate si ca, in ciuda tuturor presiunilor de a se evita o noua extindere spre flancul sudic, solutia este totusi "incercuirea zonei de conflict" cu tari membre ale Aliantei Nord-Atlantice. Aceasta se impune cu atit mai mult cu cit se prefigureaza o relansare a relatiilor (in prima etapa cele economice) dintre Iugoslavia si Federatia Rusa. Cu alte cuvinte, daca nu se va extinde NATO spre Balcani, isi va extinde influenta aici Rusia! In acest context, conducerea statului roman trebuie sa abordeze rapid si deschis o ofensiva diplomatica care sa conduca la realizarea unui parteneriat special intre Romania si Marea Britanie pe termen lung, nu conjunctural, pentru ca aceasta tara este singura mare putere europeana care a dovedit (la Helsinki, cu prilejul invitarii Romaniei pentru a incepe negocierile de aderare la UE) ca poate si vrea sa ajute Romania. Prin relatiile sale speciale cu SUA, Marea Britanie este singura putere europeana care poate convinge Statele Unite (factorul determinant in decizia de extindere a Aliantei) de necesitatea cuprinderii in "valul II" de largire NATO a Romaniei. Trebuie realizat un asemenea parteneriat special, bazat pe incredere reciproca, plecind de la premisa ca, indiferent de guvern, Marea Britanie a dovedit ca are o continuitate in politica sa externa. Romania trebuie sa devina (in interesul extern britanic) ceea ce Polonia a devenit pentru Germania. Diplomatia romaneasca trebuie sa se miste rapid pentru a nu se pierde acest moment favorabil. IULIAN POPA (Opiniile exprimate in acest documentar reprezinta punctul de vedere al autorului) Coltu' lu' irina Strutul PRM Dupa celebra gafa comisa in prima sa zi de parlamentar - "Ce proiecte de lege sa initiez, ca s-a votat Constitutia?!" - deputatul Ion Dolanescu fuge de presa ca "dracu' de tamiie". Ba, mai mult, si-a pus la punct si o tactica: atunci cind e sunat la telefon pentru a raspunde la intrebari legate de activitatea sa parlamentara, Dolanescu se scuza, spunind ca este ocupat cu treburi care nu sufera aminare. Asa s-a intimplat si zilele trecute, cind l-am sunat pentru a-si exprima opinia asupra adoptarii legii secretului de stat si de serviciu. "Nu pot sa va spun nimic ca sint la cumparaturi. Cautati-ma de luni incolo. Ce lege? De ce sa va spun, ca sa scrieti toate prostiile la ziar? Nu vreau sa va spun nimic. Am treaba!", ne-a raspuns distinsul deputat. Alta data, Dolanescu s-a scuzat ca se afla in masina si nu poate vorbi de teama politistilor de la Circulatie. Cel mai frecvent, deputatul PRM sustine ca este deranjat in mijlocul unei discutii importante. In caz ca interlocutorul insista, Dolanescu foloseste argumentul suprem: ii inchide telefonul. MIHAELA CONSTANTINESCU Bref PRM declara razboi PDSR Deputatul Ilie Neacsu a afirmat ieri ca, daca pedeserizarea care se face din ce in ce mai simtita in judetul Hunedoara va afecta si membrii partidului din care face parte, PRM va declara razboi total PDSR pe plan local. El a mai spus ca daca va avea semnale ca membrii PRM sint constrinsi sa treaca la PDSR, pentru a nu fi schimbati din functii, va dezgropa securea razboiului si ca PDSR nu are sanse de victorie. ( L.S. ) Lupta PDSR-PUR in Gorj Actualul director general al Termocentralei Rovinari, Ion Pisc, va fi schimbat in mod sigur din functie, conform declaratiilor liderului PDSR Gorj, Nicolae Mischie. Acesta nu a precizat care sint motivele inlocuirii lui Pisc, dar crede ca partidul sau are oameni mult mai capabili sa conduca Termocentrala Rovinari. Ion Pisc nu este inscris in nici un partid, desi PUR, filiala Gorj, i-a luat apararea si a criticat politica de pedeserizare lansata de partidul de guvernamint. ( C.T. ) Ursu depune armele in fata PDSR Doru Viorel Ursu si-a dat demisia din ApR, dar ramine in ApR cu sufletul! Adica, dupa cum singur a precizat, si-a dat demisia "din formatiunea social-liberala ApR a lui Teodor Melescanu si Viorel Catarama", dar ramine "in formatiunea social-democrata".Ursu a explicat ca gruparea "social-democrata" va contesta la tribunal metamorfoza "social-liberala" a ApR si se va lupta in justitie pentru pastrarea insemnelor partidului.Ursu a recunoscut: "Vrem sa contribuim la cristalizarea social-democratiei si sa participam la un dialog cu Polul Democrat-Social, ca partid, daca vom izbindi, pentru a participa la formarea Partidului Social-Democrat". ( T.G. ) Inscriptii trilingve Cinci dintre cele 90 de comune sucevene, precum si 38 de sate si catune din totalul de 396 existente in judet intra sub incidenta legii administratiei publice locale, potrivit careia in localitatile unde minoritatile reprezinta cel putin 20% din numarul locuitorilor, in relatiile cu oficialitatile va putea fi folosita si o alta limba in afara cele romane. In trei localitati sucevene se vor folosi inscriptii trilingve. In satul Maidan sint 69,2% ucraineni si 20,9 % polonezi, in satul Runcu, 25% ucraineni si 23,3 % polonezi, in timp ce in satul Cirlibaba Noua sint 39,9% germani, iar ucrainenii reprezinta peste 20% din populatie. ( T.A. ) [23][pl.dll?rid=expresro] 