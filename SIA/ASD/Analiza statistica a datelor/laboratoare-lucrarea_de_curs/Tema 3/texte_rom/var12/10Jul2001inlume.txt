 Xena isi vinde sabia pe Internet Sabia de samurai invirtita cu atita maiestrie de temuta printesa razboinica Xena a fost pusa recent in vinzare pe Internet, spre incintarea miilor de fani ai popularului serial de televiziune. Arma folosita de Lucy Lawless in ultimul episod al serialului a creat ceva vilva printre "internautii" amatori de televiziune, prin urmare 30 de persoane si-au anuntat deja intentia de a achizitiona insolitul obiect, vehiculind sume intre 3500 si 4500 de dolari. Sabia "sfinta" Katana este confectionata din plastic dur, are un miner cu incizii si o uriasa lama din uretan. Amatorii pot participa la licitatie pe site-ul specializat al Yahoo!. DIANA EVANTIA BARCA Trinta moldoveneasca intre Chisinau si Tiraspol Voronin afirma ca e necesara schimbarea liderului transnistrean Igor Smirnov Presedintele Republicii Moldova, Vladimir Voronin, a declarat intr-un interviu acordat cotidianului rus "Izvestia" ca nu se va putea face nimic in sensul reglementarii conflictului cu Transnistria atit timp cit la conducerea acestui teritoriu separatist se va afla Igor Smirnov. "Cred ca nu vom rezolva nimic cu Smirnov. Asa cum, pe de o parte, am cerut schimbarea politicienilor care aveau miinile pline de singe, si aici il am in vedere pe Snegur, asa si la Tiraspol este necesara schimbarea puterii. Acolo trebuie sa vina la putere oameni bine intentionati, patrioti transnistreni si moldoveni, cu care sa se poata purta un dialog", a afirmat liderul de la Chisinau, inaintea negocierilor tripartite care vor avea loc pe 12 iulie la Kiev. Potrivit lui Voronin, Smirnov este principalul responsabil pentru "criminalitatea si saracia" care s-au instaurat pe teritoriul de peste Nistru, al carui viitor este in prezent "fara perspectiva". "In decembrie vor fi alegeri in Transnistria si nu este exclus ca aici sa se produca schimbari majore. De data aceasta, lui Smirnov nu ii va mai fi atit de usor ca altadata sa-si pastreze functia", a conchis Voronin. ( C.M. ) Tiganii bulgari din Norvegia traiesc cu Viagra Dupa ridicarea obligativitatii vizelor pentru cetatenii bulgari, peste 5.000 de tigani din Bulgaria au plecat in Norvegia, atrasi de conditiile deosebite asigurate de aceasta tara celor care se declara persecutati politic. O data ajunsi in taberele de refugiati, acestia primesc 400 de marci pe luna bani de buzunar si o alocatie de 800 de marci pentru fiecare copil. Ei sint cazati in camine situate in apropierea capitalei Oslo, unde li se asigura si masa, singura lor obligatie fiind aceea de a frecventa timp de trei ore pe zi cursuri de limba norvegiana. Statul norvegian le asigura tiganilor bulgari contracte de munca pe o perioada de opt ani ca taietori de lemne si mineri, dar foarte putini dintre ei accepta sa ramina. Majoritatea lor revin in Bulgaria cu banii economisiti inainte de a expira perioada legala de trei luni, pentru ca altfel risca sa fie expulzati. Falsii imigranti politici isi completeaza veniturile vinzind Viagra la jumatate de pret, medicament ce le este oferit aproape gratuit in Norvegia, ca parte integranta a asigurarii de sanatate. In Bulgaria, patru astfel de pastile costa 131 de marci, iar ei le vind cu 60-70 de marci. PETIO PETKOV (Sofia) Dosarele STASI isca scandal in Germania Oficiul federal insarcinat cu gestionarea arhivelor STASI (politia secreta a fostei RDG) va continua sa dea publicitatii dosarele secrete ale personalitatilor, chiar daca ministrul german de interne, Otto Schily, daduse un ultimatum referitor la blocarea acestei actiuni, relateaza France Presse. "Vom continua aceeasi linie, vom face cunoscute documentele STASI istoricilor si ziaristilor, dupa ce persoanele vizate vor fi fost in prealabil informate", a precizat Christian Booss, purtator de cuvint al presedintelui Oficiului, Marianne Birthler. Schily daduse directorului Oficiului un ultimatum pina ieri la prinz de a se angaja in scris ca va bloca publicarea dosarelor personalitatilor. El s-a opus publicarii acestora in numele normelor de drept, in timp ce Birthler s-a pronuntat pentru respectarea istoriei. "Daca, din contra, veti decide continuarea procedurii actuale (de a dezvalui secrete din arhive ziaristilor si istoricilor), ma voi vedea constrins, spre marele meu regret, sa iau masuri radicale", a avertizat ministrul de interne german. Miercuri, tribunalul administrativ din Berlin a decis interzicerea publicarii dosarului fostului cancelar german Helmut Kohl. Birthler a declarat ca va face apel in cazul acestuia si ca va decide in viitor, de la caz la caz, daca este oportun sa faca sau nu publice dosarele personalitatilor. Polemica s-a extins la sfirsitul saptaminii trecute intre partidele politice, CDU sustinind pozitia ministrului de interne in timp ce SPD si Verzii, membri ai coalitiei guvernamentale, considera ca Birthler a adoptat o decizie corecta. CAMELIA MUNTEAN Geri, linsa si muscata Cintareata pop britanica Geri Halliwell, fosta membra a grupului Spice Girl, si-a uimit admiratorii cu un incendiar numar de strip-tease, executat in cursul unui megaconcert transmis in direct de televiziunea britanica. In urletele frenetice ale multimii, cintareata a aparut pe uriasa scena, amenajata intr-unul dintre cele mai mari parcuri londoneze, calare pe o motocicleta si insotita de nu mai putin de 50 de superbe dansatoare, costumate lejer si dornice de distractie. Chiar si printul Charles si-a intrerupt activitatea pentru a urmari prestatia blondine, una dintre rasfatatele Casei Regale britanice. Cind distractia era in toi, Geri a inceput, cu miscari lascive, sa arunce hainele de pe ea, in timp ce dansatoarele au asaltat-o cu mingiieri, sarutari si uscaturi, spre uluirea celor aproximativ 100000 de spectatori (printre care si copii) si a milioanelor de fani care o urmareau "de acasa". DIANA EVANTIA BARCA La scaldat, printre rechini In marele ocean al geopoliticii, poti sa fii un peste mic si artagos. E dreptul tau la libera exprimare. Mic fiind, ca sa dovedesti tuturor ca ai curaj, ai putea musca de nas vreun vecin rechin. Dar ce-ai putea obtine cu asta? Doua falci dotate cu o dantura stralucioare si ferchezuita, ca-n marile superproductii de film americane, s-ar deschide implacabil si te-ar rupe in doua imbucaturi mai mici pentru o gustare frugala: cleaf-cleaf, asta mic incurca locul. Si actul tau de curaj ar deveni pentru altii un exemplu de inconstienta. Deci, daca esti doar un peste mic, ratacit prin Pacific,ori te pitesti printre corali pina trece primejdia, ori mai e o solutie. Sa aplici metoda pestelui remora. Varianta lui de supravietuire printre rechini este reciproc avantajoasa. Un remora face urmatoarea sugestie unui eventual partener dintos: buna ziua (cu varianta poliglote - "how do you do?" sau "dobroe utro", dupa caz), stimate domnule rechin, daca nu va suparati, va propun sa va fac mai usoara zbuciumata si trepidanta dumneavoastra existenta, scapindu-va de siciitorii paraziti care s-au aciuat pe distinsa dumneavoastra piele. Umila mea oferta nu e promotionala, are un caracter permanent si garantez cu viata mea personala calitatea operatiunii de curatare. Daca este acceptat, printr-un astfel de tirg un mare alb (sase metri lungime si zece tone greutate) scapa de mincarimile stingheritoare si de belelele minuscule pe care nu si le poate rascheta personal cu dintii din cauze obiective de inflexibilitate cartilaginoasa, iar pestele remora (40 de centimetri lungime si circa doua kilograme greutate) supravietuieste elegant pe spinarea pericolului insusi, tranzitind de la un client la altul dupa necesitati si in functie de ocazii. Si, uite asa, cu un "how do you do?" in dreapta si un "pajalujsta" in stinga te strecori unduios printre terori. In acest mod simplu este eludat bine cunoscutul principiu piscicol conform caruia pestele mare il inghite intotdeauna pe cel mic. Singura dificultate majora a unei astfel de tentative este sa alegi rechinul corespunzator si momentul potrivit. In oceanul politicii reale este insa ceva mai complicat. Pentru a putea juca rolul unui remora plutind gratios printre marii rechini nucleari din G-8 nu e suficient sa stii sa inoti ca un peste, sa ai singele lui rece si sa cunosti niscaiva limbi straine. Un astfel de temerar ar trebui sa aiba vocatie de negociator si fler de agent secret pentru a evalua riguros situatiile primejdioase si fluide cu care se confrunta. Din pacate, in ultimii zece ani, politicienii romani au reusit sa faca din tara noastra doar o prapadita de alga marina care striga disperata ca vrea la dreapta, in vreme ce valurile o duc de ici-colo, dupa cum bat vinturile. POLIANA MARDARI Morti cu penisurile retezate de piranha Doi pescari papuasi au murit din cauza hemoragiilor masive suferite in urma taierii penisurilor lor de muscatura unor pesti pradatori, cel mai probabil piranha, care au fost atrasi de organele genitale ale oamenilor dupa "urmele" de urina din apa, a anuntat politia din Port Moresby. Cei doi pescari si-au pierdut viata in timp ce se "usurau" in apele riului Sepic, din jungla situata in nord-vestul Papuei Noua-Guinee, dar in incidente separate, produse la interval de citeva zile. Potrivit specialistilor consultati de autoritati, pestii rapitori, care au o dentitie la fel de ascutita ca o lama de ras, au urmarit "direle" de urina din apa, ajungind la sursa, pe care au luat-o drept hrana. Biologul Ian Middleton a declarat ca, in mod sigur, pesti piranha au ajuns de curind in zona incidentelor, aproape de frontiera cu provincia indoneziana Irian Jaya, unde au inceput sa atace oameni, din cauza lipsei surselor lor de hrana naturala si a insectelor. "Cred ca aceste muscaturi la nivelul aparatului genital se produc din cauza faptului ca pestele detecteaza o schimbare chimica in apa, provocata de urina. El urmareste aceasta "dira" si musca tot ceea ce se afla la origine", a explicat Middleton. TITI STRECHEANU Flash Albania ramine "rosie" Partidul Socialist (PS), la putere in Albania, a anuntat duminica seara ca a cistigat alegerile in 37 din cele 44 de circumscriptii ramase in disputa in cel de-al doilea tur de scrutin al alegerilor legislative. PS a obtinut deja 33 de mandate la primul tur si va beneficia de sprijinul altor doua partide, in acest mod urmind a dispune de o majoritate suficienta pentru a forma un nou guvern si a-si impune candidatul pentru functia de sef al statului. Partidul ar trebui sa dispuna de votul a 84 de deputati din cei 140 pentru a-si impune candidatul la presedintie. ( C.M. ) Semifond cu fundul gol Profitind de vremea extrem de calda din ultimele zile, aproximativ 100 de nudisti au participat la o inedita cursa de alergare, pe o plaja "de profil" din Olanda. Concurentii au parcurs in fuga 5 kilometri (2,5 kilometri dus si tot atit la intors), pe plaja Mari Baja, in cadrul primei curse "La Fundul Gol", in statiunea Zandvoort. ( M.S. ) Visul boschetarului Multi dintre saracii capitalei thailandeze Bangkok isi cistiga traiul scormonind prin gunoaie, in cautare de materiale pe care le-ar putea vinde centrelor de reciclare. Putin dintre acesti oameni defavorizati isi permit sa mai ia din cind in cind cite o "pauza de somn", pentru a se afla, macar in vis, alaturi de superbele manechine prezente in reclamele de pe strazi. ( M.S. ) Mega-evadare prin canalizare Cel putin 105 detinuti au evadat duminica seara din inchisoarea braziliana Carandiru, cea mai mare din aceasta tara, printr-un tunel legat de reteaua de canalizare, a anuntat un purtator de cuvint al Politiei militare din Sao Paulo, citat de France Presse. Potrivit autoritatilor inchisorii, tunelul a fost sapat din interiorul stabilimentului. Pina ieri la prinz, nici unul dintre evadati nu fusese prins. ( C.M. ) Armata germana, in lupta cu kilogramele Armata germana a initiat un program de fitness al personalului sau, dupa ce a aflat ca 40 la suta din soldatii Bundeswehr in virsta de peste 40 de ani sint supraponderali, 10 procente fiind de-a dreptul obezi. Oficialii Ministerului german al Apararii s-au declarat socati de aceasta statistica, hotarind sa deschida un centru special de intretinere fizica a ofiterilor si subofiterilor, intr-o tabara militara din Warendorf. Aici, pe linga clasicele exercitii fizice, militarii germani vor invata cum sa faca sa reziste tentatiei wurstilor si a berilor, astfel incit sa-si mentina o constitutie atletica. ( C.V. ) Copil sfirtecat de rechin si cusut la loc Un baietel de 8 ani, al carui brat drept a fost smuls de muscatura unui rechin, si-a recapatat membrul dupa ce acesta a fost scos din beregata rapitorului, iar medicii spun ca are sanse bune de refacere completa dupa trauma suferita si dupa operatia de reatasare a bratului. Copilul, Jessie Arbogast, a fost operat la Spitalul Baptist din Pensacola, Florida, unde se afla cu parintii si alte citeva rude, in vacanta. Micutul se juca in apa de foarte mica adincime, aproape de mal, cind un rechin lung de 2,1 metri s-a napustit asupra sa, smulgindu-i bratul dintr-o muscatura. Rechinul a fost rapus de un politist care i-a tras in cap patru focuri de arma. Politistul si unchiul lui Jessie au recuperat minuta acestuia, pe care membrii echipelor de salvare sosite rapid la locul tragediei au pus-o in gheata si au transportat-o degraba la spital. ( C.V. ) [21][pl.dll?rid=expresro] 