 O fetita de sase ani A scapat cu viata dupa ce a fost izbita de tren Joi dimineata, Estera Cirdei (6 ani), insotita de alti copii, trecea peste sine si nu a observat trenul care se apropia. Ea a fost lovita violent, scapind ca prin minune cu viata. Cu toate ca trenul era in plina viteza, mecanicul a reusit sa frineze si impactul nu a fost fatal. "Tot timpul mergea cineva cu ea. Dar am crezut ca este destul de mare ca sa poata merge singura la gradinita, mai ales ca eu lucrez, iar sotia sta acasa cu baiatul cel mic, in virsta de doua luni", a declarat, plingind, tatal fetitei. Estera a fost adusa cu o masina a Serviciului de Ambulanta la Spitalul "Sf. Maria" din Iasi, unde a fost diagnosticata cu traumatism cranio-facial, contuzie faciala, politraumatism abdominal si escoriatii la picioare. De la "Sf. Maria", copila a fost transferata la Spitalul de Neurochirurgie Iasi, unde se va stabili daca va fi supusa unei interventii chirurgicale. (C.D.) Comando pentru felina Opt politisti inarmati pina-n dinti au salvat de la moarte o pisica Un fapt mai putin obisnuit si care ar putea sa stirneasca ironii pe seama politistilor s-a intimplat joi, in subsolul blocului 110 de pe strada Prelungirea Bradului din Bacau. Politistii au fost alertati ca la adresa respectiva se afla un spargator de boxe in exercitiul functiunii. In citeva minute, cinci politisti, printre care si luptatori DIAS, inarmati cu pistoale mitraliera si cu cagule pe cap, au ajuns la locul faptei. Pentru ca din subsol se auzeau zgomote ciudate, ei au apelat la alti trei colegi, care le-au sarit imediat in ajutor, la fel de bine inarmati. Cind au patruns in zona boxelor au dat peste periculosul "infractor": un motan simpatic, care isi prinsese capul intr-un grilaj si era cit pe ce sa moara sugrumat, zbatindu-se sa scape. Politistii au salvat motanul si s-au retras la baza, amuzati si inciudati totodata. CLAUDIU TARZIU Curier medical Acneea, o problema pentru adolescenti Marea majoritate a tinerilor aflati la virsta pubertatii se confrunta cu o problema extrem de suparatoare: acneea. Peste 80 la suta din tinerii cu virste cuprinse intre 15 si 20 de ani au acnee. Chiar daca, in sine, nu este o boala care sa prezinte un pericol pentru sanatate, disconfortul estetic produs de micile cosuri rebele, care invadeaza mai ales fata, pune mari probleme atit medicilor, cit si pacientilor. Ce sint de fapt "cosurile"? Acneea este o afectiune a portiunilor de piele bogate in glande sebacee, caracterizata prin secretie abundenta de sebum - o substanta grasoasa, produsa de glandele sebacee - si modificari ale structurii pielii, care duc la formarea de comedoane (acele puncte negre sau albe care preced aparitia unui cos), papule, pustule, noduli si cicatrice. Astfel de regiuni se gasesc in special la nivelul fetei, capului, umerilor si la nivelul toracelui. Desi in urma acestor inflamatii pielea se poate infecta cu bacterii sau fungi, acneea nu este o boala infectioasa, deci nu este produsa de un microorganism si nici nu este contagioasa (nu se poate transmite de la o persoana la alta prin contact). Acneea nu este o afectiune determinata de o singura cauza, ci rezultatul mai multor factori favorizanti. In cazul acneei juvenile, care ii afecteaza pe tinerii aflati la pubertate, dezechilibrele determinate de "furtuna hormonala" sint, in mare masura, motivul acestor mici neplaceri. Exista si situatii in care acneea este produsa de factori externi (produse cosmetice, detergenti, iritatii mecanice, anumiti germeni, medicamente - corticoizi, vitamina B12, hormoni masculini etc). Stresul, parintii si transpiratia favorizeaza aparitia cosurilor Factorii genetici au o importanta hotaritoare in aparitia acneei. Daca ambii parinti au avut sau au acnee, in proportie de 50 la suta copilul are sanse sa faca, la rindul lui, acnee, la pubertate. Perioada premenstruala agraveaza sau favorizeaza aparitia acneei. Transpiratia, caldura umeda, stresul, unele uleiuri sau creme aplicate pe piele se numara, de asemenea, printre factorii favorizanti. Chiar daca unii specialisti contesta rolul dietei in aparitia si intretinerea afectiunii, s-a demonstrat ca alimentele cu continut mare de grasimi, prajelile, carnea de porc, alcoolul, ciocolata si condimentele foarte puternice (boia, mustar, piper) favorizeaza aparitia bolii. Activitatea sexuala nu vindeca acneea Exista de multa vreme printre adolescenti ideea ca acneea reprezinta, de fapt, expresia lipsei vietii sexuale. S-a demonstrat ca acneea poate sa apara chiar si in conditiile unei activitati sexuale extrem de intense. Este adevarat ca nivelul crescut al testosteronului in singe creste secretia de sebum si, deci, posibilitatea aparitiei acneei, dar variatiile concentratiei hormonale in singe sint nesemnificative in urma unor relatii sexuale si nu influenteaza practic boala, ceea ce infirma diversele mituri ale generatiilor tinere. Citeva sfaturi utile "Extirparea" prin metode empirice a punctelor negre si "stoarcerea" cosurilor cu unghiile sint metode care pot duce la suprainfectarea zonei si formarea unui furuncul sau pot lasa cicatrice inestetice pentru tot restul vietii. Astfel de operatii trebuie facute de un medic dermatolog, numai dupa o sterilizare a instrumentelor si dupa o spalare si dezinfectare cu spirt si tinctura de iod a zonei respective. De asemenea, trebuie respectate cu strictete regulile de igiena personala: zonele afectate trebuie spalate de cel putin 3-4 ori pe zi, cu apa calduta si sapun pe baza de peroxizi (se gaseste in farmacii). Pielea se va sterge cu un prosop curat, de folosinta individuala. In zilele insorite, un tratament la indemina tuturor este cura heliomarina si expunerea treptata a zonei afectate la soare, radiatiile solare ultraviolete avind un efect benefic. S-a demonstrat ca ultravioletele produse in mod artificial nu au nici un efect asupra acneei. Briza marina favorizeaza, de asemenea, vindecarea leziunilor. Medicamente care ajuta Tratamentul medicamentos urmareste in special reducerea secretiei de sebum, refacerea leziunilor pielii si reducerea inflamatiei sau a unor infectii secundare. Se folosesc in special produse sub forma de lotiuni, creme, geluri sau solutii alcoolice. Cele mai utilizate produse si preparate sint cele pe baza de tretinoin - crema sau lotiune care se aplica in strat subtire pe zona afectata, de doua ori pe zi, iar pentru tenul deschis sau sensibil o data la doua zile. Tratamentul trebuie urmat timp de doua-trei luni. Nu se aplica pe mucoase, pe rani si nu trebuie folosit concomitent cu expunerea la soare. Se folosesc, de asemenea, produsele pe baza de peroxid de benzoil, sub forma de sapun, gel sau lotiune. In farmacii se gasesc si preparate farmaceutice pe baza de acid acetilsalicilic, rezorcina si sulf. In cazul aparitiei unor complicatii (infectarea cu diferiti germeni si aparitia unor furuncule sau abcese) este necesara consultarea unui medic care trebuie sa prescrie un tratament cu antibiotice. Dr. NICOLAE LEAHU Retete naturiste Ceaiuri, tincturi si sucuri folosite pentru cataplasme, bai si aplicatii locale Infuzie dintr-o lingurita de muguri de plop zdrobiti, la 250 ml de apa clocotita. Cataplasme, bai si spalaturi locale. Pentru tenul gras se utilizeaza infuzia din frunze de salvie - o lingurita la 250 ml de apa clocotita; bai, cataplasme si spalaturi locale. Infuzie cu frunze de galbenele, 3-4 lingurite la un litru de apa; bai, cataplasme si spalaturi locale. Infuzie de radacina de brusture, 100 g radacina la un litru de apa; cataplasme si bai locale. Decoct din 20 g de linarita intr-o jumatate de litru de apa sau lapte; cataplasme sau bai locale. Decoct din frunze de macris, 3-4 lingurite la o jumatate de litru de apa; bai si cataplasme locale. Infuzie din radacina si flori de cicoare, 4-5 lingurite la un litru de apa. Aplicatii locale cu napi fierti. Se freaca locul respectiv cu o bucata de nap, in asa fel "nc"t acesta sa-si lase sucul. Aplicatii locale cu frunze fierte de praz, cu suc proaspat de varza alba sau cu felii proaspete de rosii, de doua-trei ori pe zi, timp de doua-trei saptamini. Apiterapie Alifie cu propolis - se ung zonele afectate de doua ori pe zi. Homeoterapie Arnica - pentru eruptiile simetrice, pustuloase. Belladonna - pentru acneea rozacee. Bromium - pentru localizarile la fata si trunchi. Kali bromatum - remediul specific pentru acneea juvenila. Sulfur - pentru punctele negre de pe frunte, barbie si spate. Balneo si fizioterapie Exercitiile fizice, sportul si eliminarea sedentarismului au o actiune benefica. Sint indicate statiunile cu ape sulfuroase ca: Mangalia - Saturn, Calimanesti-Caciulata, Olanesti si Herculane. Dietoterapie Cure zilnice, timp de cite doua-trei saptamini si pauze de cite doua saptamini, cu amestecuri din: 20 ml suc de morcov, 150 ml suc de telina si 50 ml suc de patrunjel sau 250 ml suc de morcov si 150 ml suc de spanac sau 250 ml suc de morcov, 150 ml suc de salata si 100 ml suc de spanac. Pestele, vinul si miscarea, Retetele tineretii fara batrinete 1. Mult soare si peste Chiar daca soarele imbatrineste pielea, razele ultraviolete favorizeaza producerea in organism a vitaminei D, care este esentiala pentru sanatatea oaselor (ajuta la fixarea calciului). Alte surse bune de vitamine sint sardinele in ulei, tonul si macroul. 2. Pastrati-va memoria cu extracte din plante naturale Specialisti spun ca extractele pe baza de gingko biloba imbunatatesc memoria si ajuta la o mai buna concentrare mintala. 3. Folositi-va creierul! Acesta functioneaza, ca si alte parti ale corpului, pe principiul "foloseste-l sau il pierzi". In acest fel este redus foarte mult riscul de a face boala Alzheimer. Specialistii recomanda, de asemenea, dezlegarea de cuvinte incrucisate (rebus). 4. Asigurati-va vitaminele necesare Vitaminele sint vitale pentru ca organismul nostru sa functioneze bine. O gama larga de boli ale inimii, cancere, chiar si atacul cerebral etc. pot fi prevenite prin asigurarea in organism a cit mai multor vitamine (mai ales C si E). De asemenea, vitamina A este esentiala pentru sanatatea ochilor. 5. Abandonati fumatul Tutunul usuca foarte mult tenul si ingusteaza vasele de singe. 6. Beti un pahar cu vin rosu la cina Micsoreaza riscul de boli de inima si riscul de cancer. Cei care beau unul sau doua pahare cu vin rosu pe zi traiesc mai mult decit cei care nu beau deloc. La femeile aflate la menopauza, vinul rosu protejeaza inima, spun doctorii britanici. 7. Mincati mai putin Reduceti astfel riscul de a va ingrasa si riscul de a face diabet. Mincati multe fructe si legume. 8. Faceti miscare Daca nu vreti sa faceti yoga, inotati. Mentine flexibilitatea si previne durerile articulare. Ridicarea unor greutati mici ajuta femeile sa-si mentina densitatea oaselor, prevenind astfel osteoporoza. 9. Faceti exercitii de respiratie Pina la 40 de ani, fiecare femeie ar trebui sa faca zilnic cel putin o jumatate de ora de gimnastica aerobica, aceasta ajutind la mentinerea sanatatii sistemului respirator. 10. Distrati-va! Un studiu facut pe oamenii care au atins virsta de 100 de ani a dovedit ca unul dintre factorii comuni ai acestora era temperamentul optimist si simtul umorului foarte dezvoltat. Potrivit specialistilor englezi, esenta celor zece metode ar putea fi cuprinsa in urmatoarea maxima: "Maninca mai putin, fa mai mult, bea vin rosu, fa dragoste si invata permanent lucruri noi". TATIANA DABIJA Scoarta pinului maritim previne aparitia cancerului In ultimii ani, in Romania, cancerul bronhopulmonar pare sa se situeze pe primul loc, printre celelalte tipuri de cancere. Peste 6.500 de oameni mor, anual, in tara noastra din cauza acestei afectiuni. Dr. Alexandru C. Grigorescu, medic primar in oncologie medicala si reprezentant national in Societatea Europeana de Oncologie Medicala, propune doua metode simple de prevenire a riscului aparitiei cancerului: o alimentatie bogata in fructe si legume si chemiopreventia. Cercetari in domeniu au demonstrat ca at"t beta-carotenul (prezent in fructele si legumele verzi sau galbene), cit si carotenoizii (pigmentii care dau culoarea inchisa a legumelor si fructelor) previn aparitia cancerului bronhopulmonar. Chemopreventia foloseste bioflavonoizii, substante care pot preveni carcinogeneza (procesul de transformare maligna a celulelor normale). Cea mai importanta sursa de bioflavonoizi se gaseste in extractul din scoarta pinului maritim (specie care creste in sud-vestul Frantei). Efectele benefice ale extractului sint cunoscute inca din secolul al XVI-lea. In 1982 a fost lansat in Europa de vest produsul Pycnogenol, un preparat suta la suta natural, a carui componenta de baza este extractul de Pinus Maritima. A fost patentat in SUA, in 1987, si a constituit obiectul a peste 100 de studii de chemopreventie. Pycnogenolul actioneaza impotriva efectelor nedorite cauzate de radicalii liberi ce apar sub actiunea unor agenti carcinogeni (poluare, fumat, unii constituenti alimentari). Este de 50 de ori mai puternic decit vitamina E si de 20 de ori mai puternic decit vitamina C, fiind lipsit de efecte secundare si de contraindicatii. Pycnogenolul se comercializeaza in toate farmaciile, pretul recomandat de producator fiind de 95.000 lei/flacon. In general, pentru un adult de 70 de kilograme, se recomanda cite 4-5 comprimate, pe zi, in primele 10 zile, si apoi 1-3 comprimate zilnic.(L.C.) Bani in chiloti pentru Spitalul de Urgenta Concertul de 8 Martie din Laptaria lui Enache a debutat cu un recital al trupei rock Ozz, din Galati, care promite. Insa clubul s-a dovedit a fi cu adevarat neincapator la aparitia "nebunilor" de la Spitalul de Urgenta, in jurul 23.00. Interpretind piese proprii sau preluate din folclor, prelucrate si presarate cu niste cuvinte de genul "sfirc", cei cinci baieti au reusit sa incendieze repede atmosfera. Aparuti la inceput in halate de casa pe scena, ei s-au dezbracat, raminind pina la urma in pampers, apoi in chiloti. Publicul isterizat a cintat tot timpul in cor cu formatia, insa la momentul culminant, cind Dan Helciug si-a dezgolit o jumatate de fesa, fete excitate au dat navala pe scena. Unele i-au pipait pe "stripperi", altele le-au bagat bani in lenjeria intima. LIVIU SERBANESCU De Ziua Femeii, au innebunit barbatii O tinara "inviorata" tare s-a lasat chiar dezbracata de "Big Apples" Dupa venirea in Romania a celebrei trupe de strip-tease masculin "Chippendales", putine dintre amatoarele acestui gen de distractie ar fi crezut ca pot vedea un show mai incitant decit cel sustinut de americani la Sala Palatului. Si totusi, doamnele si domnisoarele care, joi noapte, au fost prezente in Club Zerillo's au savurat unul dintre cele mai fierbinti spectacole de strip-tease de care a avut parte pina acum publicul feminin romanesc. Protagonistii acestui show au fost trei dintre membrii trupei "Big Apples" din Viena: Carlos, Laslo si Gio. Acestora li s-a adaugat si un romanas, care-si spunea pe scena "Antonio", si pe care gazdele au incercat in zadar sa-l dea si pe el drept "vienez". Oricit s-a straduit baiatul sa se integreze grupului din Austria, tot degeaba. Baiatul nostru a fost recunoscut de citeva tinere din sala, chit ca se facea el ca nu intelege romaneste. Personajul in cauza nu este altul decit Vladimir Nica, un manechin destul de cunoscut pe la noi, care mai cistiga si el un ban cinstit din strip-tease. Pina la urma, omul nostru s-a dat pe brazda si brusc si-a amintit ca vorbeste aceeasi limba ca si publicul, incepind chiar sa se converseze cu citeva admiratoare. "Lasa sa mai invete si barbatii nostri cite ceva" Spectacolul a fost mai mult decit electrizant. Asa cum se obisnuieste, baietii si-au ales "asistente" din public. Si s-a putut constata ca n-au deloc gusturi rele. Toate femeile care au urcat pe scena alaturi de ei aratau trasnet. Unele dintre ele s-au dovedit a fi familiarizate cu astfel de distractii, altele insa aratindu-se destul de timide. Poate o explicatie a acestei timiditati este si faptul ca in sala, pentru prima data la un astfel de show, au fost si barbati. Unii dintre ei au venit acolo cu prietenele. Si cum sa mai raspunzi gesturilor erotice ale unui stripper superb, cind iubitul tau sta cu ochii pe tine? Daca pe unele dintre spectatoare prezenta barbatilor le-a deranjat, altele au vazut partea buna a lucrurilor. "Lasa sa mai invete si barbatii nostri cite ceva", a glasuit, extaziata de ceea ce-si vedea ochilor, o domnisoara in verva. Cele trei reprize de strip-tease au fost mai putin artistice, dar de un maxim erotism. Musculosii de la "Big Apples" au mimat alaturi de partenerele alese din sala diverse pozitii erotice, de la cea clasica, a "misionarului", pina la sex oral. O tinara incinsa tare s-a lasat chiar dezbracata aproape complet. Unul dintre stripperi i-a scos sutienul cu dintii si a inceput s-o sarute pe sini, spre deliciul, dar si invidia celorlalte spectatoare. Ileana Lazariuc n-a avut multe timiditati Printre vedetele care au urmarit acest show s-au numarat creatoarea Rita Onisca-Muresan, care n-a parut deloc inhibata de prezenta sotului sau in sala, si fetele de la Trinity, in frunte cu Ileana Lazariuc, cea mai "zburdalnica" dintre ele. Proaspat bronzata la solarium, Ileana a avut un chef nebun de distractie. Ea chiar a participat la unul dintre numerele de strip-tease, dovedind ca a ramas cu ceva cunostinte din relatia pe care a avut-o cu un stripper. Si publicul a remarcat asta. "Bravo, Ileana!", a incurajat-o asistenta. Dupa terminarea show-ului, care s-a prelungit pina la ora 3.00, nici o femeie nu parea sa regrete cei 200.000 de lei cit a costat intrarea. Asta in cazul in care biletul nu fusese cumva platit de iubitul care a vrut sa-i faca un cadou special de 8 Martie! CLAUDIA VOICU Furia apelor arunca muntii peste sate De mai multi ani ne-am obisnuit ca jurnalele de stiri sa prezinte primavara de primavara imagini cu gospodarii inundate, cu devastari produse de revarsarea apelor acumulate intr-un timp foarte scurt pe versantii despaduriti ai Apusenilor. Aceleasi case, aceleasi sate, aceleasi drumuri, de parca un scenariu ar fi transpus in scena la fiecare viitura. Ceea ce pentru cititori sau telespectatori pare un cadru de cosmar, pentru oamenii afectati este deja o situatie obisnuita, care, pe an ce trece, incepe sa devina fireasca. Versant prabusit peste casele tiganilor din Daroaia Inundatiile produse la inceputul acestei saptamini in zona Muntilor Apuseni au determinat o serie de alunecari de teren pe raza comunei Rosia Montana. Potrivit informatiilor primite de la Inspectoratul de Protectie Civila Alba si politie, un versant s-a prabusit peste opt locuinte din satul Daroaia. Specialistii ne-au spus ca alte 26 de locuinte sint pe punctul de a se prabusi din cauza alunecarilor de teren. In aceste case locuiesc nu mai putin de 110 familii de tigani. Miercuri dimineata, la fata locului s-au deplasat reprezentantii Prefecturii Alba si cei ai Protectiei Civile, care incearca sa gaseasca solutii viabile pentru rezolvarea situatiei. (L. D.) Blandiana, sub ape Viitura formata pe riul Mures a inundat aproximativ 10 hectare de teren arabil in zona localitatii Blan-diana. Potrivit specialistilor Sistemului de Gospodarire a Apelor Alba, toate debitele riurilor din judet sint in scadere, iar Muresul nu a atins cota de atentie. Terenurile care au fost inundate ieri se afla intr-o zona joasa, la Acmariu nefiind atinsa cota de inundatie. Reprezentantii Protectiei Civile sint de parere ca pe riul Mures nu vor exista probleme deoarece zapada de la munte s-a topit, iar meteorologii au anuntat ca in perioada urmatoare nu se vor inregistra precipitatii insemnate cantitativ. LUCIAN DOBRATER 1.000 de gospodarii, inundate in Bistrita-Nasaud Riul Salauta, umflat peste masura atit de ploile cazute, cit si de topirea zapezilor din Muntii Tiblesului a pricinuit pagube materiale care greu vor putea fi recuperate: poduri rupte, drumuri afectate aproape in totalitate si peste 1.000 de case inundate. Peste tot pe Valea Salautei, de la Romuli, la Telciu si Cosbuc, apele iesite din matca au patruns in case si au maturat tot ce le-a stat in cale. Si, o data cu bolovanii pe care piriul Valea Mariei i-ar aduce asa cum a adus destui in noaptea de luni spre marti, este foarte posibil ca si o parte din terasamentul caii ferate Salva-Viseu, care trece la citiva zeci de metri de grupul caselor amintite, sa coboare la vale din cauza deteriorarii accentuate a terenului pe care este ancorata. FLORICA DURA "Hoitarii" de la Chiajna La fosta groapa de gunoi de linga cartierul Giulesti Sirbi, zeci de oameni scurma prin resturile cladirilor prabusite in urma cutremurului din 1977, cautind fier vechi De mai bine de o luna, fosta groapa de gunoi Chiajna, situata linga cartierul Giulesti Sirbi, este asaltata de tiganii care cauta fier vechi. Zeci de carute sint prezente aproape in fiecare zi a saptaminii, iar zeci de oameni sapa groapa dupa groapa, in cautarea metalului care le asigura banii pentru traiul zilnic. Putini stiu insa ca o buna parte din fierul pe care tiganii il transporta la centrele de colectare provine de la cladirile care s-au prabusit in urma cutremurului din martie 1977. Atunci, autoritatile au transportat la fosta groapa de gunoi cele mai multe dintre resturile ramase in urma seismului. Cimitirul cladirilor prabusite in '77 Groapa de gunoi situata in apropierea fostului cartier 16 Februarie a fost inchisa in urma cu aproximativ cinci ani. Cu toate acestea, exista oameni care isi duc existenta de pe urma colectarii metalelor sau bunurilor gasite in acest loc. "De 11 ani sap gropi si caut fiare vechi, ca sa ma intretin. Am doi copii si trebuie sa fac, cumva, rost de bani. Scot cam 40-50 de kilograme de fier pe zi pe care le car cu un carucior la centrul de colectare. Pe timpul lui Ceausescu mai lucram la CAP-uri, la ferme, dar acum din asta traiesc", ne-a povestit Constantin Stefan, in virsta de 32 de ani. Stefan are insa un motiv de ingrijorare: numarul "cautatorilor de fier vechi" a crescut vertiginos in ultimul timp. Unul dintre motivele pentru care tiganii au luat cu asalt "groapa Chiajna", cum o denumesc localnicii, este inasprirea pedepselor pentru furturi de metale neferoase. "Dupa ce s-a anuntat ca au crescut pedepsele pentru furtul de metale neferoase, tiganii nu prea s-au mai apropiat de zona caii ferate, loc de unde furau tot ce puteau si duceau la centrele de colectare", ne-a declarat plt.-maj. Dan Lepadatu, seful Postului de Politie TF Bucurestii Noi, situat in apropiere de groapa de gunoi. De aceea, multi dintre tiganii care locuiesc in zona au "migrat" spre "groapa Chiajna". Groapa de gunoi, "locul de munca" al cautatorilor de metale Fluxul mare de cautatori de fier vechi a condus chiar la crearea unei mici industrii pe plan local. Asa cum ne-au declarat localnicii, a fost inchiriat chiar un excavator spre a sapa gropi imense pentru ca tiganii sa scoata bucati mari de fier vechi, provenit de la cladirile darimate de cutremurul din 1977. Totodata, in zona s-a deschis un centru de colectare a fierului vechi. Unii dintre tigani si-au construit, strategic, "cartierul general", chiar linga "locul de munca". Majoritatea au carute si transporta fierul vechi la centrele de colectare care ofera un pret mai bun. Altii insa cara cu sacii sau cu carucioarele bucatile de metal la cel mai apropiat centru, la circa trei kilometri distanta. Un kilogram de fier vechi costa intre 800 si 1.000 de lei. Multi nu pot duce decit citeva zeci de kilograme si cistiga 40-50 de mii de lei pe zi. "Cit sa ne ajunga sa luam ceva de mincare", precizeaza Constantin Stefan. PETRISOR CANA DANIEL NEAMU La Focsani, candidatii pentru posturile de maturatori dau Examen scris despre folosirea maturii Se anunta o concurenta serioasa, cu peste 2,5 pe loc Citeva sute de oameni au luat cu asalt primaria din Focsani pentru a se angaja ca maturatori de strada. La cite CV-uri s-au depus la biroul de angajari, se anunta o batalie crincena pentru aspirantii la matura si farasul municipalitatii, mai ales ca posturile scoase la concurs sint limitate. Desi au mai ramas citeva zile pentru depunerea dosarelor, concurenta este mare - 2,5 pe loc. Pentru a putea face "cariera" in maturatul strazilor din Focsani, aspirantii trebuie sa depuna curriculum vitae cit mai complet, scrisoare de recomandare de la fostul loc de munca si trebuie sa aiba experienta in domeniu, lucru care va atirna greu in acceptarea ca maturator. Dupa cum au anuntat angajatii Directiei de Dezvoltare a Serviciilor Comunale din primarie, probele din concurs vor fi destul de dure, iar din cei care s-au inscris deja sint si persoane care au terminat liceul sau scoala profesionala. Viitorii maturatori trebuie sa dea un examen scris despre folosirea maturii, protectia muncii si alte dedesubturi ale meseriei, precum si o proba practica de maturat. Salariul nu va depasi 1,5 milioane de lei. (S.V.) Intoarcere la dragostea dintii Vrincenii, campioni la casatorii second-hand Serviciul de Stare Civila din Focsani se confrunta in ultimul timp cu o situatie inedita. Tot mai multe cupluri care au divortat in urma cu multi ani se intorc la dragostea dintii. La Casa Casatoriilor din Focsani se depun acte intr-o veselie pentru incheierea unei noi casatorii cu vechiul partener. Dupa multi ani de despartire, fostii soti au ajuns la concluzia ca tot mai bine e sa traiasca impreuna si vor sa-si uneasca din nou destinele in fata ofiterului starii civile. Dupa cum ne spune Adina Lidia Salomea, de aproape 30 de ani ofiter la Starea Civila din Focsani, a aflat cu surprindere ca multi dintre cei care i-au trecut pragul pentru a se casatori sau divorta depun acum actele pentru incheierea unei noi casatorii cu vechii soti. Unii dintre ei au ajuns sa-i spuna ofiterului starii civile chiar cumatra sau nasa, pentru ca a asistat de fiecare data, cind au spus emotionantul "Da". Au fost unii care s-au casatorit chiar de trei ori cu acelasi partener. O situatie mai speciala este a unor batrinei din comuna Brosteni care s-au recasatorit dupa 25 de ani, timp in care au avut vieti cu totul separate. Desi la tinerete nu s-au inteles, acum au hotarit sa-si petreaca batrinetile impreuna. SILVIA VRINCEANU Tarife mici, de Sfintii Mucenici Prostituatele din Focsani au "prestat" la pret redus Prostituatele de pe soseaua de centura a Focsaniului, cliente fidele ale Sectiei de dermato-venerice, s-au adaptat repede la cerintele economiei de piata si au "prestat" ieri la pret redus. Fetitele au profitat de vremea frumoasa si au iesit pe traseu, mai ales ca politistii le-au promis ca din primavara le vor trimite cu ziua la prasit. Fetele si-au ocupat inca de la prinz zonele de pe soseaua de centura a Focsaniului, unde au devenit adevarate patroane. Puicutele afisau pancarte cu reduceri de pret, asezonate cu cite un buricel scos pe-afara ori un sin iesit din sutien. Tariful a scazut ieri pina la un pol. Desi politistii au anuntat ca toate sint bolnave de sifilis, iar unele sint chiar infectate cu HIV, oameni legii spun ca prestatoarele nu duc deloc lipsa de clienti. La ora actuala, in condicuta politiei figureaza in jur de 35 de traseiste. Politistii care se ocupa de ele spun ca, daca ar inregistra plingeri de la clientii imbolnaviti, soseaua ar putea fi mai usor curatata. Dar asa, ciinii latra, ursul trece. CAMELIA CHERESTES Bref Explozie la fabrica de mobila Cildro Drobeta Turnu-Severin Sase angajate ale Fabricii de mobila Cildro din Drobeta Turnu-Severin au fost ranite, vineri, in jurul orei 11.00, in urma unei explozii produse in Sectia de finisaje a societatii, informeaza Mediafax. Trei persoane sint ranite grav, avind arsuri de gradul doi si trei pe mai mult de 30 la suta din suprafata corpului. Cauzele producerii exploziei nu au fost inca stabilite. In Sectia de finisaje a combinatului Cildro se lucreaza cu lacuri usor inflamabile. Tircovnic in streang Un batrin in virsta de 68 de ani din Brosteni-Vrancea a fost gasit spinzurat de creanga unui pom din spatele casei. Ion Gaina facea parte din corul bisericii din sat si era nelipsit de la slujbe. Sotia lui, Tinca, spune ca omul ei nu a lasat-o nici un moment sa creada ca ar vrea sa moara. In ultima vreme, dupa cum spune vaduva, Ion se cam luase de bautura, de suparare ca suferea de ciroza. Ea il tinea "din scurt", mai ales ca bolnavul trebuia sa tina regim. Ieri pe la prinz, Gaina si-a cumparat un litru de rachiu si dupa ce si-a inecat amarul si-a pregatit spinzuratoarea. Oamenii din sat spun ca nu va fi inmormintat cu preot pe motiv ca si-a luat singur viata, lucru care este un mare pacat. (CAMELIA CHERESTES) Arestari la Turnatoria Calan Fostul administrator al Turnatoriei 1 Calan SA., Lazar Ignat, si seful Biroului Aprovizionare - Desfacere din cadrul aceleasi societati, Mircea Stefanescu, au fost arestati ieri, pentru o perioada de cinci zile, dupa ce politistii de la Biroul Economico-Financiar din cadrul IPJ Hunedoara au reusit sa stabileasca pina acum ca acestia au comis grave abuzuri in serviciu, aducind un prejudiciu societatii de 900 de milioane de lei. La ora actuala, cercetarile in acest caz continua in cadrul a inca cinci dosare penale, impotriva celor doi mai existind si alte plingeri, valoarea totala a prejudiciilor comise fiind estimata la circa 19 miliarde de lei. (Lucian Stanciu) Vasile a luat foc de la palinca unor vaduve Un bihorean a luat foc de la o sticla cu palinca. Vasile Jurca, 51 de ani, din localitatea bihoreana Dobresti, a ars de viu joi seara, pe un cimp din apropierea casei sale. Barbatul a sarbatorit ziua de 8 Martie cu citeva vaduve dintr-un sat vecin, de la care a primit cadou o sticla cu palinca. La intoarcerea acasa, beat crita, Vasile a cazut, sticla s-a rasturnat, iar continutul i s-a scurs pe haine. De suparare, a dat sa-si aprinda o tigara, moment in care a luat foc. Vasile Jurca a ars ca o torta vie, singur pe cimp. Cadavrul lui a fost descoperit ieri dimineata. Medicul legist si procurorul criminalist spun ca in cauza nu sint suspiciuni de crima. (Miruna Ionescu) Blonda ucisa de-o Honda Un accident de circulatie mai putin obisnuit a avut loc in cursul zilei de joi la Turda, care s-a soldat, din nefericire, cu decesul unei persoane. In jurul orei 16.00, Bogdan Mihai Octavian conducea motocicleta personala, marca Honda, cu numar de inmatriculare 2726-KPI, pe Calea Victoriei, din Turda, cu viteza foarte mare. La un moment dat, acesta a pierdut controlul motocicletei, fiind proiectat in digul riului Aries care se afla pe marginea drumului. In cadere, motociclistul a accidentat mortal o persoana blonda de sex feminin care se afla intimplator in acea zona. La autopsia cadavrului s-a stabilit ca moartea a survenit in urma loviturii puternice primite in zona capului. (Mihai Soica) "Print si cersetor" in versiune romaneasca: Boschetari cu parinti miliardari Paul, fiu de patron, traieste in canale Paul Cornel Caculea are aproape 24 de ani. El traieste pe strazi de mai multi ani, desi tatal lui este un patron prosper din Constanta. Paul ar fi putut sa aiba tot ceea ce si-ar fi dorit un tinar. Dar moartea mamei sale, bolnava de cancer, a dezbinat familia, tatal s-a recasatorit si nu a mai vrut sa stie de fiul lui. Paul a ales sa traiasca in canalele orasului. A cunoscut alti tineri, fugiti de acasa ori abandonati, impreuna cu care a inceput sa consume droguri. Paul spune ca nu-l intereseaza ce va spune tatal lui daca va afla, fiindca oricum nu s-a preocupat niciodata de soarta lui. Baiatul este dependent de aurolac. Tatal lui Paul, om de afaceri din Constanta, spune ca fiul sau este major si ca isi face viata asa cum crede. In urma cu citiva ani, Paul s-a casatorit cu o fata pe nume Maria. El avea 18 ani, viitoarea mireasa doar 17 ani. "Era prostituata si trebuia sa plece la turci. Un peste mi-a propus sa fac acte cu ea. Mi-a dat 300.000 de lei. Erau o gramada de bani, atunci. Am stat cu ea o seara, la mine acasa. Nu pot spune daca a fost ceva intre noi atunci. Mi-ar fi placut sa fie nevasta mea de-adevaratelea! Dar n-avea cum, interesul ei era altul", povesteste Paul. Nelu, tatuat pe tot corpul Nelu Bucur are 24 de ani. Tatal lui este la Baia Mare si are o situatie materiala foarte buna. Parintii lui Nelu au divortat cind baiatul avea 16 ani. Chiar daca nici unul dintre parinti nu l-a vrut, in cele din urma baiatul a ramas cu tatal. Acesta s-a recasatorit, Nelu nu a acceptat situatia si a inceput sa ii faca necazuri. Tatal a refuzat sa il mai primeasca pe baiat in casa lui. Nelu a cunoscut alti baieti. A ajuns pe strazile Galatiului si a vazut ca ii place libertatea pe care i-o oferea strada. S-a tatuat din cap pina in picioare. Nu are nici un loc al corpului netatuat pe corp. Ceilalti tineri se drogau, asa ca a incercat si el. "Am devenit dependent. Ma injectez. Imi cumpar Fortral. Nu se da decit pe reteta, dar ma descurc la farmacie. Ma duc pe la Braila si spun ca am nevoie urgenta de Fortral pentru bunica mea bolnava. Obtin intotdeauna ce vreau. Folosesc doar seringi de unica folosinta", spune baiatul. Pare un baiat istet. El stie ca tatal lui o duce foarte bine. Si mai stie ca nici tatal si nici mama nu il mai doresc. Recunoaste ca a facut prostii, dar "nimeni nu a incercat sa ma ajute". Angel a ajuns sa fure din casa Angel Tataru a implinit de curind 18 ani. A fugit de acasa cu citeva luni in urma. Parintii lui au citeva magazine. Au o casa frumoasa, masini. Angel a intrat intr-un anturaj dubios, iar parintii nu au mai reusit sa se inteleaga cu fiul lor. Tatal baiatului recunoaste ca a gresit: "Cred ca este si vina mea. Poate ca i-am oferit prea mult, dar e singurul copil, i-am dat intotdeauna ceea ce a dorit. Dar, la un moment dat, nu a mai fost de ajuns. Angel a inceput sa fure bani din casa. A vindut si citeva lucruri. A vindut chiar si masina care era a lui. L-am pedepsit si nu i-am mai dat bani de buzunar. Atunci a fugit de acasa. S-a inhaitat cu alti baieti, dubiosi. Poate ca o sa-i vina mintea la cap. Ne-a facut sa suferim foarte mult". Toti acesti tineri sint monitorizati de catre Fundatia Sador. Presedinta fundatiei, Cristina Dumitrache, a incercat sa ii reintegreze in familiile lor. "Orice dialog a fost imposibil. Tinerii acestia sint priviti ca oile negre ale familiei, ca o rusine", spune ea. Satanisti si sinucigasi Unii tineri au format adevarate grupari sataniste. Pe zidurile falezei Dunarii se pot vedea graffiti cu insemne sataniste. Ei se aduna in unele baruri din Galati. Asculta muzica "black". Poarta la git svastici, sint tunsi dupa modelul "nazist" si considera ca la intilnirile lor traiesc "adevarate stari halucinante". Nelu Bucur povesteste ca el are prieteni satanisti. "Stiu ca sint satanisti, dar, desi eu sint prieten cu ei, nu am vrut sa particip la intilnirile lor. Nu stiu prea multe despre ceea ce fac ei. Stiu ca asculta o muzica groaznica". Unii dintre tinerii carora parintii le-au oferit totul au tendinte de suicid. Nicusor Jicman, 22 de ani, si-a dat foc, zilele trecute, chiar sub privirile tatalui sau, care-i oferise totul. Ultimul lucru a fost un apartament in care Nicusor statea singur. Baiatul s-a stropit cu diluant si si-a dat foc, dupa ce incercase sa se arunce pe geam, dar fusese oprit de tatal lui. Nicusor se afla internat la sectia Arsi, in stare grava. Tinerii scapati de sub controlul parintilor sint refuzati si de societate. Traumatizati de divortul parintilor Cristina Dumitrache, presedinta Fundatiei Sador, a incercat sa faca ceva pentru acesti tineri. Ea le-a facut "carduri", ceea ce inseamna un fel de "carte de identitate". Fiecare tinar care traieste pe strada are, in loc de nume, un cod, un numar inscriptionat pe card. Actiunea s-a desfasurat de comun acord cu politia galateana. In acest fel exista o oarecare evidenta a adolescentilor si tinerilor scapati de sub control. Cristina Dumitrache sustine ca in "documentele Sador se afla in evidenta peste 90 de tineri din Galati care consuma droguri. Dintre acestia, 64 sint dependenti de inhalant, iar restul de drog injectabil". Se pare insa ca numarul celor care consuma droguri depaseste 400 de persoane. Conform statisticilor SADOR, cei mai multi tineri care traiesc pe strazi si se drogheaza sint "copii de bani gata, fugiti de acasa, care prefera sa traiasca departe de supravegherea parintilor". Printre acestia sint si adolescenti traumatizati din cauza divortului parintilor sau a unor probleme dintre parinti" - spune Cristina Dumitrache. Fundatia Sador vrea sa infiinteze, pentru tinerii cu probleme deosebite, un centru de tranzit la Nicoresti, un loc in care adolescentii cu probleme sa primeasca consiliere, adapost, sfaturi, ingrijire. Biserica sprijina deja aceasta actiune. Copiii de bani gata, cei mai dificili Florin Gheorghiu, 25 de ani, este voluntar la Sador. El sustine ca in adolescenta a facut greseli, dar ca "au existat oameni care m-au ajutat, si asta vreau si eu sa fac". Florin Gheorghiu a dormit in canale pentru a-i cunoaste mai bine pe tinerii fugiti de acasa. "A trebuit sa fac ceea ce faceau ei. Sa merg in locurile in care mergeau ei. Asa am putut sa-i cunosc si sa le cistig increderea. Tinerii pe care fundatia ii are in evidenta sint copii scapati de sub controlul parintilor. Uneori, am convins familiile sa isi ia inapoi acasa copiii. Acei copii de bani gata ajunsi pe strazi sint cei mai dificili. Daca le spun ca trebuie sa munceasca, sar la bataie. Ei au avut totul si considera ca trebuie sa li se ofere, in continuare, totul", spune Florin Gheorghiu. Fete fugite de acasa In ultimul an, politistii galateni au avut de-a face cu mai multe cazuri de fete fugite de acasa. Parintii disperati au cerut ajutorul politiei. Ofiterii spun ca, in majoritatea cazurilor, familiile in cauza erau "familii bune, dar care isi scapasera copiii de sub control". In unele cazuri, fetele s-au intors singure la casele parintesti dupa ce avusesera parte de experiente sexuale dure. In alte cazuri a fost nevoie de interventia politistilor pentru a le aduce pe fugare acasa, acestea fiind pacalite de diferiti proxeneti care le promisesera "o viata libera, lipsita de griji, departe de ochii parintilor". ALINA COMSA-DURBACA Manuela Fedorca - educatoare Virgil Popescu tine orele de muzica Chiar daca nimeni nu intelege de ce o femeie care a primit de la viata mai mult decit si-a putut dori - frumusete, talent, un barbat cu bani, vila, masini si un copil reusit - a avut nevoie si de propria afacere, Manuela Fedorca Nedelcu are o explicatie. "Eu sint ardeleanca si trasaturile de caracter native nu ma lasa sa traiesc pe spatele cuiva. Am vrut sa fiu independenta financiar si am reusit", spune Manuela, care admite ca din banii pe care ii scoate din gradinita muzicala pe care o patroneaza ar reusi sa traiasca la un standard inalt numai ea, fara sa-si intretina sotul si feciorul. Prima gradinita muzicala din tara In urma cu aproape patru ani, Fedorca a deschis "Music & Kids", prima gradinita muzicala, numita asa nu pentru ca la celelalte gradinite muzica ar fi tabu. Dar, la gradinita Manuelei copiii au parte de ceva mai mult profesionalism. Initial, profesorul de muzica al piticilor a fost Marius Teicu, iar acum, cel care ii invata cum stau notele pe portativ este compozitorul Virgil Popescu. Mai mult de-atit, prichindeii invata si pianul, chiar daca minutele lor mici nu prea ajung la clapele instrumentului. Fedorca a pornit cu sase copii, iar acum are in grija treizeci. Intentia ei a fost ca la gradinita sa nu fie acceptati decit copiii talentati, adica sa fie supusi unei preselectii. Numai ca multi parinti insista ca puii lor sa fie primiti la "Music & Kids", chiar daca nu stau stralucit la capitolul ureche muzicala. Sint incintati de conditiile oferite si vor ca odrasla personala, chiar daca nu ajunge vreun Tom Jones, sa aiba totusi habar de cheia Sol. La inceput, s-a mers in pierdere Din punct de vedere financiar, gradinita solistei este si nu prea accesibila oricui. Nu sint neaparat oameni cu bani cei care isi aduc copiii, dar nici de saraci nu poate fi vorba. Pretul pe luna de 170 dolari pentru program intre 8.00-14.00 si 200 dolari pentru program pina la ora 17.00. Investitiile au fost mari deoarece Manuela a vrut ca totul sa fie ca pentru copilul ei. Si chiar asa si este, dat fiind ca si Eduard, pustiul de patru ani al Manuelei, este unul dintre copiii gradinitei. La inceput, in primul an de activitate, afacerea a mers, cu buna stiinta, in pierdere. Avea doar sase copii, dar conditiile nu erau mai prejos decit acum. Si-a spus ca trebuie sa mearga si chiar a reusit. Probleme au fost doar atunci cind Manuela a trebuit sa-si ia in serios rolul de sef, ea fiind o femeie fragila de la care nu te astepti sa primesti ordine cu fermitate. A schimbat personalul de citeva ori pina a gasit ceea ce ii trebuie si a invatat "sa faca pe sefa cum se cuvine". Mai are ceva timp si pentru muzica, a lansat recent, impreuna cu sora ei (sub titulatura de Elixir), un album si se gindeste sa porneasca intr-un turneu de promovare prin tara. IUSTINA MUNTEANU Cit de curind, la HBO, Jennifer Lopez ne da lectii despre sex Jennifer Lopez a declarat recent ca nu va accepta sa joace intr-un film decit daca va avea un rol destul de sexy pentru ea. Nu a trebuit insa sa astepte mult pentru ca producatorii serialului de succes "Totul despre sex", difuzat de HBO, i-au pregatit un rol scris special pentru ea. In serialul a carui tema se invirte in jurul femeii tipice newyorkeze, obsedata de barbati, au mai aparut, in timp, si alte vedete, printre care Sarah Michelle Gellar, Matthew McConaughey si Kyle MacLachlan . (I.D.) In premiera pe tara, "Frumoasa si Bestia" la Teatrul Tandarica Unul dintre cele mai cunoscute si indragite basme, cu radacini in folclor, "Frumoasa si Bestia" a fost dramatizat, in premiera pe tara, la Teatrul Tandarica. Prima versiune culta a acestei povesti apartine Gabriellei Villeneuve (1740), urmata de cea a lui Jeanne-Marie Leprince De Beaumont (1756). Moti-vul principal a constituit sursa de inspiratie pentru Fratii Grimm si poate fi intilnit la Ion Creanga, in "Povestea porcului", sau Jean Cocteau. Este o poveste in tipare clasice. Un tata si cele trei fiice ajung din intimplare la un castel stapinit de o Bestie. Rupe un trandafir, fara sa realizeze ca este cel mai pretios lucru al imparatiei si, pentru a-i fi crutata viata, trebuie ca o fata de-a lui sa ramina definitiv la palat. Fiica cea mica, frumoasa, buna si desteapta, reuseste sa-l imblinzeasca pe cel condamnat de soarta sa fie o fiara. Dupa un sir intreg de peripetii, de lupte intre bine si rau, Bestia se transforma intr-un print fumos. Semnatarul viziunii scenice si al regiei este Cristian Pepino, iar scenografia, costumele si papusile apartin Cristinei Pepino. Din distributie fac parte: Ioan Brancu, Gratiela Stefan, Daniel Stanciu, Cristian Mitescu, Mariana Zaharia, Liliana Gavrielescu, Dora Ortelecan, Eugenia Barbu, Leonard Popovici, Claudiu Iordan. Premiera are loc la Sala Victoria, astazi si miine, la ora 11.00. OTILIA MIHAILOV "Cutremur" de 7 grade pe scara rock, la Tirgu-Mures Anihilator baga in sperieti autoritatile muresene La concertul de miercuri vor fi dislocati 1.000 de oameni de ordine, iar prefectul de Mures va anunta guvernul despre acest eveniment cu risc maxim Megaconcertul rock al carui protagonist va fi bine cunoscuta trupa Anihilator, care se va desfasura miercuri, 14 martie, la Tirgu-Mures, a pus pe jar autoritatile locale. Ieri, prefectul de Mures, Ioan Toganel, a cerut reprezentantilor Jandarmeriei, Politiei si Pompierilor sa ia masuri deosebite de securitate. El a cerut ca in ziua concertului Primaria Tirgu-Mures si Oficiul Concurentei sa interzica comercializarea bauturilor alcoolice in zona Salii Polivalente, locul de desfasurare a concertului. De asemenea, accesul in sala, care are o capacitate de 2.200 de locuri, va fi permis doar in limita acestora, toti rockerii care nu vor mai prinde loc raminind pe dinafara. La spectacolul de miercuri sint asteptati peste 500 de fani ai trupei rock din Bucuresti, Constanta, Brasov, Cluj si Timisoara. Acestia vor fi controlati la singe la intrarea in sala, iar celor in stare de ebrietate le va fi interzis accesul la concert. Col. Marius Bonteanu, comandantul Comandamentului Judetean de Jandarmi Mures, a declarat ca organizatorii vor suporta costurile pentru asigurarea ordinii cu ocazia acestui concert. Aceste cheltuieli vor fi de aproximativ 150 de milioane de lei. Securitatea va fi asigurata de peste 1.000 de oameni de ordine, jandarmi, politisti si gardieni publici. Col. Bonteanu a prezentat, in cadrul teleconferintei de ieri, un studiu asupra comportamentului fanilor acestei trupe rock, a doua dupa Metallica ca importanta, care va concerta in Romania, el sustinind ca aceasta muzica degradanta ii impinge pe fani la comportamente antisociale. Prefectul de Mures a mai precizat ca va informa si guvernul despre manifestarea de la Tirgu-Mures, care prezinta un risc maxim, el cerind reprezentantilor inspectiei in constructii sa verifice structura de rezistenta a Salii Polivalente. DRAGOS BARDOSI Pina duminica, Femeile, a patra putere in stat Trusturile de presa au fost invitate de catre UNESCO si Federatia Internationala a Jurnalistilor sa faca un gest simbolic si anume sa numeasca femei in posturile de conducere, in locul barbatilor, in perioada 5-11 martie. Femeile care deja ocupa pozitii sus-puse sint, de asemenea, rugate sa demonstreze ca-si fac treaba, altfel riscind sa fie inlocuite. Initiativa - care a functionat in anii precedenti in 56 de tari si in peste 1.000 de organizatii media - vrea sa arate ca in presa foarte putine femei ocupa pozitii de conducere. Potrivit UNESCO, "stirile obiective pot exista doar atunci cind toti jurnalistii au sanse egale sa devina sefi". In plus, femeile nu reprezinta decit 18% din presa mondiala. Acest procentaj era de 17% in 1995, iar potrivit AFP, "in acest ritm, doar peste 160 de ani femeile vor reprezenta 50% din numarul total al ziaristilor din lume". IRINA DUMITRESCU [39][pl.dll?rid=expresro] 