 Ce trebuie sa stie amatorii de calatorii care apeleaza la agentiile de specialitate Turistul nu are pretentii. El are dreptate In ultimii ani, foarte multi romani care au contractat pachete turistice de la diverse agentii au avut de suferit din cauza nerespectarii de catre operatorii din turism a unor obligatii minime fata de acestia. Pentru a evita situatiile neplacute, "Evenimentul zilei" prezinta amatorilor de calatorii citeva conditii pe care prestatorii de servicii turistice trebuie sa le respecte. Agentiile de turism trebuie sa-si informeze corect clientii Agentiile de turism au obligatia sa prezinte informatii clare, care sa nu permita interpretari echivoce in privinta pretului sau a continutului pachetului de servicii oferit, prin intermediul unui catalog sau pliant. In cazul in care un turist solicita pachete de servicii turistice speciale, care nu fac parte din oferta agentiei de turism, acesta are obligatia sa furnizeze turistului un bon de comanda. In acest caz, contractul dintre cele doua parti intra in vigoare in momentul in care turistul primeste confirmarea scrisa a rezervarii transmisa de organizatorul calatoriei, in cel mult 60 de zile calendaristice de la data semnarii bonului de comanda. Daca acest termen nu este respectat sau continutul bonului de comanda difera de continutul confirmarii, turistul poate considera ca voiajul nu a fost rezervat si are dreptul la rambursarea imediata a tuturor sumelor platite. Contractul de calatorie si, dupa caz, bonul de comanda trebuie sa mentioneze n destinatia calatoriei turistice, durata si datele de sosire/plecare n mijioacele de transport utilizate n serviciile de masa furnizate (pensiune completa, demipensiune, mic dejun), precum si categoria de clasificare a unitatilor de alimentatie n adresa si categoria de clasificare a structurilor de cazare n numarul minim de persoane pentru efectuarea voiajului, data-limita de informare a turistului privind anularea calatoriei contractate n ruta n vizitele, excursiile sau alte servicii care sint incluse in pretul total convenit a pachetului de servicii turistice n pretul pachetului de servicii, cu indicarea cazurilor in care acesta poate fi modificat, si tarifele pentru anumite servicii - taxe de aterizare, imbarcare/debarcare in porturi si pe aeroporturi, taxe de turist - daca acestea nu sint incluse in pretul pachetului de servicii turistice n termenele si modalitatea de plata a pretului; termenele in care turistul trebuie sa transmita o eventuala reclamatie pentru neexecutarea sau executarea necorespunzatoare a contractului de calatorie n conditiile de reziliere a contractului de catre consumator n obligatiile agentiei de turism in cazul anularii calatoriei, al inlocuirii sau neasigurarii unor servicii n raspunderea agentiei si despagubirea turistului in cazul nerespectarii clauzelor contractuale. Contractul poate fi prezentat si sub forma unui catalog, pliant sau alt inscris daca turistul este informat despre acest lucru. In cazul in care turistul nu poate participa la calatoria contractata, el poate transfera contractul unei terte persoane. Pretul calatoriei nu poate fi majorat cu 20 de zile inaintea plecarii Preturile stabilite in contract nu pot fi modificate cu exceptia cazului in care contractul prevede explicit acest lucru si daca aceste modificari sint urmare a variatiilor legate de costurile de transport (inclusiv costul carburantului), redeventele/taxele aferente unor servicii (aterizare, debarcare/imbarcare in porturi si aeroporturi sau a taxelor de turist), cursurile de schimb valutar aferente pachetului de servicii turistice contractat. In nici un caz insa, preturile stabilite in contract nu pot fi majorate in cursul celor 20 de zile care preced data plecarii. Turistii trebuie sa mai stie ca in cazul in care o agentie de turism majoreaza cu peste 10% pretul pachetului de servicii stabilit in contract, indiferent de motivele majorarii, contractul poate fi reziliat fara a exista nici o obligatie fata de agentia de turism. In acest caz, agentia de turism are obligatia sa ramburseze imediat turistului intreaga suma platita aferenta voiajului. Turistii pot solicita, dar si plati despagubiri In cazul in care este nevoita sa modifice una dintre prevederile esentiale ale contractului, agentia are obligatia sa informeze turistul cu cel putin 15 zile inainte de data plecarii. La rindul sau, turistul trebuie sa comunice agentiei, in termen de 5 zile de la primirea instiintarii, optiunea sa pentru rezilierea contractului sau pentru acceptarea noilor conditii ale contractului. Pentru daunele materiale cauzate de nerespectarea de catre agentia de turism organizatoare a serviciilor cuprinse in contract, turistul are dreptul la o despagubire care insa nu poate depasi dublul pretului pachetului de servicii inscris in contract. In cazul in care turistul reziliaza contractul pentru un motiv care ii este imputabil, el va trebui sa despagubeasca agentia de turism pentru prejudiciul creat, despagubirea ridicindu-se la, cel mult, pretul calatoriei turistice. NICOLETA BURTAN OVIDIU ZARA In premiera pentru anul 2001, Creste leul! Moneda nationala s-a apreciat ieri, in premiera pentru anul 2001, cu o unitate, pina la 27.177 lei/dolar. In a doua parte a zilei, cotatiile interbancare s-au redus la 27.135/27.145 lei/dolar, cu 30 lei/dolar sub nivelurile de deschidere. Casele de schimb nebancare si-au micsorat cursurile de la 27.000/27.300 la 26.9001/27.150 lei/dolar. Scaderea cursurilor are legatura directa cu cantitatile masive de valuta existente pe segmentele pietei. Aprecierea de ieri a leului a fost anticipata de deprecierile sub medie de marti, miercuri si joi. In legatura cu casele de schimb nebancare mai trebuie spus ca, dupa ce la inceputul saptaminii unele "exchange office"-uri au fortat cursurile, pina la 27.200/27.400 lei/dolar, realitatile pietii le-au conditionat sa le reduca, miscare ce a culminat cu scaderea cursurilor de cumparare sub pragul de 27.000 lei/dolar. (I.B.) Oil Terminal baga firmele la apa Controalele realizate de Garda Financiara la sediile firmelor care au facut afaceri cu Oil Terminal s-au soldat cu amenzi de 207 milioane de lei, confiscari de aproximativ 2,5 miliarde lei si doua sesizari penale. P&M Afairs SRL, avindu-i ca actionari pe Mioara Rus si Aurelian Pantu, a preluat si valorificat de la Oil Terminal produsul recuperat de tip A si l-au transformat in pacura. Pentru cantitatea de 166 tone de pacura, societatea nu a prezentat documente justificative. In urma controlului, Garda Financiara a confiscat suma de 1,266 miliarde lei pentru incalcarea prevederilor legale. Societatea Petro Com SRL a procesat 562 tone de produs recuperat de tip A. Din aceasta cantitate, pentru 258 de tone, societatea nu a avut documente de provenienta a marfii, iar suma confiscata de Garda a fost de 530 milioane de lei. Printre societatile care au avut relatii de afaceri cu Oil Terminal au fost descoperite si doua firme-fantoma (cu sedii neidentificabile): Nicolecris si Cavisima 98, unde figurau ca actionari George Nicola si Ioan Jumba, pe numele carora Garda Financiara a intocmit sesizari penale. GABRIELA TINTEANU Usinor, Salzgitter si Erdemir nu mai vor sa cumpere Sidex Cristophe Corniere, vicepresedintele executiv al companiei franceze Usionor a declarat ieri ca reprezentantii consrotiului compus din Usinor, Salzgitter AG si Erdemir nu sint interesate in momentul actual in a participa la procesul de privatizare al combinatului Sidex. "Noi am propus de mai multa vreme guvernului romn ca managementul sa fie asigurat de consortiul Usinor - Salzgitter AG - Erdemir pentru o perioada de doi ani", a spus Corniere. El a precizat ca Usinor nu-si permite sa participe la privatizarea Sidex atita vreme cit autoritatile romane nu desfasoara transparent acest proces. Reprezentantii consortiului au aratat ca in derularea procesului de privatizare a combinatului au aparut o serie de mari necunoscute: "Exista diferente intre datele financiare pe care noi le detinem, ca urmare a planului de reorganizare pe care l-am propus la Sidex si datele prezentate in caietul de sarcini. Atita vreme cit nu cunoastem date exacte, nu ne bagam la privatizarea combinatului. Nu sintem jucatori de jocuri de noroc", a precizat Corniere. El a mai aratat ca guvernul a refuzat sa accepte privatizarea managementului Sidex, preferind vinzarea actiunilor detinute de stat. Reamintim ca pina acum, in cursa pentru privatizarea Sidex si-au exprimat intentia de a participa grupul americano-indian ISPAT si un consortiu romanesc format din Metanef, Grivco, Metalimportexport si Metal Trade. Termenul limita de depunere a ofertelor este 4 aprilie a.c. OVIDIU ZARA Trup si suflet in asteptarea monedei unice Europredica si eurofitness Flotari bancare O mica banca din Germania, Volksbank Ostholstein Nord, inten-tioneaza sa ofere angajatilor sai un abonament pe o luna la un club de gimnastica de intretinere pentru ca acestia sa fie in forma "n momentul in care vor fi puse in circulatie monedele si bancnotele euro, releva AFP. Dupa lansarea monedelor, pe 1 ianuarie 2002, angajatii bancii nu numai ca vor fi nevoiti sa faca eforturi fizice deosebite pentru transportarea sacilor cu bani, dar vor face si ore suplimentare. Potrivit unor estimari, angajatii celor 15 sucursale ale bancii vor avea de transportat aproximativ 40.000 de tone de bani. Abonamentul la clubul de gimnastica de intretinere va fi oferit in luna decembrie. Altare monetare Preotii Episcopatului catolic Beja din provincia Alentejo, din sudul Portugaliei, in colaborare cu autoritatile localitatilor din cele mai izolate si indepartate zone au declansat o ampla campanie de constientizare a populatiei asupra lansarii monedelor si bancnotelor euro. La sfirsitul slujbelor, preotii bisericilor din regiune isi fac timp pentru a explica oamenilor ce inseamna moneda euro si ce implicatii va avea asupra lor lansarea ei pe piata. (L.C.) In Botosani, Afacerea cu melci s-a impotmolit la cimitir Angajatii fostului sistem cooperatist din judetul Botosani au descoperit printre "naravurile" de care se dezbarasera de mai bine de un deceniu o metoda originala de a face rost de bani. Un sef din conducerea societati Federalcoop Botosani a propus finantarea unitatii cu ajutorul… melcilor. Cum inainte de 1989, aceasta activitate se dovedea a fi extrem de profitabila, melcii "colectati" la Botosani luind calea exportului dupa o "prelucrare" prealabila la o firma din Sibiu, angajatii Federalcoop au refacut vechile legaturi de afaceri, punind la cale o ampla vinatoare de melci prin padurile si islazurile Botosaniului. Cum si pentru a stringe melci era nevoie de o aprobare de undeva, directorul fostei cooperative botosanene, Florin Amironesei, a obtinut, la inceputul lui 2000, OK-ul Agentiei de protectie a mediului pentru "colectarea" a nu mai putin de 10 tone de melci de prin partea locului. Angajatii au purces gospodareste la treaba, cutreier"nd cimpurile (nu cimpii…) din zonele cele mai favorabile traiului molcom al melcilor, considerate a fi comunele Cotusca, Vorona si Radauti Prut, basca cimitirele din tot judetul. A venit si ceasul bilantului dupa obositorul travaliu de un an pe care il presupune fuga dupa melci. Cind au tras linia pentru a vedea daca nu cumva depasisera cantitatea autorizata de 10 tone de melci (cu tot cu cochilii), directorii Federalcoop Botosani au constatat cu mihnire ca intreaga "productie" se ridica la fix 50 de kilograme. Cum pretul platit de sibieni a variat intre 6.000 si 10.000 de lei pe kilogram, in functie de dimensiunile si calitatea melcilor, veniturile obtinute de Federalcoop au ramas cu mult in urma cheltuielilor facute numai pentru obtinerea aprobarii de la Agentia de mediu. Concluzionind ca melcii s-au dovedit a fi cu mult mai ageri decit angajatii proprii, directorul Florin Amironesei a abandonat pentru acest an pista cistigurilor obtinute prin colectarea melcilor, "care ar trebui sa reprezinte 0,1% din cifra noastra de afaceri". Nu inainte insa de a face o serioasa analiza a esecului inregistrat in vinatoarea de melci desfasurata pe parcursul unui an intreg. Astfel ca, dincolo de "iuteala" traditionala a melcilor, care s-au dovedit mai abili decit incercatii cooperatori ai Botosaniului, s-a tras concluzia ca la baza ratarii obiectivelor de plan stabilite in urma cu 12 luni a fost seceta inregistrata in 2000: "Anul trecut a fost unul secetos si nu prea am gasit melci. Nu sint specialist, dar cred ca melcii nu apar chiar in fiecare an, ci la anumite perioade de timp", si-a varsat sec amarul Florin Amironesei. El a explicat ca nici nu puteau colecta "chiar orice gaseam", pretentiile firmei sibiene indreptindu-se cu obstinatie spre "melci maronii si care sa aiba o anumita dimensiune. Una dintre conditii este ca acestia sa fie maturi". Daca afacerea cu melcii ar fi mers, acestia ar fi ajuns in consumul alimentar al locuitorilor din vestul Europei. DORIN BEJENARU [17][pl.dll?rid=expresro] 