 Desi legea nu-i permitea, seful Inspectiei Muncii Ilfov a candidat in alegerile din 2000 Inspectorul Barbu minte cu carnetul PD in mina Materialul publicat saptamina trecuta in "Evenimentul zilei" - "Seful Inspectoratului Teritorial al Muncii Ilfov, bugetar de lux" - a declansat un control-fulger asupra averii si activitatii lui Ionut Barbu, cel acuzat de noi ca a reusit in doar trei ani si jumatate (de cind se afla pe post) sa schimbe saracia somerului cu prosperitatea bugetarului fara prejudecati. Din surse discrete, dar bine informate se aude ca ministrul muncii si solidaritatii sociale, Marian Sarbu, a sunat din concediu pentru a-i ordona secretarului de stat Ion Giurescu sa-i prezinte, pe data de 8 august, rezultatul verificarii informatiilor publicate de noi. Din dorinta de a ajuta echipa trimisa de minister, revenim cu noi elemente asupra cazului inspectorului-sef Ionut Barbu. In discutia avuta cu Ionut Barbu, in timpul documentarii noastre, acesta a declarat categoric ca nu este si nu a fost vreodata membru PD, cu atit mai putin sa fi facut campanie electorala in favoarea acestui partid sau a altuia. La redactia noastra a ajuns insa copia unui document al Biroului Electoral Central care dovedeste minciuna grosolana a inspectorului-sef ITM Ilfov. Ionut Bogdan Barbu figureaza pe lista supleantilor PD in Camera Deputatilor, adica a candidat din partea PD la ultimele alegeri parlamentare. Or, potrivit Legii electorale, pot candida doar membrii de partid. Mai mult, conform Legii statutului functionarilor publici (Legea 188/'99), el nu avea voie sa faca politica si nici macar sa-si exprime inclinatiile politice. Or, dupa cum spuneam in ancheta noastra, Ionut Barbu si-a influentat subalternii sa imparta fluturasi ai PD, a cerut anumitor firme sa sponsorizeze partidul si nu a facut niciodata un secret din relatia sa strinsa cu liderii acestui partid. Dimpotriva, s-a laudat mereu cu prietenia lui Radu Berceanu sau cu faptul ca ar fi ajutat la alegerea citorva primari PD din judetul Ilfov. In ziua in care a fost publicata ancheta noastra, Barbu a convocat o sedinta cu toti subalternii, atragindu-le atentia ca se fura acte din institutie. Potrivit declaratiei sale, inspectorul Florentina Ene (omul sau de incredere) nu inregistrase procesul-verbal de contraventie intrucit acesta ii fusese furat din geanta. Ceea ce uita inspectorul-sef este data asa-zisei amenzi. Controlul respectiv s-a desfasurat la inceputul lunii iulie, iar pina la sfirsitul lunii, cind a aparut materialul nostru, Florentina Ene nu a declarat pierderea sau furtul documentului, dupa cum impunea legea. Incercarile noastre de a discuta cu inspectoarea s-au lovit de refuzul categoric al acesteia: "Din aceasta clipa nu avem ce sa discutam". MARIANA BECHIR Primele urmari ale anchetei "Evenimentului zilei" privind potlogariile de la Inspectoratul Teritorial de Munca Ilfov au aparut deja. Inspectia foloseste acum numai formulare inseriate pentru procesele-verbale si contraventiile semnate, astfel incit niciodata nu se vor mai putea repeta amenzi fictive de genul celor date de Florentina Ene. Banda lantisoarelor, prinsa Politistii galateni au pus mina pe o banda de hoti de lantisoare care actiona in toate zonele orasului. Hotii, care smulgeau lantisoarele din aur de la gitul victimelor, actionau dupa un scenariu bine pus la punct, ei intrind "in scena" in functie de reactia victimei: unul dintre ei fila victima care poseda bijuterii din aur la vedere, o urmarea pina intr-un loc restras, apoi ii smulgea lanturile de la git. Daca victima striga dupa ajutor, intrau in scena ceilalti parteneri care se ofereau sa o ajute si sa prinda hotul, astfel incit sa nu mai fie alertati si alti trecatori. Inca din luna iunie, Sectiile de Politie 2, 3 si 4 au fost sesizate de mai multe persoane de comiterea unor infractiuni de furt de lantisoare prin smulgere. Elementul comun al acestor infractiuni era acela ca, dupa comiterea faptei, in urmarirea autorului plecau persoane "iesite ca din pamint", care insa nu reuseau sa-l prinda pe faptas. Politistii au aflat ca la comiterea faptelor au participat Virginel Morozii, Veta Ali, Pavalache Cristian Manole si Nicusor Matei. Dupa comiterea faptei, autorii se intilneau intr-un loc stabilit anterior si in aceeasi zi depuneau lantisorul din aur la o casa de amanet. Banii obtinuti erau impartiti la locuinta lui Nicusor Matei, unde se stabilea si locul de actiune pentru ziua urmatoare. ALINA COMSA-DURBACA Lovituri pe piata drogurilor Libanezul Zeaiter Hwaican Mahmoud, arestat Libanezul Zeaiter Hwaican Mahmoud, in virsta de 33 de ani, a fost retinut miercuri seara pentru trafic cu droguri. Politistii au gasit in locuinta lui Mahmoud (situata in sectorul 2 al Capitalei) aproape 200 de grame de cocaina. Stupefiantele erau portionate in 20 de capsule. Libanezul se afla de mai mult timp in atentia politistilor Directiei de Combatere a Crimei Organizate si Antidrog. Se presupune ca Mahmoud face parte dintr-o retea internationala de traficanti de droguri, care actioneaza pe ruta estica - din Turcia si Orientul Mijlociu catre Europa de vest. Sotii Kheian si Daniela Rezai, retinuti Un alt cercetat de cadrele DCCOA s-a finalizat tot ieri, cu retinerea sotilor Kheian (cetatean iranian) si Daniela Rezai, in virsta de 30, respectiv 26 de ani. Potrivit politiei, acestia erau destinatarii coletului cu patru kilograme de heroina, descoperit zilele trecute la Giurgiu. Politistii i-au prins pe cei doi in urma unui flagrant: tinara s-a dus la posta din comuna Voluntari sa ridice un colet cu haine, care ii fusese expediat din Turcia. Printre obiectele vestimentare erau ascunse cele patru kilograme de droguri. In momentul in care a ridicat "marfa", femeia a fost retinuta. Iranianul Kheian Rezai este un client mai vechi al politiei: el a mai fost condamnat pentru trafic cu droguri, in urma cu trei ani, dar a facut doar citeva luni de inchisoare. DANIEL NEAMU Magistratii si inculpatii au fost evacuati in timpul proceselor Alarma cu bomba la Judecatoria Sectorului 3 Toate persoanele aflate ieri in incinta Judecatoriei Sectorului 3, de la magistrati pina la "clientii" aflati in boxa acuzatilor, au fost evacuate de urgenta din cladire in jurul orei 11.45. Aceasta masura extrema a fost luata ca urmare a faptului ca la ora 11.40 o voce de barbat l-a anuntat pe ofiterul de serviciu de la Politia Capitalei ca in sediul judecatoriei a fost amplasata o bomba. Imediat dupa evacuarea cladirii, la fata locului s-a deplasat un echipaj al Serviciului Pirotehnic din cadrul IGP. Ajutati de un ciine lup antrenat pentru descoperirea materialelor explozive, specialistii pirotehnisti "au periat" cu atentie intreaga cladire, de la subsoluri pina la pod. In afara lor, la verificare au participat si trei ofiteri de la Politia Capitalei, asistati de magistratul Marin Circel, vicepresedintele judecatoriei. Au fost controlate, de asemenea, minutios atit salile de judecata, sediile arhivelor, grupurile sanitare, cit si birourile procurorilor si judecatorilor. Pentru descoperirea unei eventuale "scrisori-capcana" au fost verificate si plicurile sosite inca de dimineata pe adresa instantei. Controlul s-a extins si asupra tuturor automobilelor parcate in apropierea judecatoriei. Din fericire, aceste verificari amanuntite nu au dus la descoperirea vreunei bombe si s-a tras concluzia ca a fost vorba doar despre o alarma falsa. Controlul a durat 45 de minute. Dupa incheierea sa, magistratii si personalul auxiliar au primit aprobarea de a se intoarce fiecare la locul sau. Dupa alte zece minute, in care angajatii si-au verificat hirtiile parasite in graba pe birouri, s-a admis si intrarea publicului in cladire. Referitor la persoana celui care a anuntat telefonic alarma falsa, singurul indiciu existent pina acum este ca barbatul care a telefonat vorbea cu un accent strain, probabil arabesc. Ipoteza ca aceasta "gluma exploziva" ar fi fost pusa la cale de un inculpat nemultumit de sentinta pronuntata impotriva sa, este infirmata partial de faptul ca, in ultimul timp, la aceasta instanta nu s-au judecat decit cauze legate de litigii civile. Vicepresedintele judecatoriei ne-a relatat ca singura cauza penala s-a "luat in lucru" marti, cind un grup de patru chinezi-recuperatori au fost judecati pentru tilharie. VASILE SURCEL [13][pl.dll?rid=expresro] 