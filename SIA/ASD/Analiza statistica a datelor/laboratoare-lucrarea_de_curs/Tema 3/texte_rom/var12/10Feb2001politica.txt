 Deputat mazilit degeaba de CNSAS Fostul deputat UDMR Rakoczi Lajos s-a retras din cursa pentru parlament, ratindu-si cariera politica si a fost doua luni somer din cauza unui verdict fals al Consiliul National pentru Studierea Arhivelor Securitatii, care l-a gasit informator al fostei Securitati. Lista colaboratorilor a fost data publicitatii pe 22 noiembrie. Rakoczi s-a retras din cursa pentru Camera Deputatilor la solicitarea presedintelui UDMR, Marko Bela, desi verdictul CNSAS nu atrage dupa sine vreo pedeapsa. Convins ca s-a comis o greseala, el a depus o contestatie la Consiliu, contestatie care, conform declaratiilor sale, a fost solutionata de catre CNSAS in 7 decembrie. In urma reverificarii dosarelor, CNSAS a votat in unanimitate ca, de fapt, Rakoczi Lajos nu a fost informator al Securitatii, ba, mai mult, a refuzat orice fel de colaborare cu aceasta. Insa "CNSAS a uitat", dupa cum ne-a declarat deputatul UDMR Ervin Szekely, cel care l-a angajat pe Rakoczi ca sef al biroului sau parlamentar, sa faca publica decizia finala care l-ar fi reabilitat pe fostul deputat. Abia dupa doua luni, la insistentele lui Rakoczi Lajos, CNSAS a recunoscut ca a comis o grava eroare. Fiica lui Rakoczi Lajos, persecutata la liceu pentru ca tatal ei a fost declarat turnator "Este foarte interesant ca rezultatele contestatiei mele au fost decise in data de 7 decembrie 2000, dar concluzia oficiala a fost data publicitatii abia acum. Daca ar fi fost publicata mai devreme, as fi putut sa ma delimitez de acuzatiile defaimatoare", a declarat Rakoczi Lajos. El ne-a declarat ca nu a fost chemat la audieri, unde lucrurile s-ar fi lamurit, ci s-a intilnit cu membrii CNSAS abia cind a depus contestatia. Verdictul Consiliului a afectat-o inclusiv pe fiica fostului deputat, in virsta de 18 ani, care, conform declaratiilor lui Rakoczi Lajos, a fost chemata in fata consiliului profesoral al liceului unde invata, pe motiv ca tatal ei a fost turnator. "Eu vreau o reparatie morala. Nu m-am gindit daca ii dau in judecata. Viata mea a fost rupta in doua", ne-a declarat Rakoczi Lajos. Membrii CNSAS sint pasibili de inchisoare In acest moment, membrii CNSAS se confrunta cu o adevarata problema, caci ii paste inchisoarea. Legea accesului la dosarele Securitatii stipuleaza, in articolul 24, alin. 4 ca "darea spre publicitate a unor date sau informatii din dosare, necorespunzatoare adevarului, de natura sa lezeze viata, demnitatea, onoarea sau reputatia unei persoane constituie infractiune si se pedepseste cu inchisoare de la trei luni la trei ani". Acest lucru nu este valabil doar pentru cetateanul de rind, ci si pentru membrii CNSAS. Surse parlamentare ne-au marturisit ca CNSAS a terminat de verificat fostii parlamentari si ca pe lista celor care au fost gasiti ca au colaborat cu Securitatea se afla parlamentari din fosta putere, in special din PNTCD. Lista cu pricina nu este data inca publicitatii pentru ca ca cei incriminati trebuie sa depuna contestatiile, la care trebuie sa se raspunda. De data aceasta, se aplica "procedura lunga", nu cea folosita in cazul Rakoczi Lajos, pe motiv ca este vorba de cei care au facut parte din fostul parlament. TEODORA GEORGESCU Pentru binele partidului, Petre Roman isi pune gitul pe butuc Petre Roman a anuntat in ultimul moment al sedintei Consiliului de Coordonare National al PD ca nu va candida la presedintia partidului, daca se va pune problema impartirii acestuia in doua tabere. Declaratia lui Roman a venit in urma a peste cinci ore de dezbateri intre taberele conturate in mod evident. Cei care il sustin pe Traian Basescu doresc convocarea cit mai rapid a Conventiei Nationale Extraordinare, care sa puna in discutie sefia partidului, in timp ce sustinatorii lui Petre Roman vor ca o asemenea intrunire sa aiba loc cit mai tirziu, undeva spre sfirsitul anului. La sfirsitul sedintei de ieri, Roman a cerut insistent ca alegerile pentru presedintia partidului sa aiba loc in toamna, vorbind pe fata despre "impartirea in tabere", "incriminari", "aruncarea vinei de la unii la altii", "dusmanii" etc. Traian Basescu a replicat ca nu poate fi vorba despre o lupta in interiorul PD, ci doar despre competitie". La inchiderea editiei, abia incepuse organizarea votului secret pentru convocarea Conferintei Extraordinare. Membrii Consiliului aveau inscrise pe buletinele de vot doua variante: mai sau septembrie. Roman crede ca a pierdut pentru ca i-a atacat pe Iliescu si C.V. Tudor La prima sedinta de bilant a PD dupa alegeri, Petre Roman a promis ca va prezenta un raport politic asupra rezultatelor electorale din 2000. Ieri, in fata a peste 400 de membri ai Consiliului de Coordonare National, liderul PD a facut ce a promis, dar intr-un mod dezamagitor. Ne-am fi asteptat la o analiza asupra propriei activitati, asupra rezultatelor personale in alegeri, avind in vedere ca raportul este unul individual si nu unul colectiv. N-a fost insa asa. A fost o analiza a "parcursului PD in mandatul 1996-2000", in care s-au reluat vechile regrete legate de nepreluarea nici unui minister "din sfera sociala - dreptate, solidaritate si progres", dupa cum a spus Petre Roman. El a amintit faptul ca partidul "a preluat doua ministere" care n-au adus practic nici un avantaj de actiune politica pentru PD, inclusiv prin prestatia ministrilor numiti". Roman a vorbit si despre "insuficienta negocierii" ponderii partidului in guvernare. Chiar daca nu a nominalizat pe nimeni, ne putem aminti unele vechi referiri ale liderului PD la "tradatorii" Adrian Severin si Victor Babiuc, trimisi in calitate de negociatori cu aliatii politici ai PD in 1996, amindoi parasind pina la urma partidul. Nu doar la ei a facut trimitere ieri Petre Roman cind a vorbit despre greselile PD, care erau pe punctul de a-l costa intrarea in parlament. "Greseala noastra strategica este ca nu am reusit sa concepem si sa realizam o campanie electorala pe masura acestei sarcini", considera Roman in raportul sau politic. El aminteste aici de constituirea cu mare intirziere a dispozitivului electoral, de "improvizatia si subiectivismul" ofertei electorale departe de nevoile alegatorilor, de lipsa expertilor in campania electorala si de neglijarea cercetarii electorale de specialitate. Petre Roman si-a axat explicatia esecului PD mai degraba pe imaginea deficitara si pe lipsa profesionistilor in campania electorala si doar colateral pe uzura partidului in perioada guvernarii. Printre rindurile analizei s-au putut citi reprosurile si chiar solicitarea asumarii raspunderii pentru slabele rezultate de catre coordonatorii campaniei electorale. Cine sint acestia? Vicepresedintii Radu Berceanu - coordonatorul ambelor campanii pentru alegerile prezidentiale si pentru parlamentare; Sorin Frunzaverde - seful campaniei lui Petre Roman; Bogdan Niculescu-Duvaz - seful campaniei parlamentare (pina in momentul plecarii unei parti a organizatiei PD Constanta la PNL, o data cu Stelian Dutu). Nici Alexandru Sassu, vicepresedinte responsabil cu imaginea PD, nu a fost ocolit, dat fiind ca Petre Roman a vorbit despre incapacitatea de neutralizare a atacurilor din ultimii ani la care a fost supus atit el, cit si PD. Despre rezultatele proprii, cu mai mult de jumatate sub cele ale PD, Petre Roman a vorbit indirect, desi a recunoscut ca scorul sau a fost cu 87 la suta mai slab decit cel din 1996, fata de o scadere in medie a PD cu 16 procente. "Scorul mai mare pe care l-a obtinut PD", a spus Petre Roman, evitind sa spuna, de exemplu, "scorul mic pe care l-am obtinut eu". Asadar, acest scor mai mare al PD s-ar explica, in viziunea lui Roman, prin eficacitatea si efortul unor organizatii judetene ale PD si prin, atentie: "preluarea nemultumirii alegatorilor fata de guvernare de catre candidatul Petre Roman, care si-a asumat atacurile la Ion Iliescu si C.V. Tudor". "Sa plece baronii" Traian Basescu a avut un discurs suprinzator pentru cei care asteptau ca el sa puna punctul pe "i". Vicepresedintele PD a precizat doar ca, in cazul convocarii unei Conventii Extraordinare, el va candida la presedintia PD si nu impotriva lui Petre Roman. Traian Basescu a lasat deschisa si o portita pe care ar putea iesi in caz de forta majora, spunind ca, daca va exista riscul scindarii PD prin candidatura sa, el se va retrage din cursa. Ieri, in Consiliul de Coordonare National, Traian Basescu a spus ca, daca va candida, o face "pentru binele partidului". Mult mai precis a fost insa Bogdan Niculescu-Duvaz. "Trebuie sa ne asumam responsabilitatea pentru cele mai proaste rezultate electorale, generale si prezidentiale, sigur, cu o exceptie", a spus Duvaz, exceptia la care s-a referit fiind nimeni altul decit Traian Basescu. "Responsabilitatea este a noastra, a tuturor, dar trebuie sa incepem cu virful partidului, care trebuie sa se supuna Conventiei Extraordinare pentru a-i de votul. Sa plece baronii, sa vina altii, sper sa nu devina tot baroni", a afirmat Duvaz. Subiectul "baronilor" a fost adesea adus in discutie in sedinta de ieri, "baroni" fiind numiti, in special, vicepresedintii PD. Acestia au fost acuzati de majoritatea vorbitorilor de lipsa de dialog cu teritoriul. Daca in privinta aceasta putem spune ca a fost un punct comun, nu acelasi lucru s-a intimplat cind a fost vorba despre sustinerile voalate, prea putin directe, ale celor doua personaje-cheie in PD, in acest moment. Singurul dintre cei patru vicepresedinti care a vorbit in sprijinul lui Petre Roman a fost Sorin Frunzaverde, el spunind ca doar patru oameni au lucrat efectiv la campania liderului PD. "Ba, patru oameni au lucrat la ambele campanii: si la parlamentare, si la prezidentiale", a spus Radu Berceanu. El a avut un discurs mai mult decit virulent, asumindu-si integral reprosurile care i s-au adus si pentru modificarile statutului PD si pentru ministeriatul industriilor si cometului si pentru campania electorala. Berceanu a promis solemn ca niciodata nu va mai accepta nici o functie de coordonare in vreunul din domeniile amintite. Dar, a spus el, "sint citiva in sala carora ar trebui sa le crape obrazul de rusine ca au fost desemnati si rugati sa se implice in campanie, dar s-au dat bolnavi, dupa modelul lui Athanasie Stanculescu". Radu Berceanu i-a amintit aici pe Ioan Oltean si pe Corneliu Ruse, ambii sustinatori ai lui Petre Roman. Roman nu-i ca Basescu, asa cum nici Eminescu nu-i ca Alecsandri Dupa modul cum au decurs dezbaterile de ieri, PD pare sa traiasca o criza periculoasa, in ciuda apelurilor destul de dese la unitatea partidului. Prea putine au fost sustinerile nominale referitoare la Roman sau Basescu. Unii au sustinut necesitatea modificarii statutului PD, acesta fiind considerat unicul scop al Conventiei Extraordinare si deci, sa nu se puna problema presedintiei partidului. Apoi, sa se treaca la alegerea conducerilor organizatiilor din tara si abia la sfirsit, nu se stie peste cit timp, sa fie ales presedintele PD. Acestia sint cei care il vor in continuare presedinte pe Roman. Ceilalti, "ai lui Basescu", au cerut convocarea Conventiei Extraordinare, renuntarea la motiuni (programele candidatilor la sefia PD care trebuie sustinute de organizatii) care limiteaza accesul la presedintia PD. Cei care sustin aceasta idee nu sint de acord cu inceperea alegerilor din teritoriu si abia la sfirsit sa fie ales virful. Cei mai directi vorbitori au fost, in favoarea lui Basescu, liderii organizatiilor PD Hunedoara si Gorj, iar in favoarea lui Roman, presedintele organizatiei de studenti. Hunedoreanul a transpus rivalitatea Roman-Basescu intr-una clasica: Eminescu-Alecsandri. "Amindoi au fost regi ai poeziei, dar, in timp ce unul avea un par foarte frumos, celalalt avea o chelie nemaipomenita". Seful PD Hunedoara a primit aplauze furtunoase. NARCISA IORGA Iliescu da iar cu stingu-n dreptu' guvernului Chiar daca va introduce un sistem de vize pentru cetatenii Republicii Moldova, Romania va cauta formule care "sa nu impiedice libera circulatie" a cetatenilor de peste Prut, dupa cum a afirmat ieri, la Vaslui, Ion Iliescu, dupa intrevederea de lucru pe care a avut-o cu omologul sau moldovean, Petru Lucinschi. Seful statului nostru a anuntat, la conferinta de presa comuna cu Lucinschi, despre obligatiile tarii noastre, asumate in fata Uniunii Europene, de securizare a frontierelor, in vederea eliminarii noastre de pe "lista neagra". Securizarea frontierei de est a Romaniei, a explicat presedintele Iliescu, are rolul de a contracara fenomenul de tranzit ilegal cu arme, droguri, persoane etc. El a insistat ca masurile de securizare nu sint menite sa reprezinte o ingradire sau o limitare a dreptului la libera circulatie a cetatenilor Republicii Moldova. ( C.O. ) Coltu' lu' Irina Deputata-jurista explica de ce a cintat melodii deocheate: "Si Creanga a scris Povestea Povestilor, si Eminescu a fost inventiv" Deputatul PRM Irina Loghin isi mentine pozitia fata de ceea ce numeste ea "folclor cu texte direct obscene". Aflata la Drobeta Turnu-Severin, intr-o vizita de lucru a Comisiei de Cultura din care face parte, Loghin a pledat din nou impotriva difuzarii manelelor si a cintecelor cu texte pornografice. Irina Loghin a criticat articolele din presa la adresa sa, simtind nevoia sa explice ce fel de cintece a cintat ea "acum 30 de ani". "Parintii mei au trait cu credinta in Dumnezeu. Daca nu erau atit de saraci m-ar fi ajutat sa fiu medic. Asa am ales sa alint sufletele romanilor prin cintec. In urma acelor articole din ziare, am constatat ca sint foarte multe familii din Romania care ma suna, in urma batjocurii din acele ziare", a spus Irina Loghin. Ea a explicat ca acele cintece cu texte pornografice nu le cinta in public, cu exceptia nuntilor. Astfel, si-a amintit cum a petrecut o noapte intr-o camera de hotel cu fratii Petreus cu "strigaturi din Ardeal" pentru ca "asta e romanul, se mai si distreaza". "O alta intimplare s-a petrecut in casa lui Gheorghe Zamfir, care cinta la pian, iar Nichita Stanescu facea "niste versuri extraordinare" ad-hoc. "Nu am cintat pe scena, in radio, in Electrecord. Pe acesti ziaristi tineriÉ sint prea tineri sa inteleaga. Si Ion Creanga a scris (n.r. - "Povestea Povestilor), Eminescu a fost "inventiv si el", s-a confesat Irina Loghin. "Eu sint de la tara. La noi se faceau seri culturale. Asta ar trebui sa facem, sa readucem caminele culturale. Acolo stringeam analfabetii din sat si ii invatam sa iscaleasca. Se faceau seri culinare, seri de poezie. As vrea sa se reia", a sustinut deputatul PRM. LUCIAN PURCAREANU Liderul ApR se crede "condamnat" inca patru ani la locul de munca "De prea multe ori oferta politica a partidului a ramas in sarcina unui singur om - Teodor Melescanu!" Ziua de astazi se anunta fierbinte pentru ApR, partid care, nu cu mult timp in urma, era considerat o alternativa pentru guvernare, dar care s-a prabusit lamentabil, in urma alegerilor din noiembrie 2000. Consiliul National al partidului se anunta unul "singeros". Cu posibile demisii - ale lui Doru Viorel Ursu, Iosif Boda, Dan Mihalache, dupa cum ne-au declarat surse din partid. Cu acuze aruncate de catre oamenii din teritoriu celor de la centru, in special lui Teodor Melescanu, pe tema fondurilor din campania electorala si a modului in care a fost gestionat partidul, ajuns acum in stare de faliment. Este asteptata si plecarea "miinii drepte" a lui Melescanu, Gheorghe Tinca, care doreste sa se intoarca in Ministerul de Externe, ca ambasador la NATO. Acuzele vor fi cu atit mai aprige si scandalul va fi cu atit mai mare cu cit sedinta Consiliului National se va desfasura cu usile inchise, departe de ochii presei. Nu numai ca din partidul lui Melescanu se asteapta plecarea unor oameni grei, dar si alesii locali cu care Melescanu s-a tot mindrit ar putea sa paraseasca corabia. Asupra acestora au inceput sa se faca presiuni din partea PDSR pentru ca ei sa intre in partidul de guvernamint, dupa cum ne-au marturisit surse din ApR. Desi nu exista o ordine de zi clar stabilita, urmeaza sa se discute astazi si politica de aliante, de care depinde supravietuirea partidului lui Melescanu. Adica se va decide daca se va merge cu PDSR sau cu PD. Aceleasi surse ne-au confirmat ca Melescanu vrea cu PD deoarece in PDSR exista un curent foarte puternic impotriva sa. Pe de alta parte, secretarul general al PDSR, Cozmin Gusa, a recunoscut ieri ca partidul de guvernamint este dispus sa-i ia din ApR pe cei care au o optiune social-democrata. Va prezentam in continuare opiniile lui Teodor Melescanu legate de trecutul si viitorul ApR. TEODORA GEORGESCU Domnule Teodor Melescanu, ce responsabilitate va asumati pentru actuala situatie a Aliantei pentru Romania? Responsabilitatea imi revine in intregime ca presedinte al partidului: si pentru rezultatele bune de la alegerile locale, cind ApR s-a situat pe locul trei, si pentru rezultatele slabe de la alegerile parlamentare si prezidentiale. Sint insa un om care invata din greselile politice pe care le-a facut. Raspunderea imi revine mie, dar si celorlalti colegi care au facut parte din conducerea partidului pentru ca partidul se conduce prin structurile sale alese. Trebuie ca fiecare sa ne asumam partea de responsabilitate care ne revine. Eu am fost primul care la intilnirea din 2 decembrie dupa alegeri am propus sa ne asumam colectiv aceasta responsabilitate si am demisionat si eu, si toti colegii mei din Biroul Executiv, urmind ca la Congresul care va avea loc in luna martie sa se aleaga o noua conducere a partidului. Veti candida din nou pentru functia de presedinte ? Nu cred ca acest lucru poate fi pus sub semnul indoielii atita timp cit, chiar din ultimul sondaj, sint un om care se bucura de cea mai mare cota de incredere in rindul cetatenilor dintre liderii partidului - 15%, si in conditiile in care nici o alta personalitate din partid nu figureaza intr-un asemenea clasament. Sigur, asta nu inseamna ca lucrurile sint transate, eu sint convins ca e bine si sint convins ca vor fi si alti colegi care vor candida si mi se pare foarte firesc sa fie o competitie. Incotro se indreapta ApR, pentru ca voci din partid au declarat, citez: "ApR, de o buna bucata de vreme, este perceputa chiar de liderul sau ca un fel de minge pe care astazi poti s-o vopsesti in verde, miine in rosu"? Nu ma regasesc in aceasta definitie. ApR a fost de la inceput un partid care s-a definit ca partid pragmatic, care se inspira din valorile social-democratiei, dar dintr-o perspectiva moderna, europeana, un partid care este capabil sa adopte niste masuri care sa genereze prosperitate, cum sint masurile liberale din economie. Aceasta a fost identitatea partidului pe tot parcursul, acum trebuie sa o fixam de o maniera mult mai clara decit am facut-o pina acum si sa ne identificam cu o formatiune de tip social-liberal. Vi s-a mai reprosat ca ati condus partidul de o maniera discretionara. Cum comentati? Este o afirmatie care nu tine seama de realitate. Daca mi se poate reprosa ceva, este tocmai faptul ca nu am avut o conducere autoritara si le-am permis tuturor sa se exprime liber, ca nu am folosit niciodata prerogativele pe care le aveam pentru a inchide gura unora sau altora. Care sint fortele politice cu care ati fi dispus sa va aliati ? Exista un proiect, o oferta din partea Partidului Democrat si la care se vor putea alatura si alte forte politice, de a construi o asemenea alternativa la nivelul anului 2004. Fara indoiala ca va avea loc si un dialog cu principalul partid de guvernamint PDSR si pentru faptul ca, fiind la guvernare, va trebui sa colaboram intr-o serie de chestiuni care tin de interesul national si in probleme foarte practice, care tin de sprijinirea alesilor nostri locali, consilieri judeteni, primari. Probabil ca va exista si o disponibilitate pentru un dialog cu Partidul National Liberal, dar toate aceste chestiuni vor fi stabilite la Consiliul National si la Congresul care va avea loc in 16-17 martie. Ati accepta posibilitatea unei fuziuni cu unul dintre aceste partide? O fuziune nu poate fi exclusa. O asemenea fuziune nu e o operatiune care se poate face intr-un birou, pe hirtie sau la televizor. Ea nu trebuie sa fie un simplu eveniment mediatic. Ea trebuie sa porneasca de la apropierile doctrinare, trebuie sa treaca, in mod obligatoriu, printr-o faza de alianta si sa faca dovada capacitatii de actiuni in comun pentru promovarea unor obiective, si numai dupa aceea se va putea ajunge la discutarea unor fuziuni. Nu exclud posibilitatea unei fuziuni, dar ea trebuie construita foarte serios pentru a ne da garantia ca mesajul nostru, ideile noastre, vor face parte din ceea ce va deveni, dupa aceea, o forta politica, alta decit ApR. Care sint primele masuri concrete pe care le veti lua pentru revigorarea partidului ? Cel mai important ar fi sa avem posibilitatea de a ne prezenta mult mai convingator si pe mai multe voci oferta noastra politica. Partidul a avut intotdeauna o oferta politica foarte buna si intotdeauna adaptata la problemele Romaniei, dar de prea multe ori ea a ramas in sarcina unui singur om - Teodor Melescanu. Primul lucru va fi acela ca echipa de cei cinci-sase vicepresedinti ai partidului sa aiba autonomia si capacitatea de a prezenta cit mai convingator acest mesaj. Al doilea lucru va fi acela de a asigura o functionare ireprosabila, foarte disciplinata a unui mecanism de actiune a structurii de partid. Al treilea obiectiv fundamental va fi sprijinirea din toate puterile a alesilor nostri locali pentru ca ei sint cei care ne reprezinta. In perioada urmatoare, pentru mine, ApR va trebui sa fie un partid al alesilor locali. O ultima intrebare. Cum va actiona ApR in urmatorii patru ani, ca partid aflat in opozitie extraparlamentara? Vom actiona ca partid de opozitie. Ca un partid care monitorizeaza modul in care principalul partid de guvernare isi respecta promisiunile. A doua preocupare va fi aceea ca noi, ca partid, sa ne restructuram, inclusiv cu sprijinul altora, chiar si al PDSR. Avem sansa sa scapam de foarte multi oportunisti, oameni care au venit minati de anumite interese, avem ocazia sa scapam de oameni care nu sint facuti pentru politica. Pentru ca politica este o afacere de cursa lunga si vom avea posibilitatea sa atragem oameni noi, oameni care vor fi dezamagiti de modul in care evolueaza politica guvernamentala sau politica in Romania. Astfel incit, in aproximativ doi ani, ApR sa redevina una din fortele politice - singuri sau impreuna cu altii - spre care lumea isi va indrepta sperantele, asa cum a mai facut-o. MIHAELA CONSTANTINESCU Bref Adrian Nastase o "foloseste" pe Minodora Ilie "Eterna si fascinanta" Minodora "nu mai are birou in cladirea guvernului", a precizat ieri un oficial din cadrul executivului, dar va fi "folosita" de catre actuala putere "in relatia cu ONG-urile". Oficialul de la Palatul Victoria a motivat aceasta situatie prin faptul ca "noi nu prea am avut relatii cu societatea civila", iar Minodora Ilie a lucrat pe acest domeniu. "Dom'le, este foarte tenace!", a fost ultima replica a oficialului citat. Precizam ca Minodora Ilie a fost consilier al primului-ministru pe probleme sociale in timpul mandatului a trei guverne: Victor Ciorbea, Radu Vasile si Mugur Isarescu. Ea este, de asemenea, o prietena intima a lui "tanti Jeni", sotia venerabilului taranist Ion Diaconescu. ( M.S. ) Prefectul Salajului s-a saturat de "limbajul de lemn" Printr-o nota interna semnata de prefectul judetului Salaj, inginerul Tiberiu Marc, se aduce la cunostinta tuturor institutiilor subordonate, inclusiv a Consiliului Judetean Salaj, ca, "in calitate de conducator al serviciilor publice descentralizate din Salaj, potrivit Constitutiei Romaniei, va solicit insistent sa elaborati cel putin un comunicat saptaminal catre presa. Atentie! Nu folositi «limbaj de lemn». Comunicatul nu se face doar pentru ca asa trebuie", mai spune nota prefectului. De asemenea, Marc cere organizarea unei conferinte de presa "cel putin o data pe luna". ( C.B. ) Duhurile rele taraniste au fost alungate din birourile parlamentare din Suceava Birourile parlamentare ale senatorilor PDSR de Suceava, Ghiorghi Prisacaru si Radu Pricop, au fost sfintite ieri de un sobor de preoti, in frunte cu consilierul administrativ al Arhiepiscopiei Sucevei si Radautilor, Mircea Nutu. Ghiorghi Prisacaru a mentionat ca "prin sfintirea birourilor parlamentare am vrut sa alungam duhurile rele si mirosurile urite din sticlele goale de bautura". Sticlele respective au fost lasate "mostenire" de fostul senator PNTCD, Petru Juravlea, care a detinut acel spatiu in mandatul precedent. Cind a fost facuta curatenie in acel birou, s-au gasit peste o suta de sticle de diverse marci de bauturi. In urma actiunii de cosmetizare, tabloul liderului taranist Corneliu Coposu a fost inlocuit cu cel al actualului presedinte, Ion Iliescu. ( T.A. ) Grup de rugaciune pentru deputati Camera Deputatilor va avea, de saptamina viitoare, un grup de rugaciune, care se va intruni in fiecare zi de miercuri. Aceasta declaratie a fost facuta ieri, la Cluj, de liderul judetean al PSDR, deputatul Vasile Suciu. Grupul este constituit din 25 de parlamentari din PSDR si este condus de deputatul PDSR Alexandru Lapusan, fost ministru al Agriculturii. La rindul lor, parlamentarii PRM de Cluj sustin ca vor introduce un proiect de lege prin care sa-i oblige pe viitorii demnitari sa sustina un examen de religie inainte de a-si exercita atributiile. Examenul ar urma sa fie dat in fata unei comisii mixte formate din reprezentantii Ministerului Afacerilor Externe si ai Ministerului Educatiei si Cercetarii, iar demnitarii respinsi sa nu-si poata exercita functiile. ( E.C. ) Paunescu si Pruteanu, "oratorii partidului" Senatorul PDSR de Suceava, Radu Pricop, este suparat de modul in care doi colegi de partid l-au indepartat din comisia de mediere a Legii administratiei publice, in care se afla din partea Comisiei de administratie publica si organizarea teritoriului. Pricop sustine ca a fost inlocuit din comisia de mediere "in urma presiunilor exercitate de oratorii partidului, Adrian Paunescu si George Pruteanu care au dorit sa intre in aceasta comisie pentru a-si putea manifesta nationalismul exagerat. Ei nu aveau si nu au ce cauta in aceasta comisie. Noi nu mergem la mediere la cultura, ei nu au ce cauta la administratie". ( T.A. ) Sperante pentru Miron Cozma Presedintele Romaniei nu exclude din start ideea de a-l gratia de pedeapsa cu inchisoarea la care a fost condamnat definitiv de Curtea Suprema de Justitie pe fostul lider al Sindicatelor Miniere din Valea Jiului, Miron Cozma. La intrebarea "Evenimentului zilei" daca va da curs memoriului semnat de sute de mineri, in scopul de a-l gratia pe condamnat, Ion Iliescu a raspuns: "Nu stiu, vom vedea". Seful statului a adaugat: "Eu nu pot sa iau o decizie de unul singur. Trebuie si un aviz al Consiliului Superior al Magistraturii". ( C.O. ) [17][pl.dll?rid=expresro] 