 Pe "ArenA" s-au auzit doar cimpoaiele Turul trei preliminar al Ligii Campionilor a programat miercuri seara prima mansa. Galatasaray Istanbul, avindu-l antrenor pe Mircea Lucescu, a dispus cu scorul de 2-1 de Levski Sofia, iar Gica Popescu a evoluat pe postul de libero toate cele 90 de minute ale meciului. Returul de la Sofia se anunta unul pe viata si pe moarte. Anderlecht Bruxelles s-a impus pe terenul celor de la Halmstad cu scorul de 3-2, insa Alin Stoica n-a bifat nici macar un minut. Ajax Amsterdam a produs surpriza neplacuta a serii, pierzind pe "ArenA" cu scorul de 3-1 in fata scotienilor de la Celtic Glasgow. Cristi Chivu a fost titular, cu o evolutie in nota echipei. La Porto, Mihai Tararache a jucat tot meciul pentru "lacustele" din Zürich. AC Parma - Lille 0-2 (0-0). Au marcat: Landrin (min. 46), Ecker (min. 80); Glasgow Rangers - Fenerbahce 0-0; Steaua Rosie Belgrad - Bayer Leverkusen 0-0; Ajax Amsterdam - Celtic Glasgow 1-3 (1-2). S. Arveladze (min. 40) / Petta (min. 7), Agathe (min. 20), Sutton (min. 55); Hajduk Split - RCD Mallorca 1-0 (1-0). Bilic (min. 20); Slavia Praga - Panathinaikos Atena 1-2 (0-1). Kuka (min. 68) / Liberopoulos (min. 25), Karagounis (min. 56); FC Porto - Grasshoppers Zürich 2-2 (1-0). Paredes (min. 7), Postiga (min. 59) / R. Nunez (min. 50), Petric (min. 56); Haka Valkeakoski - FC Liverpool 0-5 (0-1). Heskey (min. 32), Owen (min. 56, 65 si 88), Hyppia (min. 87); Halmstad - Anderlecht Bruxelles 2-3 (1-0). M. Svensson (min 13), Selakovici (min. 76) / Ki Hyeon Seol (min. 56), Hasi (min. 67), I. Mornar (min. 87); Inter Bratislava - Rosenborg Trondheim 3-3 (0-1). Lembakoali (min. 50 si 63), Drobnak (min. 68) / Brattbak (min. 10), Skammelsrud (min. 77- din penalty), Kunzo (min. 88 - autogol); Galatasaray Istanbul - Levski Sofia 2-1 (1-0). Umit Karan (min. 9), Umit Davala (min. 74) / Giorgi Ivanov (min. 78); FC Copenhaga - Lazio Roma 2-1 (0-0). J. Laursen (min. 72 - din penalty), H. Fernandez (min. 84) / Crespo (min. 55); Wisla Cracovia - FC Barcelona 3-4 (3-2). Pater (min. 22 si 32), Frankowski (min. 37) / Rivaldo (min. 31 - din penalty, 34 si 72), Kluivert (min. 57). Partidele Lokomotiv Moscova - Tirol Innsbruck (3-1) si Sahtior Donetk - Borussia Dortmund (0-2) s-au dispuat marti seara. Returul turului trei preliminar este programat pe 21 si 22 august. Sotomayor si Gebreselassie, detronati Cubanezul Javier Sotomayor si etiopianul Haile Gebreselassie, doi atleti care au facut istorie in ultimii ani, au fost nevoiti sa guste din cupa amara a esecului in ziua a saptea a Campionatelor Mondiale de atletism de la Edmonton. Sotomayor, dublu campion mondial si campion olimpic la Barcelona, in 1992, n-a ocupat decit pozitia a patra in proba de saritura in inaltime, cu o performanta de 2,33 metri. In virsta de 33 de ani, Javier a precizat ca va mai participa la doua-trei concursuri in Europa, dupa care va pune capat carierei sportive, urmind sa devina antrenor al lotului national cubanez. Cistigatorul probei este germanul Martin Buss, care a sarit 2,36 metri, stabilind si cea mai buna performanta a anului. "Nu pot sa cred ca l-am invins pe Haile" Daca Sotomayor a luat decizia de a se retrage dupa acest esec, Gebreselassie (28 de ani) a anuntat ca nu va parasi proba care i-a adus in decursul timpului patru titluri mondiale si doua olimpice. "Sa parasesc proba care mi-a adus atitea bucurii dupa un asemenea esec mi se pare injust. Voi continua sa alerg pina voi obtine un nou succes important la 10.000 de metri", a declarat Haile, care a pierdut la Edmonton prima cursa din ultimii opt ani. Inaintea Mondialelor el anuntase ca are de gind sa se dedice probei de maraton, insa infringerea i-a dat planurile peste cap. Gebreselassie a ocupat doar pozitia a treia, cu timpul de 27 de minute, 54 de secunde si 41 de sutimi, fiind invins de kenyanul Charles Kamathi (27 de minute, 53 de secunde si 25 de sutimi) si de compatriotul sau Assefa Mezgebu (27 de minute, 53 de secunde si 97 de secunde). "Este incredibil! Nu pot sa cred ca l-am invins pe Haile!", a spus imediat dupa terminarea cursei Kamathi (23 de ani), in palmaresul caruia nu figura nici un succes major. O alta medalie de aur pentru Kenya a venit din partea lui Ruben Kosgei, care a adus cel de-al saselea titlu mondial consecutiv pentru aceasta tara in proba de 3.000 de metri obstacole. Nicolau, finalista la triplusalt Singura participare romaneasca la finalele disputate in cursul noptii de miercuri spre joi a fost cea a Ionelei Tirlea, in proba de 400 metri garduri. Ionela s-a clasat pe locul 6, cu timpul de 55 de secunde si 36 de sutimi. Pe primul loc s-a clasat marocanca Nezha Bidouane, cronometrata cu timpul de 53 de secunde si 34 de sutimi. Tot miercuri, Cristina Nicolau s-a calificat in finala probei de triplusalt, cu 14,56 metri, al patrulea rezultat al calificarilor. Proaspata campioana mondiala de la 1.500 de metri, Gabriela Szabo, a anuntat miercuri seara ca se va alinia si la startul probei de 5.000 de metri, unde este campioana olimpica si mondiala "en-titre". "Trebuie sa alerg pentru suporterii mei, care m-au incurajat tot timpul", a spus bistriteanca. Ironia sortii a facut ca romanca sa fie aruncata in aceeasi serie semifinala cu rusoaica Olga Egorova, cea din cauza careia Szabo anuntase ca nu va participa la proba sa favorita. SILVIU TANASE Netoiu, chinuit de amintiri Oltenii dau cu subsemnatul pentru a-si sustine echipa in Ghencea Victoria falsa din prima etapa, 4-0 contra Gloriei Bistrita, a infierbintat spiritele suporterilor olteni pentru meciul de duminica, in care Universitatea va intilni Steaua pe arena din Ghencea. Gruparea din Banie a anuntat ca deplasarea in Capitala va fi gratuita, asa ca fanii "alb-albastrilor" s-au grabit sa se inscrie pentru excursie. La club insa ei au avut surpriza sa constate ca obtinerea unui loc pe lista care va fi avizata de Dan "Aprozar" Sendrea se face in conditii mai anevoioase decit acordarea vizelor Schengen. Astfel, doritorii trebuie sa se prezinte cu buletinul de identitate, sa mentioneze citet numele si prenumele, adresa exacta si numarul de telefon, seria si numarul actului de identitate. Se pare ca, dupa verificari atente, clubul isi rezerva dreptul de a-l suna pe microbist acasa pentru o cercetare si mai amanuntita. In aceste conditii, multi dintre fanii care doresc sa insoteasca Universitatea in Ghencea s-au aratat nedumeriti, dar s-au lamurit repede, aducindu-si aminte ca echipa lor de suflet e patronata de Gigi Netoiu, zis "Comandantul", fost ofiter la "Doi sun sfert". DANIEL NANU MARIO MORCOV Viorel Moldovan va juca printre zgirie-nori Viorel Moldovan, fotbalistul roman al echipei franceze FC Nantes Atlantiques, intentioneaza sa-si agate ghetele in cui la virsta de 32 de ani. Atacantul "canarilor" a implinit, la inceputul lunii iulie, 29 de ani, si are contract cu campioana din Hexagon inca doi ani. "Mai am doi ani de contract cu Nantes si vreau sa duc pina la capat intelegerea. Dupa aceea, as vrea sa joc in America. Zilele trecute, am primit o telegrama de la o firma de impresariat din Statele Unite ale Americii, in care eram intrebat daca nu vreau sa-mi inchei cariera, la 32 de ani, in campionatul acestei tari. Cred ca voi da curs acestei oferte. In tara, daca ar fi sa mai joc, as face-o doar la Gloria Bistrita, echipa care m-a lansat in fotbalul mare. La Gloria as evolua ca libero sau ca mijlocas la inchidere. Este unul dintre visurile mele", ne-a marturisit ieri internationalul roman. In aceasta editie de campionat, Nantes n-a avut un start tocmai fericit, "canarii" suferind doua infringeri din tot atitea jocuri: "Chiar daca in primele doua etape de campionat am fost invinsi, sper sa ne revenim. N-avem nici un motiv sa ne agitam ca spray-urile. In curind ne vom intra in ritm, poate chiar simbata (n.r. - miine), cind intilnim, in deplasare, formatia Troyes". Spre deosebire de Moldovan, atacantul Florin Raducioiu are probleme la AS Monaco, echipa care l-a pus pe lista de transferari. "Este o decizie care m-a surprins si pe mine. Deocamdata, ma antrenez cu Monaco, insa nu stiu ce voi face in continuare", a declarat "Marele Blond", care o are oaspete, in aceste zile, pe sora sa, Irina. DANIEL CONTESCU Finul lui Gica Hagi a avut o revelatie Adi Mutu: "In sfirsit, ma simt un jucator care conteaza" "N-am avut prea multe ocazii sa demonstrez ca merit sa joc la echipa nationala" "Verona este facuta pe masura lui Mutu", a consemnat, in numarul sau de ieri, publicatia italiana "La Gazzetta dello Sport", intr-un articol dedicat fotbalistului roman, aflat impreuna cu colegii sai in cantonament la Malles. "Imi imbunatatesc conditia fizica, iar jocul organizat de antrenorul Malesani se pliaza perfect pe calitatile mele. Intr-o echipa alcatuita pe o mentalitate ofensiva voi gasi, in sfirsit, valorificarea propriilor calitati", a declarat internationalul roman. "Meritul lui Malesani este acela ca ma stimeaza si ma sfatuieste bine, redindu-mi entuziasmul de a juca. Astazi ma simt, in sfirsit, un jucator care conteaza, la care clubul si antrenorul tin foarte mult", a marturisit finul selectionerului Gica Hagi. "Sezonul viitor voi fi printre protagonisti" Despre viitor, Mutu vorbeste cu incredere: "Am promis ca ma voi implica la maximum pentru a rasplati increderea pusa in mine. In sezonul viitor, printre protagonisti voi fi si eu. Adevaratul Mutu se va vedea in noul campionat, cind se va juca pe puncte. Anul trecut, din diverse motive, nu am avut prea multe posibilitati sa demonstrez, la echipa nationala, ca sint un fotbalist de nivel inalt. Am reflectat asupra erorilor comise in trecut. Stiu ca trebuie sa-mi imbunatatesc jocul si sa muncesc cu consecventa pentru a deveni lider", a mai spus ex-dinamovistul. DANIEL CONTESCU Flash Preambul in Trivale FC Arges Pitesti si FCM Bacau deschid astazi, de la ora 17.00, etapa a doua a Diviziei A la fotbal. Formatia din Trivale nu poate conta pe Attila Ghinda (accidentat), in timp ce moldovenii i-au lasat acasa pe Radu Ciobanu (bolnav de oreion) si Florin Ganea (nerefacut). Elevii antrenati de Mircea Rednic au plecat ieri dimineata spre Pitesti si vor sa revina la "zero" in "clasamentul adevarului", dupa infringerea suferita pe teren propriu, in fata Stelei, campioana Romaniei. Partida va fi transmisa in direct de canalul AcasA. ( D.N. ) Pavel a vazut "Tenis la Max" Tenismanul roman Andrei Pavel a ratat calificarea in turul al treilea al turneului de Masters Series de la Cincinnati. Pavel, recent cistigator al Masters-ului de la Montreal, a fost invins miercuri de uriasul Max Mirnii (1.93 m) din Belarus, in doua seturi, cu scorul de 6-1, 6-1. Pentru calificarea in turul doi al competitiei americane, dotata cu premii totale in valoare de 2,95 milioane de dolari, Pavel a primit un cec de 11.000 de dolari. ( L.C. ) Cosmarul unei nopti de vara Steaua - Dinamo Kiev 2-4 (1-3) Au marcat : TRICA (min. 31 si 51)/ BIELKEVICI (min. 8 - din penalty si 28), IDAHOR (min. 44), MELASCENKO (min. 64) Stadion: "Steaua"; Spectatori: 20.000 STEAUA : M. Tudor 5,5 - Fl. Dumitru 5,5, Radoi 5, M. Baciu 4, 5, Mitrita 4- Paraschiv 4 (min. 40 Danciulescu 4,5), Falemi 4 (min. 45 Lincar 4,5), Trica 6, P. Stoica 5,5- Neaga 4,5 (min. 79 D. Balan), Cl. Raducanu 5. An-trenor: Victor Piturca DINAMO KIEV : Filimonov 6- Vasciuk 6, Fedorov 5,5, Holovko 6, Gavrancici 6 (min. 60 Bodnar 5,5), Nesmacinii 6- Sebrenikov 6,5 (min. 67 Peev 6), Bielkevici 7, Hatkievici 6- Idahor 7, Melascenko 7 (min. 84 Cernat). Antrenor: Valeri Lobanovski Arbitri : K. Plautz 5, 5- E. Bereuter 7, Th. Laschober 7 (toti din Austria) Visul de accedere al Stelei in grupele Ligii Campionilor s-a spulberat precum fumul de tigara al lui Gigi Becali, principalul finantator al "ros-albastrilor", in bataia vintului. Fara sa-l mai aiba pe Marian Salomir la centru, cum s-a intimplat duminica la Bacau, ba chiar confruntindu-se pe alocuri cu un arbitraj potrivnic, Steaua a lasat impresia unei echipe neputincioase, lovindu-se de o formatie ucraineana calita in Champions League, competitie in care a marsaluit mai multe sezoane chiar pina in primavara. Dinamo Kiev ne-a demonstrat miercuri seara ca fotbalul lui Mitica Dragomir este departe de ce se joaca in Europa si ca Steaua mai are multe de invatat pentru a se aseza la "masa bogatilor" din Liga Campionilor. Scorul de 4-2 pentru oaspeti reflecta realitatea din teren, insa elevii lui Lobanovski au lasat senzatia ca au apasat pe acceleratie doar atit cit a fost nevoie, pastrindu-se pentru partidele din grupe, acolo unde, cu siguranta, adversarii vor fi mai valorosi. "Gorilele" lui Gigi isi umfla muschii "Astia sint niste nesimtiti", spunea Cristian Topescu, directorul de imagine al Stelei, referindu-se la tupeul operatorilor ucraineni, care doreau sa filmeze meciul, desi nu aveau voie. A fost nevoie de interventia mai multor forte de ordine pentru a li se explica acestora ca n-au dreptate Cu doar citeva minute inainte de startul partidei, fortele de ordine si "gorilele" lui Gigi Becali au facut o razie in galerie pentru a-l aduce la tribuna oficiala pe Jean Pavel, liderul "Armatei Ultra", cazut in dizgratia latifundiarului din Pipera. Gestul lui Becali a fost facut, se pare, pentru a lasa impresia ca cei doi s-au impacat. Unii dintre "ortacii" lui Pavel s-au impotrivit insa in urma vociferarilor si injuriilor adresate fortelor de ordine, multi dintre ei fiind retinuti si batuti cu bestialitate de "oamenii in negru" Fratele geaman al lui Falemi a venit la meci alaturi de Dinu Pescariu si citiva prieteni. Ei au sosit cu doar citeva minute inainte de fluierul de start, cautind in zadar un loc pentru a se aseza. "Du-te cu ea..." Florin Cernat, mijlocasul roman al ucrainenilor, a inceput ca rezerva in partida de miercuri seara. El a traversat terenul de joc, de la vestiare spre banca de rezerve, cu doar trei minute inainte de startul meciului, fiind fluierat copios de cei 20.000 de spectatori. "Pastruga" n-a schitat nici un gest Arbitrul austriac Konrad Plautz a avut probleme in primele zece minute cu "beeper"-ul prin care tinea legatura cu asistentii. Dupa penalty-ul executat de Bielkevici, "centralul" s-a indreptat spre arbitrul de rezerva, care i l-a reparat intr-o jumatate de minut La o lovitura libera executata in minutul 63 de Marius Baciu, balonul sutat de "capitanul" Stelei l-a lovit puternic in cap pe nigerianul Idahor, care s-a prabusit la pamint. Chiar daca se credea ca africanul are nevoie de ingrijiri medicale, acesta s-a ridicat instantaneu, pina si jucatorii stelisti fiind surprinsi de cum si-a revenit atacantul formatiei din Kiev "Secundul" Fane Iovan a urmarit partida de la tribuna a doua, deasupra tunelului care duce la vestiare. "Capitanul de la Sevilla" a fumat aproape un pachet de tigari Kent Premium Lights si murmura atunci cind Steaua scapa pe contraatac: "Du-te cu ea, du-te cu ea...". Iovan nu s-a bucurat la nici una dintre cele doua reusite ale Stelei, fiind impasibil la explozia de bucurie de pe stadion. "Only Russian" Victor Piturca a avut trei schimburi de replici cu arbitrul intilnirii, fiind la un pas de a fi eliminat. Managerul general al Stelei a fost nemultumit de randamentul lui Falemi, Paraschiv si Florentin Dumitru, pe care i-a certat necontenit Dinu "Vama", sosit in debutul partidei la tribuna oficiala din Ghencea si care statea pe un scaun la masa presei, i-a cedat unuia dintre observatori locul sau Aleksandr Filimonov, titularul postului de portar la formatia din Kiev, a fost intrebat daca acorda o declaratie. "French, English?", l-au intrebat reporterii, insa "cheliosul" goalkeeper a raspuns sec: "Only Russian" Primul care a iesit din vestiar la sfirsitul partidei a fost Tiberiu Ghioane, care n-a vrut, initial, sa acorde vreo declaratie. "Ba, esti roman, nu ti-e rusine sa treci asa pe linga presa? Ce, ti-e greu sa spui o vorba?", l-a interpelat un personaj mai in virsta, iar ex-rapidistul si-a lasat geanta jos si a acceptat dialogul. "Vreau sa-mi felicit coechipierii pentru jocul prestat, iar de la Steaua, sincer, ma asteptam la mai mult", a spus Ghioane. El a mentionat de vreo cinci ori ca "intre Dinamo Kiev si Steaua este o diferenta foarte mare". "Mosu' e scula de antrenor" Florin Cernat a iesit jovial de la vestiar. "N-am jucat titular pentru ca antrenorul mi-a spus inca de la Kiev ca nu ma va introduce, pentru ca as fi supus unei presiuni uriase din partea publicului", a afirmat "Pastruga", asa cum este poreclit jucatorul roman. "Vreti sa va spun ceva? Mosu' e scula de antrenor. Nigerianul Lucky Idahor si Serghei Serebrenikov nu au jucat niciodata titulari, iar acum i-a trimis pe gazon tocmai pentru a-i surprinde pe stelisti", a declarat Cernat, in exclusivitate pentru "Evenimentul zilei". Cei mai multi jucatori stelisti au refuzat dialogul cu presa, doar citiva dintre ei avind ceva de spus. "Daca pleci de la o diferenta de 0-2 cu Dinamo Kiev acasa, nu mai ai nici o sansa. Daca mai avem sanse? Sa fim seriosi", a comentat Lincar, in timp ce Danciulescu a afirmat ca "trebuie sa recunoastem ca Dinamo Kiev a fost peste noi in seara asta". Nota discordanta a facut Falemi, care a pus infringerea pe seama meciului de la Bacau. "S-a adunat oboseala, si asta s-a vazut", a spus mijlocasul la inchidere al Stelei. El si Paraschiv au fost dezamagirile serii. Aflat la tribuna oficiala, Dumitru Dragomir, boss-ul de la LPF, s-a limitat sa declare ca "Dinamo Kiev este o echipa care face parte dintr-o alta categorie. Este aproape imposibil sa primesti patru goluri pe teren propriu, chiar daca venea si FC Barcelona. Dinamo Kiev isi selecteaza jucatorii din toata lumea, noi doar din citeva judete". Gigi Becali: "Arbitrul a fost cu ei" Gigi Becali, principalul finantator al Stelei, a coborit spasit de la loji. Cu o fata abatuta si un mers molcom, latifundiarul din Pipera era foarte suparat. "Sint dezamagit. Am avut un ghinion fantastic, pentru ca am primit golurile foarte repede. S-a vazut ca arbitrul a fost cu ei pina la 3-1, apoi a arbitrat corect, insa era prea tirziu. Consider ca mai avem doar unu la suta sanse de calificare. Ne trebuie un noroc chior la Kiev, in contradictie cu ghinionul din acest meci", a spus Gigi Becali, care apoi s-a asezat pe una din scarile de la tribuna oficiala, privindu-i pe suporterii "ros-albastri" care i-au strigat numele. Acesta le-a raspuns, iar fanii l-au aplaudat. Finantatorul stelist si-a aprins o tigara, iar apoi a discutat la telefon mai multe minute, in timp ce una dintre "gorilele" sale ii oferea, din cind in cind, o batista pentru a-si sterge transpiratia de pe frunte. La un moment dat, Gigi si-a dat cravata jos de la git, nemaisuportind zapuseala. Lobanovski se deplaseaza cu mare greutate Valeri Lobanovski a vrut, initial, sa participe la conferinta de presa. El a cerut un autoturism pentru a se deplasa in partea cealalta a stadionului, dar pina la urma a renuntat. "Patriarhul fotbalului estic" nu s-a suit in autocar pentru a merge la aeroport, preferind o masina din partea oficialilor stelisti. Lobanovski a refuzat sa dea vreo declaratie presei, deplasindu-se cu mare greutate. Renumitul tehnician a lasat impresia ca este grav bolnav, fiind tinut de miini si indrumat spre anumite locuri. Senzatia serii a reprezentat-o nigerianul Lucky Isi Idahor, care a acceptat un dialog in limba engleza, insa nu prea intelegea graiul lui Shakespeare. Acesta era foarte bine dispus si avea chef de poante. "N-am pe nimeni sa evidentiez de la Steaua", a adaugat jucatorul de culoare. DANIEL NAZARE ADI DOBRE Magnatul ucrainean, cu ochii pe Sportul Grigori Surkis, unul dintre cei mai influenti oameni din Ucraina, a sosit la Bucuresti de la Viena, cu 40 de minute inainte de inceperea partidei de pe Ghencea. Presedintele clubului Dinamo Kiev a descins din avionul sau particular, de tip Falcon, fiind asteptat la Aeroportul Otopeni de doua Mercedesuri S 600, doua Jeep-uri si doua masini ale Brigazii Rutiere din Bucuresti. Distanta pina in Ghencea, aproximativ 40 de kilometri, a fost parcursa intr-un timp record, magnatul ucrainean ajungind in tribunele arenei steliste dupa numai un sfert de ora. Pe linga bodyguarzii sai obisnuiti, Surkis a avut la dispozitie si patru dintre cei mai bine antrenati agenti de paza de la VVT (firma care asigura paza si securitatea pe stadionul "militarilor"). Inceputul jocului l-a gasit pe Grigori Surkis intr-o loja apropiata de cea ocupata de Gigi Becali, finantatorul gruparii "ros-albastre". In pauza meciului, Surkis s-a intretinut cu selectionerul Gheorghe Hagi si cu Vasile Siman, presedintele Consiliului de Administratie de la Sportul Studentesc. "Boss"-ul studentilor, care are relatii de afaceri cu parteneri ucraineni, a primit invitatia de a participa la returul de la Kiev. "Nu este prima oara cind ma intilnesc cu Surkis sau cu oamenii acestuia. Am discutat despre fotbal si exista posibilitatea unui parteneriat intre Sportul si Dinamo Kiev. Ucrainenii sint interesati de jucatorii de la noi", ne-a declarat Siman. ( L.C. ) Porttigaretul lui Becali si Falcon-ul lui Surkis Spre deosebire de Rapid, acum doi ani, si de Dinamo, anul trecut, Steaua izbutise sa poarte visul schiop al fotbalului romanesc la doi pasi de grupele Ligii Campionilor. In fata gruparii din Ghencea a aparut insa nu o simpla formatie de fotbal, ci o veritabila industrie. Miercuri seara, diferenta dintre noi si ei a fost atit de mare, incit adversarul a lasat impresia ca n-ar putea rata calificarea nici daca ar fi trecut prin cea mai neagra perioada din istoria clubului. Si asta din mai multe motive. Pentru ca... Ei au obtinut pe Sevcenko si Rebrov vreo 40 de milioane de dolari, cam pentru cit sta Romania cu mina intinsa la o transa FMI, in vreme ce fotbalul nostru da cu sapca de pamint cind aude de o vinzare pe doua sau trei milioane de dolari. In timp ce ei si altii ca ei vin cu jucatori care ar fi putut fi la fel de bine baschetbalisti sau aruncatori de greutate, noi iesim la bataie cu alde Florentin Dumitru, Mitrita si Pompiliu Stoica, fotbalisti care ar fi putut fi la fel de bine actori principali pe afisul lui "Gulliver in tara piticilor". Si situatia va exista multa vreme, fiindca antrenorii de la juniori continua sa fie robii gindirii de genul "ia, uite, tata, ce mingicar am descoperit, o ghidoneaza mai ceva ca Ozon". Daca in primii ani de dupa Revolutie, jucatorii visau sa plece la Real Madrid, Barcelona sau Tottenham, cei de azi se roaga in fiecare noapte ca in fata cantonamentului sa apara Mercedesul blindat al polkovnicului de la Kiev sau Donetk. Peste doi sau trei ani vor bloca plecarea lui Melascenko sau a lui Bielkevici, ca sa obtina dupa un sezon preturi care vor sari de 10 milioane de dolari, in timp ce fotbalul romanesc, atent consiliat de ISM si rusinat pe la Riga ori Prilep, n-ar fi fost in stare sa scoata banii astia nici pe Hagi. Piturca se bazeaza pe principiul tocit "cea mai buna aparare e atacul", fiind adeptul victoriilor cu 4-3, care in campionat iti pot aduce 3 puncte la clasament, dar care in cupele europene inseamna sinucidere curata. Stelistii au pierdut din vedere ca drumul spre titlu a fost netezit printr-o ploaie de penalty-uri discutabile, fenomen care inceteaza cind dai peste Dinamo Kiev si peste un arbitru precum Herr Konrad Plautz. In sfirsit, pentru ca tancul lui Dinamo Kiev e ingrijit de clanul Surkis, a carui capetenie se plimba cu un avion Falcon, in vreme ce TAB-ul ruginit al Stelei se oglindeste in naivitatea ce razbate din porttigaretul lui Gigi Becali, omul care declara, chiar si in zilele dinaintea partidei, ca "avem sanse 50-50". Probabil ca vorbele respective i-au smuls pina si imperturbabilului colonel Valeri un suris... DANIEL NANU [19][pl.dll?rid=expresro] 