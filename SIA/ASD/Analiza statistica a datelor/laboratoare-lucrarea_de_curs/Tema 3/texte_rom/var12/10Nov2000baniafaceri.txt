 Cursul sare de 25.000 lei/dolar Ieri, cursul de schimb al monedei nationale a atins pragul de 25.005 lei, in crestere cu 30 de unitati fata de ziua precedenta. Cu toate acestea, nu este vorba despre un caz atipic, deoarece scadenta pentru tranzactiile realizate joi este abia luni. Piata valutara desi nu a inceput ieri in crestere abrupta (25.010 lei/25.030 lei/dolar), BNR a intervenit vinzind valuta in intervalul 25.005 lei/ 25.010 lei/ dolar. Pe final, piata se situa la 25.005 lei/25.015 lei/dolar, ceea ce confirma ca, nivelul comunicat de BNR a fost calculat dupa realitatile din piata. Dobinzile de pe piata interbancara s-au redus in citeva zile de la 50% - 60% la 43% - 49%, ceea ce arata ca problemele de lichiditate ale unor banci, simtite inca de saptamina trecuta, au avut rezolvare. (G.T.) 2,8% in luna octombrie, Inflatia are grija de buzunarul electorilor Institutul National de Statistica si Studii Economice a comunicat rata inflatiei pentru luna octombrie fata de septembrie ca fiind de 2,8%, ceea ce a condus la o rata medie fata de decembrie de 33,5%. Rata medie lunara a inflatiei in primele 10 luni ale anului a fost de 2,9%. Rata inflatiei pe octombrie a fost determinata in principal de cresterea indicilor preturilor la marfurile alimentare cu 3,1%, la nealimentare cu 2,3%, iar la servicii cu 3%. Comparativ cu ultima luna a anului trecut, alimentele s-au scumpit cu 37,5%, fiind cea mai mare crestere inregistrata. Produsul alimentar care a cunoscut cea mai mare crestere de pret in luna octombrie a fost la ulei, de 10,2%. Intimplator sau nu, inflatia corespunzatoare lunii octombrie coincide cu deprecierea monedei nationale din intervalul de timp similar (2,82%).(G.T.) Investitorii FNI, catre membrii Consiliului de Incredere: "Voi v-ati retras la timp banii si singurii pagubiti am ramas noi, prostii!" Conferinta de presa organizata ieri de reprezentantii investitorilor FNI s-a incheiat cu reactia violenta a unui grup de investitori care i-au acuzat pe membrii Consiliului de Incredere ca si-au retras mare parte din banii investiti inainte de colaps. "Probabil stiati ca FNI a functionat ca un Caritas si singurii pagubiti am ramas noi prostii, si acum va scuzati in fata presei", a strigat nervos Iacob Stefan, investitor din Bucuresti, in timp ce altii racneau "hotii!". Ieri, la mai bine de sase luni de la colapsul FNI, au iesit in fata membrii Consiliului de Incredere al FNI, care au observat, in sfirsit, ca fondul nu are companie de administrare, situatie remarcata, in repetate rinduri, de "Evenimentul zilei". Reamintim ca in vara, reprezentantii investitorilor nu considerau importanta absenta administratorului, "pentru ca noi asteptam o decizie politica", explica acum Mazilescu. Membrii Consiliului de Incredere joaca totul pe cartea CEC, catre care s-au indreptat in justitie. "N-are decit CEC-ul, in calitatea lui de cautionar, sa se indrepte impotriva cui doreste, sa recupereze banii dupa aceea, treaba lui", a spus Gheorghe Negura, membru in Consiliul de Incredere. LIDIA MOISE Prin Western Union sau MoneyGram, Romanii isi pot transfera banii din strainatate in 10 minute Pentru persoanele aflate in strainatate au fost create o serie de sisteme de plati rapide la nivel international, care de curind au fost preluate si de diferite banci de pe piata interna. Este vorba de transferuri rapide de bani dintr-o localitate in alta, indiferent de tara sau continent, fara a se utiliza conturi bancare, carti de credite sau ordine de plata. Pina in prezent, in Romania nu au intrat decit Western Union si MoneyGram. Bancile care opereaza astfel de transferuri sint Banca Romaneasca, Banc Post, Banca Comerciala Romana (BCR), Banca Romana pentru Dezvoltare (BRD), Banca Transilvania si Banca Turco-Romana (BTR). Cu un comision cuprins intre 13 si 200 de dolari poti primi bani din orice colt al lumii Prin sistemele de plati rapide enumerate mai sus, persoanele fizice pot transmite si primi sume de bani in 10 minute. Western Union, cu o activitate de peste 140 de ani, este inventatorul serviciului "transferuri rapide de numerar". Sistemul se bazeaza pe tehnologia electronica de ultima ora si pe vasta retea de calculatoare pe care o are Western Union in peste 182 de tari, detinind peste 80.000 de locatii in intreaga lume. Totodata, acest sistem este perfect securizat. Fiecare transfer se identifica in mod unic in sistem printr-un numar de control si poate fi protejat suplimentar printr-o parola aleasa de expeditor. Prima banca din Romania care a introdus acest sistem este Banca Romaneasca. Indiferent de moneda nationala in care se initiaza transferul, banca mentionata efectueaza plata in numerar numai in dolari SUA, conversia intre valute fiind operata de catre agentul Western Union, ordonator al transferului. Banca Romaneasca a transferat prin intermediul unitatilor sale peste 215 milioane dolari, numarul tranzactiilor efectuate fiind de aproximativ 425.000. Banca Romaneasca ofera intreaga gama de servicii Western Union: servicii de transfer intre persoane fizice (inbound/outbound) si servicii comerciale intre o persoana fizica si una juridica (Quick Cash/ Quic Pay). Alaturi de reteaua teritoriala din Bucuresti si Bacau, Banca Romaneasca a incheiat parteneriate de subagenturare cu Romextera si West Bank, serviciile Western Union fiind astfel disponibile in 32 de locatii din intreaga tara. Comisioanele se percep doar de la expeditor si defera in functie de suma expediata de la 13 dolari la 200 de dolari. Romanii din Israel isi trimit salariile in tara prin Banc Post La rindul sau, Banc Post a impus o dinamica activa a acestei activitati, in asa fel incit detine in prezent o cota de piata de 34% si a primit, de curind, cea de-a doua recunoastere oficiala din partea Western Union. Valoarea totala a transferurilor efectuate de Banc Post, de la introducerea acestui serviciu pina la sfirsitul lunii octombrie, a atins 35 milioane dolari (aproximativ 75.000 transferuri). Cunoscind numele expeditorului, tara de origine si suma aproximativa transferata, precum si pe baza prezentarii actului de identitate, destinatarul poate sa intre in posesia sumei transmise in acest mod, la cel mai apropiat agent Western Union. La Western Union este afiliata si Autoritatea Postala Israeliana, cu care Banc Post colaboreaza pentru efectuarea transferurilor de bani in Romania, spre familiile muncitorilor romani angajati in Israel. Totodata, Banc Post are un acord incheiat si cu EUROGIRO, un sistem electronic integrat, fondat in 1993 prin cooperarea a 14 banci giro si postale europene. Banc Post a fost cea de-a doua banca din estul Europei care a devenit membru al EUROGIRO. Decontarile prin acest sistem de plati rapide se fac in maximum 4 zile. In foarte scurt timp, Banc Post va implementa si va folosi si acest sistem de transfer rapid. Valoarea totala a transferurilor efectuate de la introducerea acestui serviciu pina la sfirsitul lunii septembrie a atins 28 milioane dolari (aproximativ 60.000 transferuri), ceea ce reprezinta actualmente o cota de piata de 34%. Maximul sumei acceptate la un transfer este de 5000 de dolari, iar comisioanele de 13 dolari pentru 50 de dolari expediati si 200 de dolari pentru sumele cuprinse intre 4.500 si 5.000 de dolari. BRD este si ea agent Western Union, unitatile care furnizeaza acest serviciu fiind: Sucursala Municipiului Bucuresti, Victoria si Unirea, iar in provincie la Brasov, Ploiesti, Constanta, Cluj, Iasi, bacau si Timisoara. Prin BCR poate fi accesat serviciul MoneyGram Un alt serviciu de transfer rapid este MoneyGram, practicat la noi doar de Banca Comerciala Romana (BCR). Acest serviciu este oferit persoanelor fizice si asigura transferul rapid al sumelor in valuta spre si dinspre Romania in numai 10 minute. Agentul MoneyGram de la care se poate expedia suma respectiva este fie o banca, fie un oficiu postal sau in locurile in care exista agentiile Thomas Cook si American Express. Si acest transfer se opereaza tot pe baza unui cod dat de expeditor. In cazul expedierii unor sume din Romania catre alte state se adauga mentiunea ca este obligatorie respectarea noului Regulament Valutar. Nivelul comisionului, acelasi pentru intreaga retea MoneyGram din intreaga lume, variaza in functie de suma transferata si se plateste tot numai de catre expeditor. Comisionul minim este de 20 de dolari, daca suma transferata nu depaseste 400 de dolari, iar cel maxim este de 300 dolari, pentru sume cuprinse intre 7.500 si 10.000 dolari. BCR a operat deja peste 80.000 de transferuri. Valoarea transferurilor depaseste 35 milioane dolari, majoritatea fiind transferuri de valuta catre Romania. Media pe ultimele patru luni a fost de 4,4 milioane dolari. Banca Transilvania a creat dupa model international "Transilvania Expres" Un serviciu special de transfer rapid a fost implementat de Banca Transilvania. Numit "Transilvania Expres", serviciul este destinat transferurilor rapide intre persoane fizice aflate in localitati diferite ale tarii. Lansat in primavara acestui an, serviciul a oferit transferuri de 3,9 miliarde lei. Pentru transferul rapid al sumelor de bani nu este necesara deschiderea unui cont bancar, operatiunile efectuindu-se on-line intre sucursalele bancii. Pentru sume de pina la 50 milioane lei, transferul se realizeaza intr-o ora, iar pentru sume mai mari decit aceasta, timpul de transfer este de maxim 12 ore. Comisioanele sint stabilite in functie de transele valorice. GABRIELA TINTEANU Ministrul Radu Berceanu cere Reducerea TVA pentru curentul electric la 9% Pretul energiei electrice ar putea ramine nemodificat pina la anul daca guvernul va accepta sa reduca taxa pe valoare adaugata la curentul electric proportional cu procentul cu care ar trebui sa se majoreze tariful. Ministerul Industriei si Comertului a depus, la inceputul acestei saptamini, la Secretariatul General al Guvernului, o nota prin care propune ca modificarea de pret sa nu se produca la consumatorii finali (populatia si intreprinderile urmind sa plateasca la fel ca si pina acum), ci in interiorul structurii de pret, a anuntat ieri Radu Berceanu, ministrul de resort. Altfel spus, din valoarea facturii totale actuale scade taxa pe valoarea adaugata, adica banii care ajung la bugetul de stat, de la 19% la 9% (Autoritatea de reglementare in domeniul energiei este de acord cu o majorare a pretului producatorilor de energie electrica cu 10%), crescind in schimb sumele care ajung la furnizorul de electricitate. In acest fel, sustine Radu Berceanu, va fi multumita toata lumea si nici nu li se va mai da prilejul agentilor economici de a scumpi, acum in plina iarna, produsele si serviciile oferite pe piata. Reducerea taxei pe valoarea adaugata ar avea ca prim efect o diminuare a veniturilor la bugetul de stat cu pina la 500 de miliarde de lei, pina la sfirsitul anului, a recunoscut ministrul. Aceasta este insa doar o masura exceptionala, pentru o perioada bine determinata - trei pina la sase luni, normala pentru o situatie de criza cum este cea pe care o parcurge Romania acum, din cauza secetei, a devalorizarii monedei nationale si a exploziei inregistrate de pretul titeiului pe plan international. Reducerea taxei pe valoarea adaugata la energie electrica este o idee mai veche a ministrului industriei, dar pina acum ea nu a fost acceptata de responsabilii Ministerului Finantelor, pe motiv ca TVA este unul dintre principalele surse de venit luate in calcul la fundamentarea bugetului pe anul in curs. Ministrul industriei nu a explicat insa cum vor fi impartite cele 10 procente luate din TVA, pe categoriile de producatori de energie electrica, in conditiile in care preturile lor de producere sint diferite. MIHAELA BALEA 