 Meci cu turma 2.000 de oi sechestrate pe un teren de fotbal Circa 1.000 de sateni din satul sucevean Negostina, comuna Balcauti, au sechestrat ieri 1.870 de oi pe terenul de fotbal din localitate. Oile provin de la mai multe stine, care au fost amplasate in zona comunei, si care apartin unor locuitori din asezarile invecinate. Satenii s-au "rasculat" sustinind ca oile le-au distrus culturile de griu si orz. Prin urmare, ei au mers ieri dimineata la stinele din zona si au confiscat, pur si simplu, oile, pe care le-au adus in comuna si le-au cantonat pe terenul de fotbal. La stinele din jurul satului Negostina erau circa 3.000 de oi, dar o parte din ciobani au reusit sa fuga cu ovinele pe care le aveau in grija, la momentul aparitiei satenilor. Dupa cum ne-a declarat primarul comunei Balcauti, Vasile Bejenaru, satenii din Negostina intentionau sa imparta oile intre ei, pentru a-si recupera o parte din pagubele suferite. Autoritatile locale erau depasite de situatie si au facut apel la Prefectura Suceava, care insa nu este abilitata sa intervina in astfel de situatie. Ieri dupa-amiaza, primarul, viceprimarul si secretarul comunei purtau negocieri cu localnicii pentru a elibera oile confiscate. TIBERIU AVRAM Primaria testeaza piata Sondaj pentru deschiderea caselor de toleranta Primarul municipiului Piatra-Neamt, Ion Rotaru, a anuntat ca in perioada februarie-martie va fi efectuat un sondaj de opinie in rindul locuitorilor orasului privind oportunitatea deschiderii a doua case de toleranta, daca va fi adoptata o lege care sa permita acest lucru, transmite Mediafax. Rotaru a anuntat, la sfirsitul anului 2000, ca intentioneaza sa deschida doua "hoteluri de toleranta", unul de lux, in zona Strandului Municipal, si un al doilea in cartierul Speranta. "Sondajul va fi efectuat pe banii primariei. Vor fi chestionate aproximativ 1.200 de persoane, adica 1% din populatia municipiului Piatra-Neamt. Vor fi cuprinse persoane din toate categoriile de virsta si sociale, singura conditie fiind sa aiba peste 18 ani. Eu am facut pina acum un minisondaj si se pare ca aproape toata lumea este de acord, chiar si cei in virsta. Singurele care se opun sint femeile cu virsta cuprinsa intre 40 si 50 de ani", a declarat primarul Ion Rotaru. Casa noastra Daca ai imaginatie, Poti trai confortabil si in 50 mp Configuratia pe care o prezentam a rezultat din reamenajarea unui apartament care se intindea pe doar 50 mp. Cele doua camere existente au fost transformate intr-un living spatios, compartimentat adecvat pentru a servi si ca spatiu de odihna si de lucru. De asemenea, s-a optat pentru bucatarie americana, care comunica cu spatiul de servit masa, aflat tot in living. Fosta bucatarie s-a transformat intr-un dressing room incapator. Noua configuratie permite cuplului care locuieste aici sa aiba parte de tot confortul, in ciuda spatiului locativ redus, de doar 50 mp. O idee ce poate fi aplicata destul de usor, de fiecare dintre noi. Acelasi mobilier, dar dispus mai aerisit In linii mari, vechiul mobilier a fost pastrat dar, in noua configuratie, acesta este dispus mult mai aerisit. Existenta unei incaperi mai mari, rezultata din unirea celor doua dormitoare, ofera spatiului o compartimentare adecvata. Acum se delimiteaza clar zona destinata studiului si servitului mesei si cea destinata odihnei si conversatiei, vizionarii programelor TV etc. Din aceasta din urma se poate patrunde in dressing room si in baie. Zona de servit masa este alcatuita dintr-o bucatarie modulara flancata de o masa rotunda cu patru locuri. Biroul de lucru este si el plasat in apropierea mesei. De cealalta parte a incaperii se afla zona de noapte, ce cuprinde un pat dublu mascat de ochii musafirilor printr-un dulap compartimentat ce tine loc si de biblioteca. Tot in aceasta parte a casei este prevazut si un colt pentru conversatie sau alte activitati cotidiene. Totul este deservit de un set de canapele cu doua fotolii si o masuta, toate rabatabile in cazul in care primim musafiri. Si baia a fost restructurata in sensul ca s-a renuntat la cada pentru a avea mai mult spatiu. In locul acesteia a fost montata o cabina de dus moderna, caloriferul vechi a fost inlocuit cu unul nou, vertical. Spatiul nou rezultat prin aceste artificii este acum suficient pentru a beneficia de o baie confortabila. Asa cum am amintit, in fosta bucatarie a luat fiinta o adevarata camera destinata depozitarii hainelor. Compartimentarea ei eficienta a facut ca, in restul casei, sa nu se mai simta nevoia unui alt dulap. SORIN GRAUR Canapele cu huse gata confectionate... in diferite culori si usor de spalat De curind, in Bucuresti s-a deschis un nou magazin de mobila si accesorii foarte util pentru orice locuinta. Fata de alte unitati de profil, acesta se bazeaza pe crearea unui spatiu asemanator oricarei case si ideea unica de a oferi cumparatorilor o gama larga de produse ce se pot armoniza cu orice tip de locuinta, indiferent daca stai la bloc sau la vila. Unul din avantajele canapelelor sau fotoliilor il reprezinta dimensiunile. Pentru canapele: lungime cuprinsa intre 172-198 cm, adincime 83-86 cm si o inaltime de 85-86 cm. Canapelele Decoraline sint fabricate artizanal in Franta, iar modelele sint disponibile in doua variante (fixe sau extensibile), pentru 2 sau 3 locuri. In plus, intreaga canapea este realizata dintr-un material asemanator poliuretanului, la fel de moale (lucru benefic pentru copii, ce se pot lovi accidental de mobilier). De asemenea, spuma respectiva este mult mai rezistenta la deformari (comparativ cu solutiile "clasice" - burete sau arcuri) si are o garantie de minim 5 ani. Pe linga faptul ca mobilierul firmei Decoraline are un design "pentru orice moda", principalul avantaj al canapelelor si fotoliilor il reprezinta faptul ca sint complet dehusabile. Husele se monteaza foarte usor si sint aproape neobservabile. Aceasta inseamna ca "fata" mobilierului se poate curata fara nici o problema in masina de spalat sau la centrele specializate, ceea ce inseamna ca iti vei putea innobila locuinta cu piese ce au nuante deschise. In plus, daca la un moment dat te-ai plictisit de culoarea mobilierului, atunci nu ai altceva de facut decit sa achizitionezi alte huse, scapind astfel de cheltuielile ocazionate de cumpararea altui mobilier sau de angajarea unui tapiter care ar trebui sa schimbe materialul ce acopera mobilierul "clasic" (operatie ce dureaza si este costisitoare). Ca si pernele din puf de gisca, toata tesatura este tratata antialergic. Tot la aceasta firma gasesti si alte lucruri necesare pentru locuinta ta: draperii (din bumbac 100%, gata confectionate, cu dimensiuni de 2,70 x 2,70 m) intr-o gama larga de modele si culori, masute unicat sau realizate in serie foarte mica etc. ALEXANDRU STANCA Tot ce trebuie sa stii despre Bonsai (IV) Pentru a completa cunostintele acumulate pina acum vom mai mentiona citeva specii potrivite sau nu pentru variata cultura a bonsai-ului. - Specii pentru bonsai cu mai multe tulpini: Hederea helix; Betula verrucosa, Betula alba, Betula pendula; Ficus carica; Acer palmatum; Ginkgo biloba; Pinus mugo mughus; Pyracantha. - Specii care pot fi plantate pe stinca: Ulmus parvifolia; Taxodium distichum; Cotoneaster horizontalis; Juniperus chinensis sargentii; Pinus pumila, P. thunbergiana, P. parviflora, P. densiflora. - Specii care nu pot fi folosite pentru bonsai: Pistacia chinensis; Eucalyptus; Pinus palustris; Salix babylonica; Thuja plicata; Magnolia grandiflora. Acum se poate spune ca au fost prezentate o serie de informatii de baza despre bonsai ca tipuri, specii, arta etc. Putem deci porni pe drumul cultivatorului avizat. Metoda traditionala de a "incepe" un bonsai consta in alegerea unei plante fie din mediul natural, salbatic, fie dintr-o pepiniera in cazul in care aceasta ne ofera mai multa siguranta. Majoritatea bonsai-lor batrini si-au petrecut cea mai mare parte din viata in natura, crescind pe pamint sau agatati de stinci. Pe toata aceasta perioada ei au fost supusi unor conditii climaterice diverse, ajungind pina la extreme (seceta, vint, ger), luptindu-se pentru a supravietui. Tocmai pentru ca forma lor este o marturie certa asupra mediului in care traiesc, acesti arbori sint ideali pentru bonsai. Intotdeauna vor avea o forma aparte ce ii diferentiaza de plantele crescute in pepiniera. Si apoi, cum altfel sa incepi a creste un bonsai daca nu tot printr-o cautare asemenea vechilor cultivatori japonezi ce se mindreau cu raritatile gasite in mijlocul naturii. Cel mai potrivit anotimp pentru a culege arborele din natura este primavara devreme, inainte de pornitul mugurilor. Totusi, in cazul in care transplantarea se face pe timpul verii, este recomandata reducerea la jumatate a numarului de frunze pe care le are arborele. In acest fel energia care era indreptata catre frunze va fi redirectionata pentru adaptarea la noul mediu. Planta va fi luata cu o cantitate suficient de mare de pamint, astfel incit sa-i acopere radacinile. Vasul in care va fi plantata trebuie sa ofere spatiu radacinilor inglobate in pamint si deteriorate cit de putin posibil. In citeva luni se vor forma noi radacini si arborele va incepe sa se dezvolte. Pe toata aceasta perioada se va asigura o udare permanenta moderata si abia apoi tratarea cu ingrasaminte. Pentru a-l transforma efectiv in bonsai trebuie asteptata o perioada de doi ani, necesara pentru adaptarea la noul mediu, revigorarea radacinilor si a plantei in general. Dr. ing. ADELA BARBULESCU Carmen de la MCM se marita cu Dragos de la Proconsul Dupa o relatie de sase ani cu Dani Klinger, de la Uniplus Radio, Carmen Dima, de la MCM, are un nou iubit. Este vorba despre Dragos Dinca, chitaristul formatiei Proconsul. Desi sint impreuna doar de o luna, idila dintre cei doi pare una cit se poate de serioasa. Carmen ne-a declarat ca peste doua saptamini se vor logodi, iar cel mai probabil in luna iunie vor face si nunta. "Noi ne cunoastem mai de mult, dar ne-am indragostit unul de altul acum vreo doua luni. Relatia mea cu Dani oricum nu mergea foarte bine. Dragos este un om extraordinar, este exact persoana pe care o cautam de multa vreme". "Eu am tot urmarit-o pe Carmen. Nu stiam nimic despre ea. Ne-am tot intilnit pe la concerte si totul a culminat la Tirgoviste, la un concert organizat de MCM. Dupa cintare, am mers in discoteca si atunci mi s-au aprins calciiele", ne-a spus, la rindul lui, Dragos. Dincolo de alte afinitati, o pasiune comuna a celor doi amorezi este si muzica: Dragos este chitarist la Proconsul, iar Carmen, pe linga faptul ca este prezentatoare la postul muzical MCM, cinta si ea intr-o formatie mai noua, care se numeste Camioane in multime. CLAUDIA VOICU Departe de lumea dezlantuita, Catrinel Sandu si Lucian Viziru s-au ascuns in munti Balerina Catrinel Sandu, de la PRIMA TV, s-a despartit de Marius Florea Vizante in luna decembrie, de cind emisiunea- concurs "21" nu s-a mai difuzat. Si, cum in prezent, conducerea acestui post de televiziune se gindeste sa imbunatateasca grila de programe cu noi emisiuni de divertisment, Catrinel spera sa devina prezentatoarea uneia dintre ele. Pina atunci insa, blondina se afla intr-o minivacanta, cum ii place sa spuna si, ca sa-si traga sufletul, impreuna cu jumatatea ei, Lucian Viziru (solistul formatiei "Gaz pe Foc"), s-au ascuns in munti. Au localizat o vila la Predeal si, timp de o saptamina, si-au inchis celularele si usa camerei, ca sa manince floricele si sa se uite la televizor. SIMONA ECOVOIU Marcel Stoica si-a dat foc pentru ca nu avea bani sa mearga la scoala Un baiat de 15 ani, din Tirgu-Mures, si-a dat foc ieri dimineata, dupa o cearta cu tatal vitreg. Acesta locuia in gazda, la o familie din comuna gorjeana Poenari, impreuna cu mama, Iuliana Gebene, fratele si tatal vitreg. Cu o seara inainte, Marcel s-a plins parintilor ca ar vrea sa mearga din nou la scoala, dar i s-a spus ca ei nu au bani pentru a-l trimite sa invete. In final insa, baiatului i s-a promis ca a doua zi va avea banii necesari continuarii studiilor. Parintii s-au tot mutat in ultimii ani pentru ca nu-si gaseau un serviciu stabil si traiau din ce primeau pentru muncile prestate la oamenii din sat. Asa se face ca, plimbat de colo-colo, Marcel a ramas tot in clasa a V-a si dorea cu tot dinadinsul sa mearga din nou la scoala. Ieri dimineata insa, dupa ce s-a trezit vesel ca se va duce la cursuri, a primit o veste proasta de la tatal vitreg, care i-a spus ca nu-i poate da banii promisi. Tinarul s-a certat zdravan cu acesta, dupa care a pus mina pe o sticla de gazolina, a turnat-o pe haine si si-a dat foc. Flacarile au cuprins imediat trupul lui Marcel si au fost stinse cu greu de fratele vitreg. Baiatul a fost adus ulterior la spitalul din Tirgu-Jiu, unde medicii au constatat ca acesta suferise arsuri de gradele II si III pe picioare si spate. Dupa citeva ore, Marcel Stoica a fost transferat la spitalul din Craiova. CLAUDIA TIPLUICA Strutomania Cresterea strutilor se poate transforma intr-o afacere de succes. Din ce in ce mai multi romani, au aflat de pe Internet sau de la prieteni ca strutii pot aduce ceva bani in buzunare. Cei care au avut curaj sa investeasca in struti - animale pe care romanii erau obisnuiti, pina de curind, sa-i vada doar la gradina zoologica, spun ca merita efortul. Doi ingineri din Sibiu, care au pus pe picioare o ferma de struti, cred ca au facut cea mai buna afacere. Copiii se incoloneaza sa admire "ciudateniile" Pentru copiii satului Amnas, cea mai mare distractie este sa mearga la ferma pe care o ingrijeste nea Vasile Blag. Daca nu zilnic, cel putin o data pe saptamina, cei mai mici dintre localnici se incoloneaza ca la scoala si merg sa admire "ciudateniile" pe care nu le pot vedea decit la gradina zoologica. Copiii le dau de mincare, vorbesc cu ei si cind ajung acasa se uita cu ciuda la orataniile din curte, care nu seamana deloc cu cele pe care le are in grija Vasile Blag. Strutii s-au obisnuit deja cu ochii curiosilor. Doi ingineri au pus pe picioare o ferma cu 15 struti "Cind patronii i-au adus la noi, toti copiii satului au venit sa-i admire. Asta-vara am primit citeva autocare care faceau pauza la sosea si poposeau o jumatate de ora la ferma. Va spun in gluma ca, daca puneam o taxa la intrare, scoteam bani frumosi. Eu ii am in grija, ii hranesc cam de sase ori pe zi cu lucerna, concentrate, graunte de porumb, orz, calciu, soia si floarea-soarelui. Sint pretentiosi si pe saptamina maninca in total aproape 50 kg de lucerna si 45 kg de concentrate", ne-a povestit Vasile Blag. Povestea strutilor adusi la Amnas a inceput dupa ce doi ingineri, Dorin Darie si Adrian Miclaus, s-au hotarit sa puna bazele acestei ferme. Intr-un perimetru destul de mare, inconjurat cu gard, sint crescuti sapte struti adulti si opt pui. Cel mai voinic dintre ei cintareste 130 de kilograme si are o inaltime de aproape doi metri. Strutii au fost gasiti pe Internet Pasionati de cresterea strutilor, proprietarii fermei de la Amnas au gasit pe Internet adresele mai multor vinzatori din lume care-si cautau parteneri de afaceri. Miclaus si Darie s-au uitat unul la altul, au zimbit si au ajuns la concluzia ca merita sa investeasca peste 20.000 de dolari pentru a avea propriii struti. "I-am adus din Belgia de la o ferma in care traiau cam 1.000 de exemplare. Am achizitionat atunci noua adulti si 32 de pui pe care i-am urcat intr-o masina speciala, cu fante de aerisire, cu un rezervor de colectare a fecalelor si capitonata cu cauciuc. In trei zile cit a durat drumul, unii au murit. Strutii sint din specia African Black si pot ajunge la o "naltime de 2,10 metri si o greutate de 200 de kilograme. La 18 luni se poate stabili ce sex are exemplarul si la 29 de luni femelele incep sa faca oua. Limita de virsta este 60 de ani. Pentru crestere este nevoie de rabdare, liniste si spatiu extins", ne-a spus Dorin Darie. Cheltuielile de intretinere, pe zi, pentru un strut sint de 10.000 de lei, iar pentru toti 15, inclusiv caldura, lumina, trebuie sa platesti in fiecare luna cinci milioane de lei. In aceasta vara, din cauza schimbarii climei, ouale nu au fost fertile si s-au transformat in omlete uriase, medicamente sau vopsele. O femela poate face intr-un an nu mai putin de 20 de pui. In ce priveste carnea strutilor, cu un continut redus de colesterol, ea este recomandata bolnavilor de inima si in lume exista spitale sau aziluri de batrini unde se consuma aproape zilnic. Poate fi folosita si pielea strutilor, in marochinarie si vestimentatie de lux, iar penele sint deosebite. Un kilogram de pene costa 100 de dolari Hobby-ul celor doi sibieni care au investit in dezvoltarea fermei s-a transformat si intr-o afacere. Proprietarii au stabilit tarife pentru comercializarea strutilor, au primit cereri si se despart cu greu de fiecare exemplar care urmeaza sa ajunga in alta curte. Un cumparator primeste certificat de garantie pe o perioada de o luna, precum si brosuri despre cresterea si ingrijirea strutilor. Un pui de trei luni costa 1.000 DM, unul de 12 luni are pretul de 2.500 DM, in timp ce masculul valoreaza 6.000 DM, iar femela 4.000 DM. Se vind si penele, la suma de 100 de dolari kilogramul. Vasile Blag, localnicul care are grija de toate exemplarele, le-a dat nume strutilor in functie de inspiratia de moment. "Pentru ca vorbesc cu ei, m-am gindit sa-i strig cumva. Si atunci le-am zis Ceaolina, Mititica, Veta, Pica si Remes, pentru ca asta ultimul e cam nebun, cam agresiv", povesteste sateanul. Pentru ca anotimpul rece le-ar pune cu siguranta viata in pericol, strutii se vor adaposti, "n aceasta iarna, intr-un loc amenajat si cu incalzire centrala. Dorin Darie spune ca un strut este o investitie mai buna decit o vaca. "O vaca fata un singur vitel pe an, pe cind un strut poate scoate 20 de pui. Chiar daca unii nu inteleg admiratia mea pentru aceste pasari, eu am trecut intotdeauna peste orice prejudecati si, daca asta mi-am dorit, asta am. Cine stie anul acesta ce idee o sa pun in practica", marturiseste Dorin Darie. MADALINA SCUTELNICU Medicamentele importate din tarile cu "vaci nebune" nu sint periculoase Luni, o stire Mediafax anunta ca Agentia Nationala a Medicamentului "a limitat importul de medicamente care contin substante de origine animala care provin din tarile in care a fost confirmata boala «vacii nebune»". Ieri, directorul ANM, prof. dr. Ion Fulga, ne-a declarat: "In Romania nu exista nici un pericol de raspindire a bolii "vacii nebune" prin intermediul medicamentelor". Pentru a preveni extinderea bolii, ANM a luat, in urma cu un an, masuri de limitare a importului unor substante de origine animala, produse in tarile in care se manifesta boala "vacii nebune" (encefalopatia spongiforma), substante folosite pentru fabricarea unor medicamente. "Producatorii de medicamente au obligatia sa se asigure ca materiile prime pe care le folosesc nu provin din tari in care evolueaza encefalopatia spongiforma. Medicamentele nu trebuie realizate din pulberi osoase din zona craniana, din creierul sau din carnea animalelor rumegatoare, iar la prepararea acestora trebuie respectati parametrii speciali de temperatura si presiune stabiliti de Agentie", a declarat directorul ANM. Prof. dr. Fulga a mai mentionat ca in prezent exista 27 de materii prime provenite din import a caror utilizare este interzisa. Printre acestea se numara gelatina, folosita pentru fabricarea capsulelor de Ampicilina, stearatul, colesterolul, preparatele hormonale de origine animala, aprotinina, insulina de origine animala, tripsina si unele vaccinuri. "Controalele pe care ANM le-a efectuat in decursul anului trecut au aratat ca producatorii de medicamente din Romania au respectat masurile impuse de Agentie, deci nu exista nici un risc ca in farmacii sa se gaseasca produse care sa raspindeasca boala "vacii nebune" in tara noastra", a precizat Ion Fulga. GETA ROMAN TATIANA DABIJA Doua propuneri pentru iesirea din iarna: Reducerea TVA la energia pentru populatie si cresterea ajutorului pentru caldura Guvernul va avea joi, pe masa lucru, doua propuneri pentru ca populatia sa treaca cu bine iarna in curs, a anuntat ieri ministrul industriei si resurselor, Dan Ioan Popescu. Prima se refera la reducerea cu 10 procente a taxei pe valoarea adaugata pentru energia consumata de populatie, iar a doua vizeaza o crestere a ajutorului pentru caldura, de fapt, a valorii cupoanelor subventionate de stat. Masuri valabile doar iarna aceasta Reducerea TVA la energia electrica nu va avea insa ca efect o diminuare a facturii lunare de curent electric, masura venind in fapt, in sprijinul producatorilor de energie care au cerut de mai multe ori in ultimele luni o scumpire a curentului electric pe motiv de devalorizare a leului. In legatura cu cresterea subventiei acordate prin intermediul cupoanelor de caldura, ministrul industriei nu a avansat nici o cifra. In schimb, el a prezentat, pe scurt, programul referitor la productia de energie termica. Potrivit acestuia, Termoelectrica va folosi o parte a creditelor garantate de stat, pentru a cumpara titei si a produce pacura de la SNP Petrom SA. Se estimeaza circa 85.000 de tone de pacura lunar, cantitatea care va fi folosita strict pentru productia de energie termica. Pentru a acoperi un eventual deficit de energie electrica, Ministerul Industriei se bazeaza in principal pe carbunele din tara, deoarece, la aceasta ora, Romania nu are contracte pentru import de gaze. Dan Ioan Popescu a recunoscut ca, alaturi de "ordinul" de rebransare, cele doua propuneri de mai sus reprezinta un set de masuri exceptionale valabile doar iarna aceasta. Categoriile de familii care beneficiaza de ajutoare de caldura In prezent, in baza reglementarilor adoptate la inceputul iernii de cabinetul Isarescu, familiile defavorizate, cu venituri pe membru sub un milion de lei beneficiaza de doua tipuri de ajutoare pentru caldura. Primul se refera la cupoane, prin care autoritatea locala suporta o parte din valoarea energiei termice - apa calda menajera si caldura - consumate in lunile de iarna, iar al doilea - la ajutorul conditionat acordat consumatorilor casnici care nu si-au putut achita intretinerea iarna trecuta. De cupoane pot beneficia familiile al caror venit lunar pe membru este sub un milion de lei, subventia acordata avind cifre cuprinse intre 150.000 de lei si 450.000 de lei, in functie de factura. In baza ordonantei, familiilor cu un venit pe membru de pina la 600.000 de lei pe luna li se acorda cupoane in valoare de maxim 450.000 de lei, celor cu venituri intre 650.001-750.000 de lei, cupoane care diminueaza cu 260.000 de lei factura lunara de energie termica, in timp ce familiilor cu venit intre 750.001 si 1 milion de lei li se subventioneaza, prin intermediul cupoanelor maxim 130.000 de lei lunar. Diferenta de bani din factura de energie termica este suportata de abonat. OPC solicita desfiintarea pretului national de referinta a gigacaloriei Luna trecuta, Oficiul pentru Protectia Consumatorilor a anuntat ca va cere Autoritatii de Reglementare in domeniul energiei sa desfiinteze pretul national de referinta a gigacaloriei, instituit prin hotarire de guvern in urma cu doi ani si actualizat la valoarea de 350.000 de lei cu TVA. Institutia de control considera ca acest tarif este neechitabil. Introducind un pret unitar, consumatorii racordati la o centrala performanta sint nevoiti , din cauza acestui pret unic, sa plateasca mai mult decit daca s-ar tine cont de costurile reale locale. Totodata OPC, considera ca Autoritatea de reglementare ar trebui sa ceara producatorilor de energie termica tarife diferentiate pentru vara si iarna. Vara, in centralele care lucreaza in regim de cogenerare pentru a produce energie electrica, obtin apa calda menajera drept produs secundar. Altfel spus, ele produc oricum apa calda, indiferent ca au clienti care sa cumpere sau nu. MIHAELA BALEA "Colonelul Hamlet" a fost destituit de la comanda Politiei din Focsani La Inspectoratul Judetean de Politie Vrancea noul mileniu a inceput cu destituiri la virf. Seful Politiei din Focsani, colonelul Mircea Lupu, cunoscut mai ales sub numele de "colonelul Hamlet", a fost destituit din functia pe care a detinut-o in ultimii ani. Domnia sa a facut deliciul jurnalistilor prin faptul ca tinea ascuns in sertarul biroului sau de lucru un craniu uman, pe care il avea de pe vremea studentiei. Pe craniu, Lupu ii punea pe raufacatori sa jure pentru a afla de la ei adevarul. Se pare ca in activitatea sa de sef al politiei focsanene, "colonelul Hamlet" a folosit si metode mai putin ortodoxe pentru a obtine marturii. Conform unui comunicat al IPJ Vrancea, colonelul a fost destituit la ordinul inspectorului-sef "pentru deficiente in exercitarea actului de comanda". In locul sau a fost imputernicit pina la numirea definitiva, colonelul Gheorghe Ivu. Ieri, a fost eliberat din functie, tot din aceeasi cauza, si seful politiei din orasul Marasesti, locotenent-col. Aurel Gagu. Conform informatiilor pe care le detinem, lista destituirilor va continua in urmatoarele zile cu nume si mai sonore din conducerea IPJ Vrancea. CAMELIA CHERESTES Presedinta Tribunalului Galati va fi eliberata din functie Ministerul Justitiei a remis ieri, presei un comunicat in care se precizeaza ca Ministrul Justitiei, Rodica Stanoiu, a analizat rezultatele controlului efectuat de catre inspectorii generali judecatoresti la Judecatoria si Tribunalul Galati. Controlul a relevat grave nereguli in activitatea biroului de executari penale si incalcari ale normelor de conduita deontologica comise de presedintele Tribunalului. Ministrul a decis sa ceara Procurorului general al Parchetului de pe linga Curtea Suprema de Justitie inceperea urmaririi penale si stabilirea persoanelor vinovate pentru nepunerea in aplicare a mandatelor de executare a pedepselor privative de libertate. Ministrul Justitiei a cerut Consiliului Superior al Magistraturii eliberarea din functia de presedinte al Tribunalului a Alexandrinei Zaharia. ALINA COMSA-DURBACA 