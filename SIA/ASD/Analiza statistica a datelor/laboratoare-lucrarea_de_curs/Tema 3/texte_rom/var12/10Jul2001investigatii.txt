 SRI, dator vindut viceprimarului din Focsani Viceprimarul din Focsani Dan Radovici are de primit de la Serviciul Roman de Informatii peste 700 de milioane de lei. Dupa doi ani de procese, Curtea Suprema de Justitie a decis recent ca firma administrata de Dan Radovici ("Danira Solar") sa primeasca sumele cuvenite dupa ce a ridicat in Focsani pentru SRI o cladire, un gard si o parcare. Pentru ca SRI nu a vrut sa plateasca cele 200 de milioane de lei, contravaloarea gardului si a parcarii, justitia a obligat SRI sa plateasca o suma de aproape patru ori mai mare. Cu toate acestea, pina in prezent SRI nu a trimis nici un leu patronului de la "Danira Solar". SILVIA VRINCEANU Violata de 5 ori intr-un singur an O tinara din judetul Vaslui s-a plins politistilor ca a fost violata de cinci ori in decursul unui an. Mirela Luchian, in virsta de 23 de ani, a depus plingeri la politie, pe care ulterior le-a retras pentru ca a ajuns la o intelegere cu violatorii, informeaza RomNet. Tinara a explicat politistilor ca, de fiecare data, a ajuns sa fie violata dupa ce a mers la discoteca si ca violatorii nu pareau la prima vedere "infractori". Seful Serviciului Politiei Judiciare din cadrul IPJ Vaslui, mr. Vasile Niga, a declarat ca "acest caz, desi iesit din comun, nu este unic. Mai mult de jumatate din cei care reclama comiterea unui viol vin peste citeva zile si isi retrag plingerile". Cele mai multe dintre victime se impaca cu violatorii si nu mai cer desfasurarea unei anchete. ( D.B.T ) Ofiterul care a stricat cheful sefilor de Ziua Politiei Lt.col. Nistor Carbunaru a anchetat-o pe sotia procurorului-sef al judetului Neamt Dupa intilnirea cu doi dintre oficialii Ministerului de Interne - gen. Zaharia Toma, prim-adjunct al ministrului Ioan Rus, si gen. Virgil Ardelean, seful Directiei Generale de Informatii si Protectie Interna (UM 0962) - lt.col. Nistor Carbunaru, ofiter in cadrul Serviciului de Cercetari Penale Neamt, a refuzat sa mai ofere amanunte presei. El ne-a declarat doar ca asteapta derularea anchetei ordonate de conducerea MI si ca, pina la finalizarea cercetarilor, nu va mai face declaratii publice. Reamintim ca, la festivitatile prilejuite de "Ziua Politiei" in judetul Neamt, lt.col. Carbunaru i-a acuzat pe politisti de practici clientelare, iar pe sefii politiei - de lipsa de obiectivitate si corectitudine. "Acordarea gradelor a devenit un fel de act de comert. (....) UM 0962 este un fel de pravalie, un fel de SRL, prin care se dezinformeaza conducerea MI", a declarat, printre altele, curajosul ofiter. Daca mai-marii politiei din Neamt ar fi dat curs cererii prin care, pe 19 aprilie, lt.col. Nistor Carbunaru solicita sa fie scos la raport cu prilejul vizitei in inspectorat a ministrului Ioan Rus, poate ca nu s-ar mai fi ajuns la aceste declaratii incendiare. Surse din IPJ Neamt sustin ca ofiterul dorea sa-l informeze pe Ioan Rus despre modul in care Parchetul de pe linga Tribunalul Neamt a ingropat citeva dosare in care erau incriminate persoane influente din conducerea Spitalului Piatra Neamt, a Directiei de Sanatate Publica Neamt, filialei Neamt a Casei Nationale de Asigurari de Sanatate. Serviciul de Cercetari Penale din IPJ Neamt, al carui angajat este si Nistor Carbunaru, are in lucru mai multe dosare referitoare la ilegalitatile comise in domeniul medical, in judetul Neamt, prejudiciul total fiind estimat la 30 miliarde lei. Afaceri cu tomografe si aparatura medicala la Piatra Neamt si Bucuresti Toate persoanele retinute initial de Carbunaru si colegii sai, in frunte cu directorul spitalului, Eftimie Stelian Ghita, au fost puse ulterior in libertate si scoase de sub urmarire penala de catre procurori. In cel putin unul dintre dosarele politistilor (referitor la achizitionarea, cu incalcarea legii, a unui computer tomograf, pentru 9,6 miliarde lei) printre cei invinuiti se afla si Veronica Serban, consilier juridic la spital si, ulterior, la Directia de Sanatate Publica. Nimeni alta decit sotia prim-procurorului Parchetului de pe linga Tribunalul Neamt, Mircea Serban. In urma cercetarilor, Carbunaru a ajuns la concluzia ca, inainte cu o luna de cumpararea la suprapret, dupa un simulacru de licitatie, a tomografului spitalului din Piatra Neamt, o achizitie identica ar fi facut si Spitalul Sf. Ioan din Bucuresti. Furnizorul a fost aceeasi firma din Bucuresti, SC "Trans Euro Invest" SA Bucuresti, iar aprobarile au fost date de una si aceeasi persoana: Alexandru Ciocilteu. Carbunaru a solicitat disjungerea in alt dosar a cercetarilor pentru spitalul bucurestean Sf. Ioan, dar la Piatra Neamt n-a venit nici o confirmare ca s-ar fi dat curs acestei cereri. Colonelul Ouatu a condus "Doi s-un sfert" de la infiintare si pina in prezent Surse din IPJ Neamt mai spun ca lt.col. Carbunaru, atunci cind s-a referit la gradele date clientelar, a acuzat, de fapt, avansarile la exceptional prilejuite de "Ziua Politiei". Mai exact, prin manevre neortodoxe, in spatele carora s-ar afla ofiterii fideli colonelului Ioan Ouatu din UM 0962, s-a renuntat la numele propuse initial pentru avansare in grad si trimise prin fax la Bucuresti, in favoarea unor protejati care nu indeplineau conditiile stabilite in sedinta de consiliu a IPJ Neamt. Cit despre celebra unitate UM 0962 (fosta "Doi s‘un sfert"), aceleasi surse sustin ca, de la infiintare si pina in prezent, ea n-a fost condusa decit de colonelul Ouatu. Mai exact, ca in cei doi ani scursi dupa prima destituire a lui Ouatu de la UM 0215, nici un ofiter nu a fost numit in postul vacant. Ulterior, Ouatu a fost instalat la conducerea UM 0962 - Neamt (urmasa UM 0215) de unde a fost demis dupa scandalul declansat de fost sef al Departamentului de Control al Guvernului, Ovidiu Grecea. Si de aceasta data, fotoliul ramas liber nu a fost ocupat. Asadar, singurul ofiter cu acte in regula care a condus serviciul de informatii al MI in Neamt, timp de peste zece ani, a fost colonelul Ioan Ouatu. Direct, sau prin oamenii pe care i-a numit in diverse functii si care nu-i ies din cuvint. NICOLETA SAVIN ONDINE GHERGUT MI arunca o perdea de fum peste dezvaluirile colonelului Carbunaru Intr-un comunicat remis ieri de MI se arata ca: "In cursul acestei saptamini, conducerea MI va numi un ofiter la comanda structurii teritoriale a Directiei Generale de Informatii si Protectie Interna (UM 0962)". Aceasta afirmatie ramine sa fie confirmata o data cu viitoarea numire, avind in vedere ca surse locale au sustinut ca tergiversarea acestei numiri s-a facut tocmai pentru ca fostul comandant, colonelul Ouatu, sa fie reconfirmat la conducerea UM 0962 Neamt. Deocamdata, conducerea interimara UM 0962 Neamt este bicefala: ofiterii Valentin Haisuc(de la Protectia cadrelor) si Gabriel Voaides (de la Investigatii) sint, oficial, cei mai mari in functie, dupa plecarea lui Ouatu. Celelate referiri la intrevederea generalului Toma cu lt.col. Carbunaru au darul de a fi invaluite de ceata si fum. "Ofiterul nu a putut aduce elemente noi in sprijinul afirmatiilor facute cu privire la criteriile de avansare", insa, "avind in vedere faptul ca existau unele aspecte neclare legate de problema mentionata, conducerea MI a dispus ca un colectiv din grupul de control sa efectueze verificarile ce se impun pentru clarificarea situatiei", se spune la primul punct al comunicatului. "Acelasi colectiv" va face si verificari cu privire la "anumite disfunctionalitati semnalate de lt.col. Carbunaru in domeniul solutionarii unor dosare penale la nivelul serviciului de resort al IPJ Neamt". CHRISTIAN LEVANT La Conferinta ONU asupra armelor usoare, Politistii romani, urecheati de Amnesty International Raportul AI citeaza cazuri de incalcari ale drepturilor omului, sub amenintarea sau cu utilizarea armelor usoare Pistoale, pusti si alte arme mici sint folosite la comiterea violarii brutale a drepturilor omului, in 100 de tari din intreaga lume, sustine organizatia Amnesty International, intr-un raport prezentat in deschiderea primei conferinte a ONU asupra armelor usoare. Documentul, rod a doi ani de cercetare la nivel mondial, gaseste ca majoritatea incalcarilor drepturilor omului constau in folosirea armelor mici sau usoare in circumstante contrare legilor umanitare, altfel spus, in conditii de legitima aparare. Dar aceste incalcari includ cazuri in care femei sint violate de soldati, sub amenintarea cu arma, arestarea arbitrara si incarcerarea protestatarilor pasnici, precum si folosirea armelor mici de catre politie, armata si gardieni in scopul de a tortura disidentii. Conferinta Natiunilor Unite va culmina la data de 20 iulie cu adoptarea unui plan de actiune globala impotriva traficului de armament usor. Amnesty apreciaza ca legislatia romana e neclara Raportul Amnesty International cuprinde o sectiune referitoare la tara noastra, pe care v-o prezentam integral in continuare: "Au existat numeroase rapoarte privind torturi si tratamente dure aplicate de reprezentantii autoritatii. Legislatia interna continua sa permita ofiterilor sa traga "pentru arestarea unui suspect prins asupra faptei care incearca sa fuga, fara a se supune somatiei de a ramine la locul infractiunii", violind astfel standardele in domeniul drepturilor omului. In septembrie, Ministerul (roman) de Interne a emis noi instructiuni privind folosirea fortei si a armelor de foc, care restring prevederea de mai sus la cazurile de "infractiune, apreciata ca serioasa". Ramine neclar cine stabileste daca o infractiune este serioasa, si pe ce baza. "Pete" in cazul Soare In luna mai, in Bucuresti, un tinar rrom in virsta de 20 de ani, Mugurel Soare, si fratele sau il urmareau pe fostul lor cumnat, cind au fost opriti de trei politisti in uniforma. Mugurel Soare a fost im-puscat in cap, iar ca urmare a paralizat. Politistii au declarat ulterior ca Mugurel Soare era inarmat cu un cutit, cu care l-a injunghiat in abdomen pe unul dintre ei, si ca acesta a tras in autoaparare. Politistul a aratat rana sa - o zgirietura - doua ore mai tirziu. Doi martori spun ca au vazut cum un civil il bate pe Mugurel Soare, lovindu-l cu capul de un perete si amenintindu-l cu un pistol in ceafa. Martorii au fost dusi la Sectia 10 Politie, unde au fost tinuti toata noaptea si au fost anchetati de citiva subofiteri intr-o maniera intimidanta. Unul dintre martori a spus ca a fost avertizat ca risca sa fie acuzat de "incitare la scandal" daca-si mentine versiunea despre incidentul cu impuscatura". VLADIMIR BALABAN Colonelul Tirnovscki, eliberat pe motiv de "ora inaintata" Judecatorii Tribunalului Militar Teritorial Bucuresti au dispus ieri punerea in libertate a celor 22 de inculpati din dosarul furturilor de inox de la Rafinaria "Petrobrazi". Decizia il include si pe fostul adjunct al sefului IPJ Prahova, col. Mihai Dumitru Tirnovscki, acuzat de luare de mita si favorizarea infractorului. Reamintim ca Tirnovscki fusese arestat preventiv, dar a fost eliberat saptamina trecuta prin incalcarea procedurilor legale. De altfel, arhiva de infractiuni a colonelului Tirnovschi a fost prezentata in ziarul nostru imediat dupa ce acesta a iesit din arest. Astazi va prezentam documentul instantei in baza caruia Tirnovscki a iesit din arestul preventiv cu incalcarea Codului de procedura penala. Manevre judiciare Prelungirea mandatului de arestare intr-un dosar aflat in faza de judecata se face cu cel putin trei zile lucratoare inaintea ultimei zile din mandatul precendent pentru a fi asigurata exercitarea caii de atac. In cazul Tirnovscki, s-a judecat in ultima zi, fara a se respecta legea. Vinovati de acest lucru sint judecatorii, in frunte cu presedintele instantei, in cazul nostru colonel magistrat Constantin Udrea, precum si procurorul de sedinta lt.-col. Vasile Niculescu. In ziua cu pricina, dupa audieri de inculpati, "la o ora inaintata" (adica foarte tirziu), procurorul de sedinta a cerut prelungirea mandatul de arestare pentru inculpati. Instanta Tribunalului Militar a respins cererea procurorului. Judecatorul Udrea a anuntat dreptul de recurs de trei zile, stiind din start ca o eventuala reincarcerare a lui Tirnovscki nu era posibila pentru ca mandatul de arestare expira in acea seara, iar pina in ziua urmatoare inculpatul nu putea fi tinut legal in arest. Inscriind in acte dreptul la recurs, Udrea a vrut sa se puna la adapost. Daca procurorul ar fi cerut dimineata prelungirea mandatului, instanta ar fi fost obligata sa se pronunte imediat si, in complet de urgenta, Curtea Militara de Apel ar fi putut judecata recursul procurorului impotriva eliberarii din arest. Pentru ca era tirziu, judecatorii de la Curtea Militara de Apel plecasera deja acasa. In mare graba, instanta Tribunalului Militar a trimis decizia sa de eliberare la arestul IGP, care a pus-o imediat in executare. Si Tirnovscki a fost pus in libertate. A doua zi, Curtea Militara de Apel a decis prelungirea arestarii lui Tirnovscki cu inca 30 de zile. Decizia nu a fost aplicata pentru ca legea interzice rearestarea in acelasi dosar a unui inculpat care a fost deja eliberat pe baza acelorasi probe. La termenul de ieri, instanta a decis ca si ceilalti inculpati din dosar care fusesera arestati pentru furt de inox de la Rafinaria "Petrobrazi" vor fi judecati in stare de libertate. Judecatorii si-au motivat decizia prin faptul ca toti inculpatii din dosar trebuie sa beneficieze de acelasi tratament. Prin urmare, daca Tirnovscki a scapat de arest, nici ceilalti nu puteau ramine dupa gratii. O.G., N.S, V.S. Politistii ieseni dau cu subsemnatul Politistii ieseni au primit ieri formularele pentru declararea veniturilor lor si ale rudelor de gradul I. Declaratiile, foarte complexe, vor fi insotite de acte doveditoare, respectiv adeverinte de salariat sau alte tipuri de acte din care trebuie sa rezulte veniturile familiei respective. Pe de alta parte, conducerea IPJ Iasi va incepe inventarierea bunurilor mobile si imobile din proprietatea fiecarui politist, precum si a documentelor justificative pentru demonstrarea provenientei fondurilor din care au fost achizitionate. "In cazul imobilelor construite dupa ce politistul a intrat in rindul fortelor Ministerului de Interne, cadrele vor trebui sa aduca facturile si bonurile materialelor folosite la constructia imobilului respectiv", a declarat col. Mircea Artenie, comandantul IPJ Iasi. CATALIN DUMITRESCU Maiorul Secara, vila si teren de sport la Cimpina Personaj controversat al IPJ Prahova, maiorul Viorel Secara a reusit sa-si construiasca o vila cu etaj si mansarda pe strada Bucegi din Cimpina, in apropierea cartierului de vile din oras. Inca de la inceputul constructiei, fostul lucrator al Politiei Rutiere Prahova, actual adjunct al comandantului Politiei Baicoi, a intrat in conflict cu vecinii din cauza extinderii "domeniului" sau. Fara sa tina cont de familiile din zona, maiorul a ocupat o parte a caii de acces pentru amenajarea unui teren de sport. Vecinii care locuiesc pe aceeasi strada nu mai pot sa intre cu autoturismele spre domiciliile lor decit cu mare greutate, riscind sa loveasca gardul din lemn pe care politistul si l-a construit. Mai mult de un metru din domeniul public a fost imprejmuit de Viorel Secara, gardul "cu epoleti" devenind subiect de litigiu, inca nestins, cu familiile din zona. Maiorul Secara, bine cunoscut in zona orasului Cimpina, a ajuns, recent, si in vizorul Parchetului Militar. Procurorii cerceteaza legaturile care au existat intre purtatorul uniformei albastre de politist si un cunoscut traficant de autoturisme furate, Stefan Boboc. Maiorul Secara este acuzat de fals, uz de fals si luare de mita pentru ca, in perioada in care facea parte din colectivul de conducere al Serviciului Politiei Rutiere Prahova, ar fi inlesnit inmatricularea unui autoturism, marca straina, prin eliberarea unei adeverinte care atesta faptul ca masina era libera de orice sarcini. Pentru aceasta "facilitate", maiorul Secara ar fi primit suma de 1.000 de dolari de la ploiesteanul Stefan Boboc, cunoscut traficant de masini furate, in prezent arestat. ELA VOICILA Maiorul Secara se considera cel mai corect ofiter de politie. Potrivit domniei sale, indiferent de cite etaje are imobilul in care locuiesti, acesta nu se poate numi "vila", pentru ca acest cuvint se refera doar la locuinta de vacanta. De asemenea, mr. Secara se mindreste cu faptul ca intre 1996 si 1998, cind a fost in Corpul de Control al ministrului de interne Gavril Dejeu, a controlat in toata tara numerosi ofiteri cu astfel de locuinte cu etaje, carora nu le-a gasit vreo vina. Ba, mai mult, maiorul Secara se mindreste cu faptul ca a reusit sa-l convinga pe ministrul Dejeu sa inceteze cu astfel de anchete pentru ca si "politistii sint oameni si au dreptul sa locuiasca in imobile cu etaje". Asa se face ca atunci s-a renuntat "la vinatoarea imorala a politistilor". Despre fundatia familiei sale, "Scorpion", prin care au fost inregistrate ilegal mai multe autoturisme de lux aduse din Occident, mr. Secara a refuzat sa vorbeasca. ONDINE GHERGUT NICOLETA SAVIN Continua controversele in jurul proiectului parcului de distractii "Dracula Land", revendicat de "sugatorii de maduva" Ministerul Turismului, initiatorul proiectului parcului de distractii "Dracula Land", se confrunta in ultimul timp cu o avalansa de cereri financiare legate de acest proiect. Crezind ca statul va baga dolari cu milioanele in acest proiect, romanii asalteaza ministerul cu oferte de vinzare. Terenuri, site-uri Internet sau marci inregistrate care contin numele de Dracula, toate sint oferite unui minister care n-are de gind sa cumpere nimic. Pe toti acestia, ministrul Dan Matei Agathon ii numeste "sugatori de maduva". "Dracula" inregistrat la OSIM Mai multi oameni de afaceri din Romania au contactat "Evenimentul zilei", acuzind Ministerul Turismului ca proiectul "Dracula Land" nu are acoperire legala, fiind deja antamat. Cristiana Zavoianu, managerul societatii "Dracula", ne-a declarat ca detine exclusivitate pentru numele "Dracula", prin inregistrarea acestuia la Oficiul de Stat pentru Inventii si Marci (OSIM): "Din 1990 am incercat sa facem lucruri serioase si am brevetat marca "Dracula", pentru perioada 1990-2008. Avind in vedere proiectul ministerului, am avut o discutia cu ministrul Agathon pentru a vinde aceasta marca ministerului. Dar suma oferita a fost mai putin decit modesta", ne-a spus Cristiana Zavoianu. La rindul lui, Valer Samihaian, directorul firmei "Coroana Turism Company" SA din Bistrita, ne-a declarat ca in 1991 a brevetat numele "Societatea Transilvana Dracula", fara ca ministerul sa se sinchiseasca. "Am vrut ca parcul sa se faca in Bistrita, pentru a respecta localizarea geografica facuta de Bram Stoker, autorul care l-a facut celebru pe Dracula. Dar se pare ca ministerul prefera Sighisoara, iar marca inregistrata de noi, muncita si lucrata, va fi folosita de altcineva. Nu e corect din partea guvernului sa nu ne ia in calcul la programele de finantare", ne-a declarat Valer Samihaian. Agathon: "Sugatori de maduva" Un document emis de OSIM, aflat in posesia "Ev.Z.", certifica faptul ca firma "Draculaland Globnet Impex" SRL a inregistrat, cu nr. 33082, marca "Draculaland". Chichita de care a profitat ministerul sta in ortografierea siglei. Oamenii de afaceri, in numele carora vorbeste Cristiana Zavoianu, au inregistrat marcile "Draculaland", scris legat, si "Dracula-Land", scris cu liniuta. Protectia marcilor inregistrate se limiteaza strict la forma cuvintelor, asa ca ministerul a inregistrat, pe data de 21 mai 2001, marca "Dracula Land", scris despartit. Alti doritori de exclusivitate au inregistrat mai multe site-uri Internet, de tipul "draculaland.com", "draculaland.net", "draculaland. ro", dar fara sa demoralizeze ministerul, care a inregistrat un site in care numele "Dracula" apare scris cu doi de l. Ministrul turismului, Dan Matei Agathon, a declarat pentru "Ev.Z." ca respinge orice incercare de santaj. "N-am auzit in viata mea de acesti oameni de afaceri. Ideea a plecat de la mine, a fost inclusa in strategia nationala de dezvoltare turistica, dar, ca intotdeauna cind apare o idee de succes, apar "sugatorii de maduva". Daca acesti afaceristi au 50 de milioane de dolari pentru a investi in "Dracula Land", sa vina la mine la minister pentru a discuta. Dar statul nu poate fi santajat cu marcile lor inregistrate. Sa-si vinda marcile intre ei", ne-a declarat ministrul Dan Matei Agathon. SORIN CEHAN [21][pl.dll?rid=expresro] 