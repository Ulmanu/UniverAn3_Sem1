 Competitia pentru Ilascu ______________________________________________________________________ Eliberarea lui Ilie Ilascu e una dintre putinele vesti frumoase pe care toti romanii le-au primit in ultima vreme. Un om, in acelasi timp simbol al luptei pentru idealurile romanesti, scapa de dupa gratii, dupa ani si ani de privatiuni. In ciuda multiplelor demersuri si presiuni exercitate in tot felul de locuri, nu prea cred ca eliberarea lui sa fie rezultatul stradaniilor noastre. Mai degraba noua orientare de la Chisinau, rezultata in urma victoriei lui Vladimir Voronin la ultimele alegeri, a facut ca intre Republica Moldova si asa-zisa republica transnistreana sa nu mai existe mari diferente de directie. La ce ar mai fi folosit faptul ca Ilie Ilascu este inchis la Tiraspol? Doar pentru a da Romaniei un pretext sa deschida subiectul in dialogul cu organismele internationale? Mult mai simpla era o punere in libertate. Drumul de marti al lui Ilascu prin Romania merita privit cu mai multa atentie. Ilie Ilascu nu s-a oprit nici la Iasi, nici la Partidul Romania Mare. S-a indreptat direct spre Cotroceni. Cine isi imagineaza ca un asemenea om ar putea fi dus cu forta, ca un colet sau un prizonier, pina in Dealul Cotrocenilor, se insala. Nu l-au indoit nici pustile. Fie cineva l-a sfatuit cu grija, fie Ilie Ilascu, pe linga curaj, mai are si instinct politic. Stiind ca la Chisinau nu mai are ce cauta (ce-i trebuie Rusiei sau Moldovei un asemenea ghimpe in interior?!), el a venit la Bucuresti si ca sa-si exprime recunostinta pentru solidaritatea si sprijinul Romaniei), dar si pentru a vedea cum si-ar putea continua viata aici. Faptul ca Ilie Ilascu i-a facut complimente lui Ion Iliescu ne arata un om dispus la o cariera politica, daca nu interesat. Pentru a nu fi marcat de imaginea lui Corneliu Vadim Tudor si a Partidului Romania Mare, nerabdatori sa incaseze rasplata pentru o idee inspirata (aceea de a-l pune pe Ilascu pe listele PRM), patriotul moldovean s-a miscat mai abil decit ne puteam imagina si decit lasa sa se inteleaga comportamentul sau dirz. Mai mult, incepind de alaltaieri, s-a declansat o batalie crunta pentru "adjudecarea" lui Ilie Ilascu. E vorba despre un enorm capital de imagine, pe care si l-ar dori fiecare partid. Oricare, fie dintre cele mari, fie dintre cele liliputane, s-ar imbatosa sa-l aiba pe panoplie. Va dati seama ce ar reprezenta Ilie Ilascu la Partidul Romania Mare? La spiritul antimaghiar al Tribunului, megafoanele antirusesti ale lui Ilascu? Patriotul de la Chisinau si-ar putea continua linistit discursurile, avind portile deschise spre un anume public in Romania. Dar si-ar inchide definitiv iesirile sprea marea politica, spre comunicarea europeana. Prin cursa extraordinara facuta de Ilascu spre Cotroceni si prin complimentele primite, Ion Iliescu si PDSR se inscriu neasteptat in competitie. As zice ca, de marti, Ion Iliescu a devenit principalul ofertant pentru un spectaculos transfer. Din acest punct de vedere, PDSR dovedeste ca stie sa se miste repede si eficient. Cine si-l va apropia pe Ilie Ilascu? PRM sau PDSR? N-as vrea sa dau vreun pronostic. De asta depinde si posibila cariera politica a moldoveanului. Si inca un lucru, pe post de concluzie trista. Prin eliberarea lui Ilie Ilascu, Romania ramine cu foarte putine subiecte de discutat la Chisinau. [5][pl.dll?rid=expresro] _________________________________________________________________ 