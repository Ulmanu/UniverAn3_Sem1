 Antrenorul Craiovei si-a amintit ca primarul "avea functii mari in PCR" Razboi Balaci-Bulucea Fotbalistii echipei Universitatea Craiova au revenit ieri din vacanta si au participat la primele doua antrenamente sub conducerea noului antrenor principal, Ilie Balaci. La reunirea lotului, desfasurata la ora 9.30, pe stadionul "Ion Oblemenco", au fost prezenti 30 de jucatori, inclusiv cei imprumutati pe la alte grupari din tara, cum ar fi Vigariu (UFC Electro), Suciu (Drobeta Turnu Severin) si Balace (Rocar). Balaci s-a aratat foarte surprins de fetele pe care le vede, spunind ca, "in afara de vreo 3-4 baieti, in rest nu cunosc pe nimeni. Nici n-am auzit de ei". Nici "baietii" nu pareau sa-i cunoasca pe antrenori. Suciu, de pilda, l-a intrebat pe Naicu: "Cine mai e si ala?". Tinarul fotbalist arata cu degetul spre fosta vedeta Zoli Crisan. Parcare ca un salon auto Ilie a precizat ca, pentru el, regulamentele de ordine interioara nu sint mare scofala, conduita fiecarui jucator regasindu-se in clauzele contractuale. "Pot sa va asigur ca acel fotbalist care va intirzia la antrenament va trebui sa plece de la echipa. In privinta valorii contractelor, le gasesc ca fiind foarte bune. Constat ca, fata de data trecuta cind am antrenat la Universitatea, locul Daciilor din parcare a fost luat de masini straine scumpe", a spus Balaci. Apoi a continuat in aceeasi nota: "Le doresc baietilor sa ajunga sa joace atit de bine incit, la meciurile de pe teren propriu, marea atractie a echipelor care ne viziteaza sa fie parcarea din curtea clubului, unde sa admire ultimele modele de masini straine. Nu trebuie decit sa-si dovedeasca valoarea, restul va veni de la sine, inclusiv banii." Aceasta declaratie este totusi in contradictie cu faptul ca jucatorii au de primit sume importante din contracte, cu care conducerea clubului a ramas restantiera. Cit priveste componenta lotului, antrenorul Universitatii a spus ca, deocamdata, va trebui sa evalueze fiecare fotbalist in parte, in cantonamentul de la Baile Herculane, apoi se va decide. "Ca noutati, va pot spune ca asteptam sosirea lui Iacob, de la Rocar, Coman, de la FC National, si Savu, jucatorul Astrei", a precizat tehnicianul oltean. Mirosind a spirtoase Ilie Balaci nu este de acord cu conditiile vitrege de antrenament, situatie de care-l gaseste vinovat pe primarul Craiovei, Vasile Bulucea. "Bulucea se bate cu caramida in piept ca a facut ceva pentru fotbalul oltean? Ce-a facut? Ne-a lasat in frig si fara apa calda. Daca era de buna credinta, nu ne taia utilitatile. Din punctul meu de vedere, nu i-as da voie sa intre la meciuri decit daca-si plateste bilet. Nu pot sa stau la masa cu oameni care imi sint impotriva. Dar, in fine, asta nu e treaba mea, ci a conducerii clubului." Nu e prima oara cind Ilie il ataca pe primar. Balaci a fost invitat, luni seara, la postul local "Radio Oltenia", unde a spus ca "nu inteleg de ce se crede Bulucea un atit de mare om de fotbal. El e cel care m-a suspendat chiar pe mine, cind jucam acum vreo 25 de ani. Pe vremea aceea, Bulucea avea functii mari prin PCR". Citiva reporteri aflati in redactia radioului, care l-au auzit si l-au vazut pe Balaci in acea seara, au spus ca li s-a parut ca acesta a baut cam mult, "pentru ca se bilbiia si mirosea de la o posta a spirtoase". MARGARIT BANUTA MARIO MORCOV Arestarea fostului presedinte de la "Poli" Iasi face valuri In cazul Pancu a intervenit si taranistul Vasile Lupu Dupa cazul Dulca, un alt litigiu in care este implicata echipa de fotbal Rapid face obiectul unor cercetari demarate de procuratura si politie. Luni-seara, avocatul iesean Vasile Drutca, fost presedinte la divizionara secunda Politehnica Iasi, a fost arestat pentru fals si abuz impotriva intereselor publice, infractiuni dovedite in urma transferului internationalului rapidist Daniel Pancu la echipa italiana Cesena. Produs al gruparii de sub Copou, tinarul atacant a fost cumparat de Rapid in octombrie 1996. In contractul de vinzare, partile au inclus o clauza potrivit careia, in cazul unui transfer in strainatate, giulestenii sint obligati sa plateasca iesenilor un sfert din valoarea totala a tranzactiei. Plecarea lui Pancu in strainatate, la Cesena, formatie de liga secunda in Italia, s-a petrecut la 16 iulie 1999. In urma acestei tranzactii, in contul clubului de sub Grant a intrat suma de 1.200.000 de dolari. Federatia Romana de Fotbal recunoaste aceasta suma, inscrisa in contractul depus de Rapid si sfatuieste ca bucurestenii sa achite 300.000 de dolari Politehnicii Iasi, bani reprezentind 25 la suta din valoarea transferului. Termenul-limita pentru stingerea datoriei Rapidului catre "Poli" Iasi a fost 1 august 1999. "Rapidul se apara cu actul semnat de Drutca" La data de 20 iulie a aceluiasi an, Vasile Drutca, pe atunci presedintele in exercitiu al iesenilor, intocmea un act aditional, la cererea giulestenilor, se pare, prin care amina plata creantei cu inca o saptamina. La scadenta, acelasi Drutca semneaza un alt inscris, prin care solicita Rapidului plata pe loc a sumei de 80.500 de dolari. "Daca aceasta suma este platita imediat, datoria Rapidului va fi stearsa", mentiona in cerere Drutca. Abili, conducatorii rapidisti profita de aceasta miscare riscanta a lui Drutca si varsa in contul iesenilor suma de 1.294.681.500 lei, adica tocmai 80.500 de dolari ceruti de presedintele moldovean. "La federatie au venit succesorii lui Drutca pentru recuperarea restului de bani, respectiv 220.000 de dolari. Rapid se apara cu acel act semnat de Drutca, in opinia federatiei perfect legal. Pentru acest caz a intervenit si Vasile Lupu (n.r. - membru marcant al PNTCD), apropiat al conducatorilor ieseni. Acest caz nu mai este de competenta noastra", ne-a declarat ieri Adalbert Kassai, secretarul general al FRF. In ipostaza in care Drutca va fi gasit vinovat in instanta, acesta risca o pedeapsa privativa de libertate de minimum opt ani. Acest lucru nu incinta cu nimic conducerea Politehnicii Iasi, care nu va putea recupera banii de la Rapid. Gurile rele sustin ca Drutca a intocmit acel act aditional dupa ce si-a garnisit contul cu o suma consistenta de bani. LAURENTIU CIORNEI Dinamo si Otelul au trecut ieri prin "revizie" Animatie mare, ieri dimineata, pe culoarele Institutului National de Medicina Sportiva. Chiar inghesuiala, sus, la antropologie, unde coada se intindea in jos, pe scari, cam pina la etajul inferior. Normal, totusi, din moment ce, in aceeasi zi, doua prim-divizionare isi efectuau vizita medicala. Si, chiar daca Otelul era reprezentat numai de seria "veteranilor", senzatia jucatorilor era ca nu vor scapa prea repede de calvar. Mai cu glume, mai cu nervi, cu portocale, cafea si pateuri din belsug, toti au trecut testele, chiar daca, pentru unii, "revizia" a durat aproape cinci ore. "Babicu" a ametit pe bicicleta Harmalaia de la parter s-a incheiat destul de repede. Nu si la "Neuro-Psihiatrie", unde, portarii in special, se cam codeau sa intre. "Noi oricum nu sintem normali", glumea Florin Tene, care, oricum, a fost primul care a terminat testul. La polul opus s-a aflat Cristian Munteanu, care a lasat "neuronii" la final, plictisindu-se de asteptare. "Babicu" s-a dus la psihiatru abia pe la ora 11.00, mult dupa ce incheiase toate celelalte probe. El a avut nevoie de o refacere mai lunga dupa "bicicleta", aparat de pe care a coborit destul de ametit. "Lasa-ma sa-mi revin", a spus portarul Otelului, care s-a dres cu o portocala, un pateu si vreo trei cafele. "Mie, daca-mi iei cafeaua, m-ai omorit", s-a destainuit Munteanu l Vali Nastase a sosit cu o ora intirziere fata de colegii sai. "Vali e mai smecher. Mi-a zis ca vrea sa evite aglomeratia, dar era sa piarda laboratorul, care se inchide la ora 9.00", spunea medicul dinamovistilor, Gheorghe Gaiu l Primul care a terminat vizita a fost galateanul Sorin Haraga. Dar nu i-a folosit la nimic pentru ca, pret de o ora, l-a tot cautat pe soferul autocarului, ca sa se intinda pe o bancheta. Nu l-a gasit si a ramas pe o canapea, linga Bukvic, care, pe la 11.15, se plingea ca-i e foame Prunea catre Mihali: "Sper ca e ultima, la anul nu te mai prind pe-aici!" Chiar la poarta de acces in Institut, adunare mare. Prunea, Munteanu si Gheorghe Nitu au schimbat impresii mai bine de jumatate de ora, dupa care au trecut la analiza celor mai mari gafe din campionatul italian. I-au gasit scuze lui van der Sar, au apreciat autogolul lui Pancaro, dar au terminat brusc pentru ca si-a facut aparitia Mihali, care a fost luat in primire de Prunea. "Sper ca e ultima vizita, la anul nu te mai prind pe-aici. Un pic de bun simt, domnu', mai lasa-i si pe astia tineri", a turuit Florin, lasindu-l fara replica pe Gica. Dar Prunea era de neoprit. "Iarta-ma ca n-am venit si eu sa te felicit dupa golul de aur cu Rapidul, dar prea erau toti calare pe tine. Oricum, cred ca si dupa meciul cu Polonia Varsovia a fost la fel". Sesizind gluma, Mihali a replicat: "Normal, ca doar Olisadebe n-a dat decit trei. Ce, e mult?" "Nu - a replicat Prunea -, ca doar nu de aia l-a cautat Juventus pe om imediat dupa meci. Pacat ca n-a semnat, ca-ti dadea jumatate din contract. Stiu cum e, dupa America, Kennet Andersson a semnat imediat cu Bari. Iar primul telefon mi l-a dat mie, sa-mi multumesca. Zicea ceva si de-o prima, dar cred ca s-a pierdut mandatul pe drum", a continuat Florin, facind haz de marele sau necaz, golul incasat in prelungirile sfertului de finala cu Suedia, de la Campionatul Mondial SUA '94. HORIA HASNAS Raducioiu a facut luni vizita medicala in Principat "Vreau sa-mi inchei cariera la AS Monaco" Fotbalistul roman Florin Raducioiu (30 de ani) a efectuat luni vizita medicala la echipa AS Monaco. Fostul nostru international nu a revenit la sentimente mai bune fata de Dinamo, fiind decis sa-si gaseasca un angajament fie in Franta, fie in Italia. Dupa ce a ratat transferul la Modena si la Toulouse, "Marele Blond" a luat drumul Principatului Monaco. "Astept un raspuns de la impresarul meu, iar daca totul va decurge asa cum trebuie, miine (n.r .- astazi) urmeaza sa semnez contractul de joc. Vreau sa-mi inchei cariera la Monaco. Am discutat cu Cristi Borcea, care m-a informat despre programul echipei Dinamo, insa nu ma tenteaza o revenire in fotbalul nostru", ne-a declarat golgeterul Romaniei de la World Cup Ô94. Florin ar putea deveni iarasi coechipier cu italianul Marco Simone, fostul atacant de la AC Milan. Daca nu se va intelege nici cu AS Monaco, pentru Raducioiu exista varianta Olympique Marseille, informatie lansata de cotidianul francez "L'Equipe". Trecerea in Principat este notata si in cotidianul catalan "El Mundo Deportivo", care informeaza ca, "alaturi de Christian Panucci, recent transferat, Florin Raducioiu este "una dintre viitoarele achizitii ale echipei AS Monaco". DANIEL CONTESCU, DANIEL NAZARE Fotbalistii galateni il acuza pe "MM" Stoica de lasitate Numirea lui Mihai Stoica, zis "MM" in functia de director executiv al Rapidului i-a luat prin surprindere pe fotbalistii de la Otelul Galati. Ieri, la vizita medicala, multi inca nu aflasera nimic despre mutare, iar altii nu credeau ca poate fi adevarat. "Ar fi putut sa vina macar ieri (n.r. - luni), cind eram toti in hotel, la Lacul Tei, sa ne spuna. Sau macar sa ne dea un telefon. Nu l-am mai vazut la fata de anul trecut", spuneau ei, dezamagiti, considerind ca a fost vorba de o lasitate a fostului lor conducator. Cel mai afectat parea Cristi Munteanu: "M-a sunat acum o saptamina si mi-a spus ca n-are rost sa plec deoarece trebuie sa continuam impreuna pentru a redresa echipa. Sau, mai stii, poate vrea sa ma ia la Rapid", a spus portarul Otelului. Mihai Stoica a parasit clubul galatean cind acesta se afla intr-o situatie critica, cu infime sanse de redresare. HORIA HASNAS Fiul lui Vasile Stinga, fundas central la Steaua La 17 ani, Andrei are 1,90 metri inaltime Antrenorul Victor Piturca si-a strins ieri constelatia de vedete cu care incearca sa deposedeze formatia Dinamo de titlul de campioana a Diviziei A la fotbal. Doar simpla rostire a numelor care vor imbraca tricoul Stelei in retur te poate duce cu gindul ca adversarilor nu le ramine decit sa se bata pentru locul doi in actuala editie de campionat. La comanda "secunzilor" Teo Anghelinei si Gabi Boldici, pe terenul doi au aparut, de la ora 11.00, urmatorii jucatori: Tudor, Lung (portari) - Fl. Dumitru, D. Balan, M. Radoi, A. Stinga, Baciu, Belodedici, I. Miu, Bordeanu, Mitrita (fundasi) - Paraschiv, Carabas, Duro, Lincar, Falemi, Trica, P. Stoica, Lita (mijlocasi) - Ciocoiu, Vladoiu, Niculescu, Danciulescu, Raducanu, R. Nita (atacanti). Lotul Stelei va efectua astazi vizita medicala, iar dupa-amiaza va urca in cantonamentul de la Forban, unde se va pregati pina pe 23 ianuarie. Pe 28 ianuarie, "militarii" vor pleca la turneul de la Norcia, revenirea in tara fiind programata pentru 10 februarie. Piturca il va lua la Forban si pe Andrei Stinga, fiul fostului mare handbalist Vasile Stinga, patronul firmei "Teleeurobingo Show". Andrei are 17 ani, 1,90 metri inaltime si joaca pe postul de fundas central. Pentru a se evidentia, Stinga junior a condus ieri, aproape tot timpul, plutonul alergatorilor. Atacantul Robert Nita, ocupantul pozitiei secunde in clasamentul golgeterilor cu 9 goluri marcate in primele 15 etape, dupa Jean Vladoiu, autorul a 10 reusite, nu vrea sa se mai intoarca nici in ruptul capului la Foresta Suceava. "Am inteles ca are unele probleme de familie si ca ar vrea sa ramina la Steaua", a declarat Piturca referitor la situatia lui Nita. Tehnicianul "ros-albastrilor" a marturisit ca unul sau doi dintre cei 24 de jucatori care s-au reunit ieri sub comanda sa vor fi cedati sub forma de imprumut. Dintre acestia, este data ca certa cedarea virfului de atac Claudiu Raducanu. Niculescu, coleg de camera cu Lita "Sint multumit de lotul pe care-l am la dispozitie. Am acoperite toate posturile, ba chiar mai mult decit atit. Important este sa trecem cu bine de primele trei etape, cind vom intilni pe FCM Bacau, Petrolul si Dinamo", a spus Piturca. Antrenorul spune ca Radu Niculescu, care a semnat luni seara un contract pe trei ani cu "militarii", a acceptat fara retineri sa vina la Steaua. El va sta in camera cu Catalin Lita, fostul sau coleg de la FC National. Fundasul dreapta Florentin Dumitru are in Daniel Balan un rival serios. Deocamdata, pentru a iesi in relief, ex-suceveanul a decis sa apara la reunire cu suvite blonde. DANIEL CONTESCU Flick-flack Stelea s-a saturat de Salamanca Cotidianul "El Periodico de Salamanca" a anuntat in numarul de ieri ca trecerea portarului Bogdan Stelea la Energie Cottbus, formatie la care s-a transferat recent Sabin Ilie, nu s-a mai realizat. Giovanni Becali, impresarul fotbalistului, n-a ajuns la nici un acord cu nemtii si incearca transferarea lui "Arnold" la o formatie din campionatul spaniol. "Se doreste perfectarea unei intelegeri cu o echipa din Primera Division, insa salariul mare al portarului roman si pretul de achizitie reprezinta, intr-adevar, o problema", scrie cotidianul iberic, care mai noteaza ca Bogdan Stelea este deranjat de postura de rezerva la divizionara secunda.(D.N.) "Bursucul", out! Jim Jefferies, antrenorul echipei Bradford City, din Premier League, a anuntat ieri ca l-a pus pe lista de transferuri pe fostul international roman Dan Petrescu. Alaturi de "Bursuc", printre renegati se afla italianul Benito Carbone si englezul Stan Collymore. Jefferies si-a motivat decizia prin lipsa de randament a celor trei fotbalisti, care primesc cele mai mari salarii de la Bradford. "Am nevoie de jucatori care sa ridice echipa de pe ultimul loc, iar aceasta pozitie nu ne permite sa tinem jucatori de lux", a declarat Jim Jefferies. (B.G.) Cupa Sahara In India incepe azi "Cupa Mileniului" la fotbal. La cererea sponsorilor, competitia gazduita de patru orase indiene se va numi "Cupa Sahara". Selectionata divizionara a Romaniei era asteptata ieri dupa-amiaza la Bombay, urmind sa sustina prima partida miine, cu Iordania, in localitatea Goa. Competitia, patru grupe de cite patru echipe, se va incheia pe 25 ianuarie, data la care este programata finala . (B.G.) Dundee United l-ar legitima pe Maradona! Conducatorii clubului scotian de fotbal Dundee United spera sa-l convinga pe fostul jucator argentinian Diego Armando Maradona sa revina pe gazon, alaturi de conationalul sau, Claudio Caniggia. Acesta, in virsta de 33 de ani, abia si-a prelungit contractul cu Dundee pe o perioada de doi ani si jumatate. Caniggia a facut parte din echipa nationala a Argentinei, condusa de Maradona, formatie care a pierdut finala cu Germania la Coppa del Mondo '90, in Italia. Caniggia a venit in Scotia in luna octombrie a anului trecut. (M.B.) Bacaul si Rapid fac troc Stefan Apostol, fundasul dreapta al echipei FCM Bacau, este cu un picior in Giulesti. George Copos, principalul actionar al Rapidului, si Dumitru Sechelariu, presedintele Consiliului de Administratie al formatiei moldovene, au avut luni seara o discutie telefonica in care s-au pus de acord in privinta acestui transfer. "Pleaca Fane Apostol si vine Narcis Raducan. E un «barter». Totul este clarificat si urmeaza sa se semneze doar actele in citeva zile", ne-a declarat Sechelariu, convins ca tranzactia va decurge normal. Apostol s-a antrenat ieri dimineata sub comanda lui Gheorghe Poenaru, insa si-a pregatit deja bagajele pentru plecarea la Bucuresti. "Nu ma mai pot intoarce la Bacau", ne-a spus, raspicat, Raducan. (D.N., T.U.) Mutu ar putea sari in barca Bresciei Adrian Mutu este pe punctul de a parasi echipa italiana de fotbal Verona. Aflat in conflict cu antrenorul Attilio Perotti, "Briliantul" este aproape de un transfer la Brescia Calcio, formatie din Serie A. Adrian Mutu ar fi fost sfatuit, se pare, de Mircea Lucescu sa treaca in curtea gruparii al carei presedinte este bunul sau prieten, Gigi Corioni. Mutu nici macar nu a fost convocat pentru ultima partida de campionat, intilnire pierduta de Verona cu scorul de 4-2 in fata celor de la Lecce. "Evenimentul zilei" a incercat sa-l contacteze pe actualul atacant al Veronei, insa acesta a refuzat dialogul. (D.C.) "Bancarii" au fost nevoiti sa mearga pe "Lia Manoliu" Fara curent si motorina Cosmin Olaroiu, noul antrenor principal al echipei FC National, a luat ieri dimineata primul contact cu elevii sai, alaturi de care s-a antrenat cot la cot in sedinta de pregatire care a urmat reunirii. Oli a sunat adunarea lotului dupa vacanta de iarna la ora 9.30, in baza din Cotroceni. Lipsa energiei electrice la sediul clubului si pana de motorina a autocarului echipei - ramas imobilizat in parcare - au stat, apoi, la baza unui spectacol rar intilnit pe strazile Capitalei. Olaroiu a decis ca jucatorii sa mearga la stadionul "Lia Manoliu" cu ajutorul propriilor masini, astfel ca, in minutele urmatoare, trecatorii au asistat uimiti la o adevarata parada a automobilelor de lux. Ajuns la locul faptei, antrenorul a tinut mai intii o scurta sedinta cu jucatorii, dupa care a comandat citeva ture de teren. Printre alergatori s-au infiltrat, spre surpriza celor prezenti, si citiva "spioni". Pe linga Domnisoru, Stana, Ciortea, Chiriac, Gaborean si Plesca - toti promovati de la tineret - si Catalin Sandu (un fundas central adus de la Electroputere), in pluton si-au facut aparitia directorul sportiv Adi Pigulea, "El Fugitivo" Gabi Popescu si Ion Sburlea. Prezenta lui Pigulea a mirat cel mai mult, dar Olaroiu pare hotarit sa-l "resapeze" pe fostul sau coechipier: "L-am inclus din nou in lot si, daca va izbuti sa se readapteze la efort, am de gind sa ma bazez serios pe el". Situatia lui Sburlea este, in schimb, mai complicata. "Fac doar antrenamente cu FC National. S-ar putea sa plec chiar pina la sfirsitul saptaminii, pentru ca am o oferta din Elvetia (n.r. - de la St. Gall). Oli ma vrea in echipa, eu as ramine, dar e o chestiune de bani. Daca Gino (n.r. - Iorgulescu) imi da atit cit imi ofera si elvetienii, ramin cu cea mai mare placere", a precizat stoperul care acum este liber de contract. Un alt "transfug", Petre Marin, a spus ca vrea sa ramina la FC National, desi este curtat cu insistenta de Rapid. Olaroiu s-a aratat si el increzator in posibilitatile echipei: "Lotul nostru este, cred eu, la nivelul primelor sapte locuri in Divizia A. Am nevoie de toti baietii, le-am spus ca ma bazez pe ei si ca trebuie sa facem toti treaba, pentru a scoate corabia la liman". MATEI UDREA Fostul tusier are sanse mari sa preia presedintia CCA In sinul lui Avram Vasile Avram, secretarul general si directorul executiv al Comisiei Centrale a Arbitrilor din cadrul FRF, a devenit principalul candidat la functia de presedinte al acestui for. Avram i-ar succeda, astfel, doctorului Mircea Nesu, care a renuntat la acest post luni seara, motivind unele probleme de sanatate. Avram a discutat indelung, ieri dimineata, cu Mircea Sandu, presedintele FRF, cei doi inspectind un imobil care ar putea deveni sediul CCA. Potrivit unor surse din cadrul federatiei, Avram a fost convins de Nasu' sa accepte postul, urmind sa beneficieze de aceleasi conditii pe care le-au avut Mircea Nesu si Adrian Porumboiu. "Speram ca aceasta ultima numire sa fie de bun augur si sa nu mai asistam la retrageri de ultim moment", ne-a declarat o sursa federala. Presedintele FRF s-a deplasat ieri, dupa inspectia facuta cu Avram, la sediul MTS, unde a discutat despre modalitatile prin care se poate prelua legal spatiul unde va fi instalat sediul CCA. Fara sa nominalizeze, Mircea Sandu a sugerat ca toate crizele ivite la conducerea arbitrajului au fost produse de teama de raspundere: "Pina luni nu vom lua nici o hotarire. De muncit, vom munci tot noi, astia care am facut-o si pina acum. Problema e ca aici, la CCA, este intr-adevar mult de lucru. Sa nu se supere nimeni, dar n-am prea vazut arbitri care sa fie conducatori in fotbal. Mai mult pe la afaceri private ii gasesti. La CCA este o munca grea, de impunere, si asta nu prea convine". Vasile Avram n-a vrut sa comenteze despre o eventuala numire. "Deocamdata nu e nimic sigur. Presedintele m-a insarcinat sa concep un plan de activitate, pe care sa-l predau cit mai repede. Pot insa sa va spun ca spatiul in care isi va desfasura comisia activitatea este un gen de hala, la mansarda, cu o suprafata de 70 de metri patrati. Dupa amenajare, cred ca va fi un sediu dragut", a declarat fostul arbitru. (L.C., H.H., T.U.) 