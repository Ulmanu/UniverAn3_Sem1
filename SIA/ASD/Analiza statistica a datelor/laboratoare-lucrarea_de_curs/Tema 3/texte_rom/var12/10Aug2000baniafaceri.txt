 Fiscul vrea sa impoziteze veniturile din agricultura In urmatorii patru ani, politica fiscala a Romaniei va urmari largirea sferei veniturilor impozabile si protejarea fata de inflatie, a veniturilor supuse impunerii, a anuntat ieri Ministerul Finantelor (MF). Prin largirea sferei veniturilor impozabile trebuie sa intelegem impozitarea veniturilor obtinute din pensii, deja realizata, dar si intentia fiscului de a ataca veniturile dobindite din agricultura si cresterea animalelor. De abia la anul se va renunta la taxa pe tranzactie pe piata de capital In plus, MF a anuntat intentia de a modifica, incepind cu 1 ianuarie 2001, impozitarea veniturilor realizate din plasamente pe pietele de capital si din transferul de proprietate asupra partilor sociale in sensul impunerii numai a cistigului obtinut, a informat MF. Toti actorii pietei de capital din Romania asteptau insa ca fiscul sa abandoneze impozitarea cu 1% a fiecarei tranzactii in favoarea taxarii cistigurilor, o data cu introducerea impozitarii pensiilor. "Taxa aplicata volumului tranzactiilor de catre fisc ramine un element de descurajare a investitiilor, iar banii cistigati de buget nu au fost prea multi, daca ne gindim ca piata de capital nu este inca solida", ne-a declarat Stere Farmache, directorul executiv al Bursei de Valori Bucuresti (BVB). "Modul de calcul actual, care nu are de-a face cu impozitarea, este mai degraba o taxa asupra tranzactiilor, pentru ca nu tine cont de cistigurile realizate pe piata de capital si nici de pierderile pe care le poate suferi un investitor", a remarcat Farmache. In plus, brokerii au observat ca tratamentul fiscal al pietei de capital este chiar discriminatoriu, in raport cu modul cum a inteles fiscul sa impoziteze cistigurile dobindite din plasamente bancare, in titluri de participare la fonduri mutuale si in titluri de stat. Daca titlurile de stat sint libere de orice taxa, cu scopul evident de a incuraja imprumuturile statului de la populatie, dobinzile bancare si cresterile atribuite titlurilor de participare la fonduri mutuale sint impozitate cu 1%. LIDIA MOISE Banca Agricola, pasuita inca o luna Investitorii cer ca statul sa suporte pierderile bancii Termenul pentru depunerea ofertelor finale pentru privatizarea Bancii Agricole a fost prelungit cu inca o luna. Fondul Romano-American pentru Investitii, in calitate de lider al consortiului care si-a exprimat intentia de achizitionare a pachetului de actiuni detinut de FPS la Banca Agricola, a solicitat aceasta prelungire a termenului pentru aprofundarea auditului financiar si clarificarea unor probleme privind structura de actionariat a bancii. Surse apropiate tranzactiei au precizat ca cererea de prelungire a termenului de depunere a ofertei a fost solicitat si pentru ca nu se cunosc unele date ale tranzactiei, cum ar fi cit va acoperi statul din pierderile bancii. Banca Agricola avea, la sfirsitul anului trecut, pierderi in valoare de 60 de milioane de dolari. Surse din mediul bancar ne-au declarat ca este foarte posibil ca statul sa mai intervina cu 100 de milioane dolari. "Daca nici in aceste conditii nu va exista o oferta ferma pentru privatizarea BA, trebuie mers spre lichidarea cit mai rapida a bancii", au declarat sursele citate. Cealalta problema, referitoare la compensarea actiunilor detinute de SIF-uri la BA cu actiuni la alte societati, a ramas deocamdata in expectativa, desi discutiile si aprobarile de principiu au fost luate. Mai mult, compensarea acordata SIF Oltenia de BA a avut in total o valoare de 57 de miliarde lei. Si asta in conditiile in care Eugen Radulescu, presedintele Comitetului de Administrare al BA, a declarat in conferinta de presa ca aceasta conversie s-a facut la valoarea actiunilor detinute de SIF in capitalul social diminuat al bancii, de 105 miliarde lei. SIF Oltenia a primit actiuni in valoare de 50 miliarde lei la SIDEX Galati, de 5 miliarde lei la BCR si restul de 2 miliarde la alte doua societati. GABRIELA TINTEANU 