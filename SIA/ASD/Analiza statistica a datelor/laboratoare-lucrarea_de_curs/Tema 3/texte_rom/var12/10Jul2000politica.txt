 Potrivit unui sondaj CURS, Alianta cu cele mai mari sanse de succes este PDSR-PD-ApR PDSR si Ion Iliescu continua sa conduca in preferintele electoratului, conform unui sondaj efectuat de Centrul de Sociologie Urbana si Regionala (CURS), prezentat de Mediafax. In cazul alegerilor parlamentare, PDSR ar obtine 47 la suta din voturi, PD -10 la suta, PNL - 8 la suta, ApR - 8 la suta, PRM - 8 la suta, UDMR - 7 la suta, PNTCD - 5 la suta, UFD - 2 la suta, alt partid nenominalizat - 5 la suta. Din cei intervievati sint nehotariti sau nu vor vota 32 la suta. In privinta alegerilor pentru presedintie, Ion Iliescu ar obtine 48 la suta din preferintele electoratului. El este urmat de Emil Constantinescu cu 13 la suta, Teodor Melescanu - 10 la suta, Theodor Stolojan - 10 la suta, Corneliu Vadim Tudor - 6 la suta si Mugur Isarescu - 5 la suta, restul personalitatilor fiind creditate cu procente sub 5 la suta. Tot 32 la suta din cei intervievati nu ar vota sau nu sint hotariti, si in cazul acestor alegeri. Cel mai bun prim-ministru este, in opinia a 42 la suta dintre cei chestionati de CURS, Theodor Stolojan. El este urmat de Mugur Isarescu cu 40 la suta, Adrian Nastase cu 11 la suta si alta persoana nenominalizata 7 la suta, in timp ce 30 la suta nu au avut nici o opinie in aceasta privinta. Nici aliantele nu sint trecute cu vederea. Alianta care ar avea cel mai mare succes, considerata a fi cea mai potrivita pentru cistigarea alegerilor in opinia a 66 la suta din cei intervievati este PDSR-PD-ApR. Alianta PNL-ApR este considerata a fi mai degraba nepotrivita de 66 la suta din cei chestionati. Alianta CDR-PNL-ApR-PD ar obtine 28 la suta din sufragii, iar alianta CDR-PNL-ApR ar cistiga 26 la suta din voturi. In privinta acestor ultime trei aliante, peste 40 la suta nu au avut nici o opinie. Sondajul a fost facut in perioada 22- 29 iunie 2000, si are o marja de eroare de +/- 2,8 la suta. LUCIAN PURCAREANU Viorel Lis propune un nou tandem pentru conducerea tarii: Victor Ciorbea - presedinte, Radu Vasile - premier Presedintele Partidului Noua Generatie, Viorel Lis, a afirmat vineri seara, la Suceava, in cadrul unei conferinte de presa, ca va face demersuri pentru crearea unui bloc electoral alcatuit din partidele conduse de Radu Vasile (PPDR), Victor Ciorbea (ANCD) si Radu Cimpeanu (PNL C). Aceasta alianta ar urma sa sutina tandemul Victor Ciorbea - presedinte, Radu Vasile - prim-ministru. "Fiind un partid mic, de 1%, vom cauta sa facem aliante cu partide ceva mai mari", a spus Viorel Lis. El a recunoscut ca poarta negocieri si cu Constantin Simirad, presedintele Partidului Moldovenilor, "astfel incit, si cu voturile acestui partid, sa depasim pragul electoral". Viorel Lis a adaugat ca in cazul realizarii blocului electoral mentionat va solicita pentru PNG, la nivelul intregii tari, 3 locuri I pe listele parlamentare si 5 locuri 2 sau 3. Fostul primar al Capitalei a mentionat ca va candida pentru Senat. TIBERIU AVRAM Esec romanesc la APOSCE Transnistria, pe picior de egalitate cu Moldova Romania a inregistrat un esec in fata Comisiei pentru afaceri politice a Adunarii Parlamentare a OSCE. Reprezentantii tarii noastre nu si-au putut impune cele 15 amendamente pe care le aveau la proiectul de Rezolutie privind situatia din Republica Moldova. Prin intermediul acestor amendamente, Romania dorea sa se sublinieze ca Transnistria nu reprezinta o entitate statala, ci parte integranta din teritoriul Republicii Moldova. Seful delegatiei Romaniei la APOSCE, Cristian Radulescu, este nemultumit de rezultat, pe care-l califica drept "nesatisfacator". Conform lui Cristian Radulescu, forma rezolutiei "induce confuzie" deoarece se refera la "parlamentari transnistrieni". "Ce parlamentari, acestia nu sint recunoscuti", a subliniat Radulescu. Astfel, prin acesti termeni confuzi, rezolutia adoptata de catre Comisia pentru afaceri politice pune pe acelasi picior de egalitate autoritatile transnistriene cu cele moldovenesti, cu toate ca recunoaste integritatea teritoriala a Moldovei. Comisia pentru democratie a votat stramutarea procesului Ilascu Comisia pentru democratie a APOSCE a votat stramutarea procesului Grupului Ilascu din Transnistria intr-o tara membra a OSCE. Cum Polonia s-a oferit sa "gazduiasca" acest proces, probabil ca acolo va fi locul in care se va desfasura. In Rezolutia "Grupul Ilascu", adoptata de catre Comisia pentru democratie, se solicita autoritatilor transnistriene sa coopereze pentru stramutarea procesului. In cazul in care acestea refuza, OSCE nu beneficiaza de alta metoda de convingere decit cea a dialogului. Singurii care au votat impotriva acestei rezolutii au fost reprezentantii Federatiei Ruse. Atit "Rezolutia Moldova" cit si "Rezolutia Ilascu" se vor regasi in "Declaratia de la Bucuresti". Cele doua rezolutii reprezinta, mai mult, un semnal. Dupa cum s-a exprimat seful delegatiei Romaniei la APOSCE, Cristian Radulescu, cel putin "Rezolutia Moldova" "nu va avea nici un fel de valoare practica si va ramine fara consecinte". Si aceasta deoarece s-a dorit "sa existe macar o formula de compromis decit sa nu existe deloc". Martian - suparat Reprezentantul PDSR in delegatia Romaniei, Dan Martian, nu a pierdut ocazia sa critice, in fata Comisiei pentru democratie, Guvernul Romaniei. El a afirmat ca acesta a luat locul legislativului si emite nenumarate ordonante de urganta in timp ce parlamentul nu este lasat sa-si faca treaba. Severin alearga singur Astazi urmeaza sa se incheie lucrarile APOSCE cu alegerea presedintelui. Adrian Severin avea ieri un singur contracandidat, francezul Michel Voisin. El a anuntat insa ieri ca, la fel ca si ungurul Barsony, se retrage din cursa pentru presedintia APOSCE. Tot astazi va fi adoptata si Declaratia Finala a APOSCE. TEODORA GEORGESCU Congresmanul Christopher Smith exprima ingrijorarea SUA "In timpul regimului Iliescu a fost coruptie! Ce se intimpla daca Ion Iliescu se intoarce?" Seful Delegatiei SUA la reuniunea de la Bucuresti a Adunarii Parlamentare a OSCE, Christopher Smith, a transmis simbata un mesaj clar: revenirea lui Ion Iliescu la presedintia Romaniei ii ingrijoreaza pe americani. "Poporul roman este liber sa aleaga pe cine doreste, dar aceasta alegere va avea anumite implicatii", a declarat Christopher Smith simbata, la Bucuresti. Reprezentantul SUA si-a motivat in termeni extrem de clari pozitia. "In mod cert, in timpul regimului Ion Iliescu a fost coruptie si exista intrebari care ne framinta. Ce se va intimpla daca Ion Iliescu se intoarce?", s-a intrebat, la rindul sau, Christopher Smith. El a precizat, de asemenea, ca "detine anumite informatii" despre incalcarea embargoului in timpul regimului lui Ion Iliescu. "Cind vorbim de politica noastra externa sau cea a Europei fata de Romania avem dreptul sa stim daca regimul este sau nu transparent si necorupt", a declarat Christopher Smith. Desi a afirmat ca nu se poate pronunta in privinta implicarii lui Ion Iliescu in scandalul Costea, Christopher Smith a subliniat ca, in cazul in care incalcarea embargoului si scandalul Costea se confirma, "e vorba de un delict foarte grav". Pentru a arata ca ingrijorarea legata de posibila revenire a lui Ion Iliescu la putere este impartasita si de Congresul american, Christopher Smith a povestit ca, recent, in Congresul SUA, a avut loc o audiere a presedintelui organizatiei pentru drepturile omului, "Freedom House", audiere in care acesta si-a exprimat ingrijorarea ca revenirea lui Ion Iliescu ar aduce in prim-plan problema coruptiei. Smith a precizat chiar ca exista la Washington o oarecare ingrijorare in aceasta privinta. TEODORA GEORGESCU Iliescu se sufoca de minie: "Asta-i lipsa de respect!" Presedintele PDSR, Ion Iliescu, a raspuns imediat criticilor aduse de congresman-ul american Cristopher Smith. Iliescu considera criticile drept "inacceptabile si partizane" si influentate de actiunile de intoxicare ale actualei puteri. Liderul PDSR considera "regretabil ca domnul Cristopher Smith se transforma in purtator de cuvint al domnului Constantinescu si al echipei sale de zgomote, care se ocupa de o campanie sustinuta de denigrare a adversarilor politici". Ion Iliescu considera pozitia congresman-ului american drept "impardonabila", deoarece acesta "nu ar trebui sa-si permita sa se amestece in disputele interne si in campania electorala din tara care il gazduieste". "Aceasta este lipsa de respect fata de tara si fata de poporul roman si este un comportament nedemocratic", a mai declarat presedintele PDSR. (L.P.) Emil Constantinescu n-a impresionat PNL Intilnirea de vineri seara dintre Emil Constantinescu si liderii PNL (in fapt, reprezentantii in Biroul Permanent) nu s-a finalizat cu un rezultat concret, fiecare parte incercind sa-si impuna vointa, propunind varianta cea mai avantajoasa pentru propriul interes. Pe de o parte, Emil Constantinescu a incercat sa-i convinga pe liberali ca formula optima pentru ambele parti, din punctul sau de vedere, ar fi ca PNL sa-i sustina candidatura la alegerile prezidentiale, in tandem cu Mugur Isarescu. Emil Constantinescu vrea sa candideze ca independent, sustinut de mai multe partide care sa participe la alegeri pe liste separate si cu sigle proprii. Actualul sef al statului a incercat sa-i determine pe liberali sa-i accepte propunerea, oferind ca argument suprem sansa extrem de mare ca aceasta formula sa reprezinte "lozul cistigator", ceea ce ar asigura partidelor care-l vor sustine majoritate parlamentara si formarea guvernului. Si, ca sa alunge orice fel de retinere din partea liberalilor, Constantinescu a adaugat ca varianta propusa de el va aduce avantaje PNL, acesta fiind deja partidul cu cea mai mare audienta dintre toate formatiunile care i-ar putea sustine candidatura la presedintie. Liberalii isi vind scump pielea Liberalii nu s-au lasat impresionati de propunerile lui Constantinescu. Multi dintre liberali, in frunte cu prim-vicepresedintele Valeriu Stoica, nu s-au aratat dispusi sa accepte participarea pe liste separate a partidelor care-l sustin pe Constantinescu. Presedintelui i s-a spus ca partidelele "nu vor putea fi trase in sus", varianta unei coalitii fiind, prin urmare, mai avantajoasa. Liberalii i-au facut presedintelui contrapropuneri, una dintre ele fiind inaintata sefului statului de catre Valeriu Stoica inca de saptamina trecuta. Aceasta vizeaza participarea lui Emil Constantinescu la alegerile prezidentiale sub sigla PNL. Presedintele a respins aceasta posibilitate, continuind sa sustina participarea sa pe listele electorale ca independent. O alta ipoteza, inaintata de liberali, pentru a fi siguri de un cistig in urma sustinerii tandemului Constantinescu-Isarescu, ar presupune ca Mugur Isarescu sa se inscrie in PNL sau liberalii sa-si revendice "paternitatea" actualului premier pe listele electorale din toamna. La solicitarea liberalilor de a-si da acordul asupra acestei posibilitati, raspunsul lui Constantinescu a fost evaziv. El a oferit liderilor PNL posibilitatea de a se intilni astazi cu premierul, ocazie care ar permite liberalilor sa se convinga singuri in ce masura este interesat Isarescu de mult vehiculata optiune a tandemului. Presedintele i-a avertizat insa pe fruntasii PNL ca actualul premier nu intentioneaza sa se inscrie in nici un partid. Constantinescu vrea sa cunoasca stadiul negocierilor cu ApR Surse din BPC citate de Mediafax au afirmat ca Emil Constantinescu i-a cerut prim-vicepresedintelui PNL, Valeriu Stoica, sa-i dezvaluie in ce constau negocierile cu ApR si cu Theodor Stolojan, incercind sa-l convinga pe liderul liberal ca o coalitie cu ApR va afecta imaginea PNL. El a adus ca argument in sprijinul afirmatiilor sale recentele scandaluri de coruptie care au afectat Alianta pentru Romania. Stoica a replicat presedintelui ca scandalurile de coruptie nu au ocolit nici un partid, iar o coalitie cu ApR ar avea ca avantaje formarea unei structuri administrativ-teritoriale puternice si sansa obtinerii unui procent de 30 la suta, eventualitate in care vor fi promovati oameni de o certa valoare. Stoica vrea sa fie deputat Prim-vicepresedintele PNL a declarat agentiei Mediafax ca discutiile avute cu presedintele nu au adus "o modalitate concreta" de consolidare a fortei politice viitoare a PNL. In fapt, a adaugat Stoica, intilnirea membrilor BPC cu presedintele a avut ca scop analizarea tuturor variantelor electorale, atit cele avansate de Constantinescu, cit si cele ale formatiunii pe care o reprezinta. Decizia finala va fi luata tot in cadrul Consiliului national din 15 iulie. Varianta optima, in viziunea lui Stoica, ar fi ca Biroul Permanent Central sa prezinte o singura formula electorala, cel mai probabil fiind insa ca la sedinta Consiliului sa fie prezentate trei variante de aliante politice. Stoica a mentionat ca, in eventualitatea in care PNL va face parte din viitorul guvern, nu va candida pentru nici un post in administratia publica si nici in executiv. "Singura functie pe care o doresc e cea de deputat, nu vreau sa fiu nici macar liderul grupului parlamentar din Camera Deputatilor", a declarat Stoica. In ce-l priveste, Stoica a promis sa decida pina marti, la urmatoarea reuniune BPC, ce varianta electorala va sustine. Intermediar intre PNL si PNTCD La interventia directa a presedintelui Constantinescu va fi initiata o intilnire cu PNTCD. Surse liberale au declarat ca formatiunea pe care o reprezinta a incercat, pe tot parcursul saptaminii trecute, sa stabileasca o reuniune cu conducerea PNTCD, de fiecare data taranistii refuzind sau anulind intilnirea. MIHAELA CONSTANTINESCU Theodor Stolojan, dupa intilnirea PNL-ApR: "Nu intru in nici un partid daca nu vor fuziona" Prima intilnire intre PNL si ApR, in vederea formarii unei aliante intre cele doua partide, a avut loc simbata "pe teritoriul" PNL, adica la sediul partidului. La intilnire au participat "greii" celor doua partide: Valeriu Stoica, Nicolae Manolescu si Paul Pacuraru, din partea PNL, Teodor Melescanu, Marian Enache si Vladimir Pasti, din partea ApR. De asemenea, a fost prezent si fostul premier Theodor Stolojan, cel care, de fapt, a avut pozitia cea mai transanta in cadrul negocierilor. Alaturi de acesta, din partea ISL au mai participat la discutii Napoleon Pop si Virginia Gheorghiu. "Curtat"Êin primul rind de catre ApR pentru functia de premier, Stolojan a declarat ferm dupa intilnire: "Ma intorc in viata politica cu o singura conditie: sa se obtina o forta politica din cele doua partide, prin fuziune. Nu intru in nici un partid daca nu vor fuziona". A doua runda de negocieri intre PNL si ApR va avea loc miercuri. Problema "sensibila" pare a fi acum aceea ca PNL ar agrea sa mearga pe mina lui Stolojan la prezidentiale, acesta avind in sondaje o cota mai buna decit Teodor Melescanu. TEODORA GEORGESCU Bref PDSR piraste PD la Internationala Socialista Se pare ca lupta PDSR-PD din Primaria Capitalei va ajunge in atentia Congresului Puterilor Locale de la Strasbourg. Astfel, dupa ce PD a amenintat ca va sesiza Congresul cu privire la eliminarea membrilor PD si PNL din comisiile primariei, si PDSR anunta ca va inainta o plingere forului european. Intr-un comunicat al PDSR, semnat de secretarul executiv Ovidiu Musetescu, se arata ca PDSR va sesiza Congresul Puterilor Locale, dar si Internationala Socialista, nemultumiti fiind de actiunile PD. Daca insa in plingerea PD exista un motiv clar - eliminarea din comisii a pedistilor si liberalilor - plingerea PDSR nu se intelege de ce este facuta, neavind o motivatie foarte clara. PDSR se plinge de "maniera «autentic social-democrata» in care liderii acestui partid inteleg democratia si constringerile ei". Mai precis, Ovidiu Musetescu se plinge de "declaratiile socante" ale liderilor PD. "Daca este vorba despre «inhaitat», atunci sa ne amintim cum s-a inhaitat PD in judetul Constanta cu PRM si CDR", se arata in comunicat. (L.P.) UDMR asteapta o chemare Presedintele UDMR, Marko Bela, se va intilni astazi cu lideri ai PNL pentru discutii "preliminare" legate de alegerile din toamna. "UDMR nu se va angaja in nici un fel in legatura cu vreun sprijin al candidatilor PNL", ne-a declarat Marko Bela. Liderul UDMR spune ca nu se poate lua o astfel de decizie, deoarece Uniunea nu s-a hotarit daca va avea propriul candidat la presedintie sau nu. "Dupa ce vom lua aceasta decizie, vom vedea. Acum e prea devreme", a precizat Marko Bela. El a mai spus ca UDMR nu a fost deocamdata contactata de presedintele Emil Constantinescu pentru discutii, dar se asteapta la acest lucru, precum si la continuarea intilnirilor cu alte partide. (L.P.) Victor Ciorbea s-ar face frate cu PNTCD ca sa treaca pragul Colegiul National al ANCD, intrunit la Sinaia, a avut pe ordinea de zi stabilirea modalitatii de participare la alegerile parlamentare si prezidentiale care vor avea loc in aceasta toamna. Primele dialoguri se vor purta cu Alianta Civica, in urma apelului facut pentru constituirea polului de centru-dreapta. Victor Ciorbea s-a aratat dispus sa poarte un dialog chiar si cu liderii partidului pe care l-a parasit de aproximativ doi ani, PNTCD, pentru formarea unei aliante, stiut fiind ca taranistii negociaza, la rindul lor, cu UFD, pentru formarea acestui pol de centru-dreapta. O a doua posibilitate luata in calcul de conducerea ANCD este initierea unei runde de negocieri si cu liderii ApR-PNL, tot in vederea formarii unei aliante. Daca discutiile cu cele doua "tabere" nu se vor dovedi fructuoase, Victor Ciorbea a luat in calcul si o a treia ipoteza de lucru, aceea a fuzionarii cu o serie de partide, care au inaintat ANCD astfel de propuneri, cele mai cunoscute fiind PPDR si PUNR. Negocierile se vor derula, in functie de disponibilitatea celorlalti parteneri de discutii, incepind chiar cu aceasta saptamina. (M.C.) Apel pentru legislatie in domeniul HIV/SIDA Intr-o scrisoare deschisa adresata tuturor autoritatilor competente, Federatia "U.N.O.P.A." ("Uniunea Nationala a Organizatiilor Persoanelor Afectate de HIV/SIDA"), reprezentata prin 17 asociatii si fundatii ale parintilor si persoanelor afectate de HIV/SIDA, solicita elaborarea in regim de urgenta a unei legislatii coerente si competente in domeniu. Creata in cadrul Intilnirii Comunitare care a avut loc la Giurgiu, in perioada 1-2 iunie 2000, Federatia si-a propus abordarea urmatoarelor probleme: 1. Protectia sociala si drepturi speciale pentru persoanele afectate de HIV/SIDA. 2. Nevoi speciale ale persoanelor afectate de HIV/SIDA: asigurarea fara intrerupere a tratamentului, in special a tratamentului antiretroviral, pentru toate persoanele afectate de HIV/SIDA; alimentatie adecvata. 3. Respectarea dreptului la confidentialitate, atit pentru persoanele afectate de HIV/SIDA (adulti si copii), cit si pentru familiile lor. 4. Dreptul la consiliere psihologica, atit pentru persoanele seropozitive, cit si pentru familiile lor. 5. Dreptul la educatie, preventia fiind, la ora actuala, singura arma de lupta impotriva acestei maladii. De asemenea, Federatia solicita ca, la elaborarea noii legislatii in regim de urgenta, sa participe si Consiliul de Administratie al Federatiei "U.N.O.P.A.", format din sapte membri: un presedinte, patru vicepresedinti si doi supleanti - reprezentanti ai persoanelor si familiilor afectate de HIV/SIDA. Garda veche a PDSR a inceput sa se predea Hotarirea Biroului Executiv al PDSR de a-si innoi listele parlamentare in proportie de 60% s-a propagat rapid si in organizatiile judetene. La Arges, deputatul sexagenar Vasile Stan a iesit singur la inaintare si a anuntat ca dupa doua mandate consecutive in Camera Deputatilor s-a decis sa lase locul altor colegi mai tineri. Singurii parlamentari de Arges care se pot considera siguri ca isi vor reinnoi mandatul sint fostul prim-ministru, Nicolae Vacaroiu, si fostul ministru al industriei, actualul deputat Alexandru Stanescu.(G.M.) 