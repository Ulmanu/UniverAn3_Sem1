 Grigorescu vrea sa renunte la criteriile de delegare a arbitrilor Nicolae Grigorescu, presedintele Comisiei Centrale a Arbitrilor din cadrul FRF, incearca sa tina piept avalansei de proteste care s-a declansat dupa ce saptamina trecuta a fost demarata "Operatiunea Luna". In ciuda vehementei cu care este contestat de cei 34 de arbitri "disponibilizati", dar si de conducatori de cluburi, cum ar fi Stefan si Chivorchian, timisoreanul intentioneaza sa impinga mai departe masurile de asanare a arbitrajului autohton. "Nu am nimic cu nimeni. Neutralitatea mea ii deranjeaza foarte tare pe unii", a raspuns Grig la acuzele lui Stefan-"Pinalti", care sustine ca arbitrii incearca retrogradarea Ceahlaului. "Anunt pe oricine care doreste presedintia CCA ca-i las locul cu cea mai mare placere, daca este in stare sa faca lucruri mai bune". Amenintarile cu destituirea care vin dinspre Piatra-Neamt il amuza pe seful arbitrilor: "In momentul cind am fost numit presedinte, s-a spus ca m-a pus Stefan. Acum, el ma contesta cel mai tare". Grigorescu a marturisit ca "Pinalti" a incercat chiar sa-l influenteze: "M-a sunat si mi-a spus ca am ceva cu echipa lui, ca vreau sa-i retrogradez. I-am raspuns ca sint neutru, iar dialogul a fost purtat pe un ton civilizat. Ma si surprinde ca acum ma ataca in presa pe aceeasi tema. In orice caz, aceste interventii nu ma afecteaza. Sa nu-si imagineze nimeni ca, dupa astfel de atacuri, voi face delegari preferentiale sau recomandari speciale brigazilor care vor arbitra anumite echipe". Grigorescu ataca si actualul sistem de delegare a arbitrilor: "Multe dintre actualele criterii de delegare, pe care noi le-am mostenit, vor fi anulate. Este inacceptabil sa am 14 criterii obligatorii cind fac delegari pentru opt meciuri! Astept sa se termine sezonul si, in vara, voi cere sa se renunte la cele mai multe dintre aceste restrictii. Cu orice risc!". Cele 14 criterii au fost impuse comisiei asta-iarna de Dragomir si de Kassai, pe vremea cind in fruntea arbitrajului se afla Ion Craciunescu. Membrii Comitetului Executiv au adoptat lista "pe blat", in doar citeva minute, dupa ce Craciunescu parasise sala de sedinte. MATEI UDREA Ritli da meditatii pe gratis Zoltan Ritli, fostul portar al echipelor Steaua si Rocar, a sustinut marti, alaturi de alti fosti sau actuali fotbalisti, examenul pentru categoria a II-a la Scoala de Antrenori. Rezultatele vor fi cunoscute peste aproximativ doua saptamini. Dupa expulzarea sa din Drumul Gazarului, Ritli s-a retras acasa, la Satu-Mare. El continua sa spere intr-un angajament, daca nu de jucator activ, macar de antrenor. Zoli viziteaza regulat stadionul Olimpia, unde se pregateste asiduu. La finalul unui antrenament, Ritli a fost rugat de citiva micuti fotbalisti de la Centrul de copii si juniori al Olimpiei Satu-Mare sa-i "mediteze", pret de citeva minute, si pe ei. Nedorind sa-i dezamageasca, cel care i-a eliminat pe englezii de la West Ham United aproape de unul singur nu i-a refuzat. De-atunci, micii "gardieni" se bucura saptaminal de citeva ore de pregatire, pe gratis, cu idolul lor. ADI DOBRE Valencia a potrivit-o cu mina Valencia va juca pentru a doua oara consecutiv finala Ligii Campionilor la fotbal. "Liliecii", fara Adrian Ilie, pe care antrenorul Hector Cuper nu l-a trecut pe foaia de joc, au spulberat cu 3-0 (1-0) formatia engleza Leeds United, marti seara, la capatul unui meci dominat, in cea mai mare parte a timpului, de spanioli. Reusitele ibericilor au fost semnate de Juan Sanchez (min. 16 si 47) si Mendieta (min. 52). De altfel, Valencia a disputat a sasea semifinala de cupa europeana, trecind de fiecare data de aceasta borna. Leeds United, revelatia actualei editii a Ligii Campionilor, dupa ce a eliminat campioanele Spaniei si Italiei, a trebuit sa se incline in fata trupei pregatite de argentinianul Hector Cuper. Golul inscris de Juan Sanchez in minutul 16, contestat vehement de oaspeti pe motiv de hent, i-a descatusat pe spanioli, care au zburdat apoi pe gazon, facind spectacol. Autorul reusitei a recunoscut, la finalul partidei, ca arbitrul Urs Meier l-a intrebat, in momentul repunerii mingii de la mijlocul terenului de englezi, daca a atins balonul cu mina, insa jucatorul a sustinut ca golul a fost regulamentar. Cuper: "Mi-as da si viata" "Nu vom mai comite erorile din finala anterioara si vom cistiga trofeul. Dupa ce am pierdut meciul cu Real Madrid, anul trecut, am zis ca as face orice sa o iau de la inceput si sa repet acea partida. Acum, mi-as da si viata pentru a cuceri Liga Campionilor", a afirmat Cuper, ajuns pentru a treia oara consecutiv in ultimul act al unei competitii europene intercluburi. "Am fost dezavantajati la primul gol de decizia arbitrului. Pentru sanctionarea lui Lee Bowyer s-a utilizat camera video, dar cind este vorba de faze din meciuri, UEFA nu mai foloseste o astfel de metoda. Golul a fost marcat cu bratul. A fost o reusita prosteasca, insa a decis soarta partidei", a acuzat David O'Leary, tehnicianul celor de la Leeds. "Haideti la Milano!", a titrat ieri cotidianul "El Mundo Deportivo", iar publicatia madrilena "As" a punctat: "Juan Sanchez a deschis usa pe "San Siro"!". Raniti in tribune Cazut in dizgratia suporterilor, dupa ce presa spaniola a vehiculat plecarea sa la FC Barcelona, Hector Cuper a fost ovationat miercuri seara de intreg stadionul. Peste 10.000 de fani ai "liliecilor" s-au perindat pe strazile orasului si au cintat in cinstea victoriei, cerind conducerii clubului sa faca tot ce este posibil pentru a-l mentine la cirma formatiei pe antrenorul argentinian. Din pacate, intilnirea de pe arena "Mestalla" s-a lasat si cu raniti. In momentul in care Angulo si Albelda au dorit sa-si arunce tricourile in tribune, un gard a cedat, iar ranitii au fost transportati la spital, unde au primit ingrijiri. Rezultatul mansei decisive a celei de-a doua semifinale, Bayern München - Real Madrid, nu ne-a parvenit pina la inchiderea editiei. DANIEL NAZARE Englezi si nemti pe urmele lui Prodan Absent de la ultimele partide ale Rocarului, din cauza unei accidentari, internationalul Daniel Prodan va reveni, simbata, in prima garnitura a celor din Berceni pentru jocul cu Dinamo, programat in Soseaua Stefan cel Mare. Didi se antreneaza normal de doua zile si spera ca reintrarea sa sa fie de bun augur, tocmai impotriva formatiei care a fost, in iarna, la un pas de achizitionarea sa. Va fi o partida importanta atit pentru Rocar, cit si pentru Prodan, acesta urmind sa fie "spionat" de mai multi impresari in vederea unui transfer. Cum plecarea satmareanului din Drumul Gazarului, la finalul campionatului, este sigura, ramine de vazut care va fi urmatoarea destinatie. In tribuna oficiala a stadionului Dinamo si-au anuntat prezenta emisarii a trei echipe din Anglia si doua din Germania, care si-au manifestat dorinta de a-l urmari pe Prodan la lucru. In urma cu o saptamina, o grupare israeliana s-a aratat si ea interesata de serviciile internationalului roman, vehiculind o suma de un milion de dolari. ADI DOBRE Flick-flack S-a crezut Indurain Schiorul german Florian Eckert, medaliat cu bronz in proba de coborire la Campionatele Mondiale de schi alpin, si-a fracturat clavicula in timpul unei sedinte de pregatire. Surprinzator este faptul ca Eckert, in virsta de 22 de ani, nu a cazut de pe schiurile cu role, ci de pe bicicleta, in timp ce, probabil, traia aceeasi senzatie pe care a avut-o spaniolul Miguel Indurain la cistigarea Turului Frantei. Schiorul german a fost internat intr-o clinica din Bavaria, unde a fost supus unei interventii chirurgicale. Dupa cum precizeaza AFP, medicii au estimat ca, la sfirsitul lunii, Eckert si-ar putea relua antrenamentele.(H.H.) "Pacho" revine la matca Francisco "Pacho" Maturana a fost ales marti antrenorul echipei nationale de fotbal a Columbiei. El ii urmeaza in functie lui Luis "Chiqui" Garcia, care a demisionat din cauza jocului slab prestat de columbieni pe durata campaniei de calificare pentru CM 2002. Fost antrenor al echipei nationale a altui stat sud-american, Peru, Maturana a revenit in postul pe care l-a ocupat intre 1988 si 1994, el reusind, de altfel, sa aduca echipa Columbiei in turneele finale Italia '90 si USA '94. Columbia, care a remizat in cel mai recent meci din preliminarii (2-2 cu Venezuela, ultima clasata), va sustine urmatorul joc din grupa de calificare in luna iunie, la Buenos Aires, in compania Argentinei. (H.H.) Atentat la selectioner Hernan Dario "El Bolillo" Gomez, antrenorul columbian al nationalei de fotbal a Ecuadorului, a fost ranit cu un foc de arma de un autor ramas inca necunoscut. Incidentul, releva AFP, s-a petrecut marti seara, in holul hotelului "Colon" din Guayaquil, unde avea loc o reuniune a Federatiei Ecuadoriene de Fotbal. "El Bolillo" a fost ranit in picior, fiind internat apoi de urgenta la un spital din oras. Nu se cunosc inca date despre starea sanatatii antrenorului. Echipa Ecuadorului, considerata marea surpriza a preliminariilor sud-americane pentru Cupa Mondiala din 2002, ocupa in prezent locul 3 in grupa. (H.H.) Gurita si Balint au terminat campionatul Ilie Dumitrescu, antrenorul echipei de fotbal Otelul Galati, a definitivat ieri lotul cu care se va deplasa azi la Constanta, unde se va desfasura partida cu Astra Ploiesti. In autocarul care-i va transporta pe "marinarii de apa dulce" pe litoral nu vor urca Mihai Gurita si Marin Balint, cazuti in dizgratie dupa partida pierduta de Otelul la Craiova. Pe serviciile celor doi nu se va mai conta, se pare, pina la finalul campionatului.(A.D.) Pozele care inhiba Brazilianul Mario Jardel, jucatorul echipei de fotbal Galatasaray, nu se simte bine in Turcia. Dupa ce fanii sai l-au acuzat de superficialitate in pregatire si de faptul ca este static, sustinatorii formatiei Fenerbahce i-au pregatit o "surpriza" inaintea derby-ului de duminica, in care Galata a pierdut cu 2-1. Suporterii "galben-albastrilor" au distribuit peste 10.000 de fotografii infatisind-o dezbracata pe actuala sa nevasta (cunoscut top model in Brazilia), chiar inaintea partidei, pentru a-l face pe brazilian sa clacheze psihic. Sotia sa a iesit din circuitul monden, ocupindu-se in acest moment cu cresterea celor doi copii. In ciuda acestui fapt, brazilianul este liderul golgeterilor din campionatul Turciei, cu 22 de reusite. (D.N.) Pitestiul a luat foc Neaga promite ca FC Arges va lua titlul in Ghencea! Partida Steaua - FC Arges e programata in ultima etapa Tinarul fotbalist Adrian Neaga a facut ieri o declaratie care sigur ii va inflacara pe suporterii "alb-violetilor". Capitanul echipei FC Arges Dacia a promis ca echipa sa va cistiga titlul de campioana in ultima etapa, chiar in Ghencea: "Le multumesc celor care m-au supranumit Regele Pitestiului si le spun doar citeva vorbe. Cind Regele va promite ca Steaua va tremura in fata noastra, sa-l luati in seama. Pregatiti-va pentru a face deplasarea in Ghencea. Vom lua titlul facind spectacol acolo. O sa cucerim Capitala, asa cum s-a intimplat in 79, pe vremea lui Dobrin, in birlogul celor de la Dinamo". Conform unui regulament intern parafat inca de la inceputul campionatului, fiecare fotbalist pitestean va primi, in caz de cistigare a titlului, o prima de 10.000 dolari. GABRIEL MARICA "Ciinii electronici" Componentii echipei de fotbal Dinamo Bucuresti au vizitat ieri dupa-amiaza standul "Cosmorom" din cadrul complexului Romexpo. Pe o caldura teribila, imbracati in treningurile de prezentare si in tricouri de culoare galbena, "ciinii rosii" au luat la rind zonele destinate firmelor de computere. Ei au fost insotiti de staff-ul tehnic, in frunte cu antrenorul Cornel Dinu. Tehnicianul "ros-albilor" parea mai mult preocupat de imaginile proiectate pe un ecran suspendat, in care se rememorau meciurile din sezonul 1999-2000 (cind Dinamo a cucerit al 14-lea sau titlu), decit de expozitia propriu-zisa. Amatorii de autografe n-au scapat prilejul de a stringe semnaturile favoritilor, in timp ce suporterii altor echipe, aflati in trecere, au apreciat, rautaciosi, ca "jucatorii se uita dupa femei". De-a dreptul asaltat a fost Ionut Lupescu, care a stat de vorba cu fanii si a acordat o gramada de autografe. O iscalitura cu dedicatie i-a fost oferita unui licean chiar pe cursurile de matematica, la iesirea din pavilion. "Neamtul" a parut cel mai interesat de "high-tech", studiind cu atentie computerele. Vladut Munteanu s-a intretinut minute bune cu frumoasele manechine care faceau reclama la diferite exponate. "E prea cald. Nu pot sa respir", s-a lamentat fostul jucator bacauan. Marius Niculae, golgeterul formatiei, a fost invitat la un stand de fotografii la minut, de unde a plecat cu mai multe poze. Inainte de a se urca in autocar, "Sageata" s-a tras in poza cu un politist. Dupa mustruluiala din sedinta Biroului Executiv, desfasurata marti seara, jucatorii au decis sa stringa rindurile. "Trebuie sa fim uniti pentru a trece peste aceste momente dificile. Si suporterii trebuie sa fie alaturi de noi, nu sa ne fluiere", au declarat, la unison, Lupescu, Kirita, Prunea si Niculae, patru dintre cei mai reprezentativi "ciini rosii". Carioca plinge dupa familie Brazilianul Marcello Carioca (24 de ani), mijlocasul ofensiv aflat in probe la Dinamo, intentioneaza sa paraseasca gruparea "ros-albilor". Carioca a fost sunat zilele trecute, din Brazilia, de sotia sa, care plingea in hohote la telefon. "Fetita mea de doi ani s-a imbolnavit de dorul meu. Nu m-am adaptat aici si de aceea vreau sa plec. Nu mai pot. Am ajuns la capatul puterilor. Pling toata noaptea de dorul familiei si de aceea nu-mi sta gindul la fotbal", i-a spus Marcello impresarului sau, Gabi Florea. Fotbalistul sud-american este tatal a doi copii, o fetita si un baiat, acesta din urma implinind nu de mult cinci ani. DANIEL NAZARE DANIEL CONTESCU LPF a renuntat total la controale Ioan Dragan: "E posibil sa existe si la noi fotbalisti care se dopeaza" In fotbalul international s-au inmultit, in ultima perioada, numarul jucatorilor depistati pozitiv in urma controalelor antidoping. Printre cei aratati cu degetul se afla jucatori de calibru, cum ar fi Edgar Davids, Fernando Couto si, cel mai recent, Frank De Boer. In fotbalul romanesc, controalele antidoping au disparut in ultima perioada. Mai mult, in acest an, la Centrul National de Medicina Sportiva nu a fost inregistrata nici macar o cerere in acest sens. Dupa tragica disparitie a internationalului Catalin Hildan, toamna trecuta, Liga Profesionista de Fotbal, cea care pastoreste competitia interna, a avut o tresarire. LPF a obligat cluburile din Divizia A sa purceada la recoltarea esantioanelor de urina in scopul analizelor antidoping. Masura a fost la fel de repede abandonata, spre satisfactia cluburilor, care au considerat ca totul nu este decit o pierdere de timp. "Este anormal ceea ce se intimpla", este de parere doctorul Ioan Dragan, seful CNMS, si, in acelasi timp, presedintele Comisiei Nationale Antidoping. "Este posibil sa existe si la noi fotbalisti care se dopeaza, atita vreme cit nu se fac teste. Urmarind ceea ce se intimpla in campionatele puternice din Europa, ma asteptam, sincer, si la o actiune a LPF, dar vad ca nimeni nu face nimic. Noi nu putem obliga cluburile sa efectueze controale antidoping. Cel mult putem informa Ministerul Tineretului si Sportului sau Comitetul Olimpic Roman, dar fotbalul e altceva. E stat in stat". ADI DOBRE Orlando isi ia sifonier "Papin" Orlando Gheorghe, fotbalistul echipei Petrolul Ploiesti, locuia pina nu de mult impreuna cu parintii si cei doi frati ai sai, intr-un modest apartament cu doua camere din Ploiesti. Cu toate ca multi il vedeau inca de la virsta junioratului ca pe un viitor mare talent, Orlando nu a beneficiat multa vreme de avantajele vietii unui adevarat fotbalist profesionist. In virsta de 23 de ani, stringind bani alaturi de familia sa, jucatorul si-a vazut de curind visul implinit: a intrat in posesia unui apartament cu doua camere in Cartierul Vest din Ploiesti. Chiar daca mai imparte patul din dormitor, atunci cind nu se afla in cantonament, cu fratele sau mai mic, perspectiva mutarii singur ii da deja fiori. Zilele trecute, Orlando a facut doua drumuri in Bucuresti pentru a inspecta magazinele de mobila in vederea amenajarii noii sale locuinte. Urgenta in momentul de fata este achizitionarea mobilei de bucatarie, ploiesteanul fiind un fin cunoscator al artei culinare si un bucatar neintrecut. "N-am gasit deocamdata nimic adecvat la banii pe care ii am", se plingea ieri Orlando. "As vrea eu multe, dar nu pot sa ma arunc ca rima-n stinca". Petrolistul doreste chiar sa-si boteze mobila care urmeaza a fi cumparata cu nume celebre din fotbalul autohton si international. "Un corp de sifonier vreau sa-l numesc Jean Pierre Papin, idolul meu dintotdeauna", a marturisit Orlando, cel care, in urma cu doi ani, isi confectionase carti de vizita pe care scria "JPP", initialele fostei glorii a fotbalului francez. ADI DOBRE Barcauan viseaza la o Banie europeana Cosmin Barcauan, unul dintre "gemenii golului" - asa cum le place suporterilor Universitatii Craiova sa-i alinte pe el si pe Claudiu Niculescu -, considera ca echipa din Banie inca are sanse sa prinda un loc de cupa europeana. Barcauan crede ca victoria in fata Otelului Galati, prima obtinuta de olteni pe stadionul "Ion Oblemenco" dupa o pauza de sase luni, reprezinta inceputul revirimentului. "Acum, ca am spart gheata, cred ca nu ne va mai sta nimeni in cale si, in final, vom prinde un loc pentru Cupa UEFA", a declarat Cosmin. Referitor la perioada in care a fost scos din lot de fostul antrenor, Ilie Balaci, Barcauan n-a vrut sa faca nici un comentariu. "A fost decizia lui, iar eu am respectat-o. Oricum, ma bucur ca am revenit cu gol si ca, acum, formam o adevarata familie la Universitatea Craiova", a precizat jucatorul. (M.M., H.H.) Crisan dispare, Tilihoi apare Aurel Ticleanu, proaspatul presedinte al Universitatii Craiova, si-a fixat printre obiective si readucerea in curtea clubului din Banie a oamenilor care si-au legat cele mai frumoase momente ale carierei de numele "Stiintei". Ticleanu i-a propus ieri lui Silviu Stanescu, angajat in prezent al unei scoli de fotbal din Busteni, sa preia sefia Centrului de copii si juniori al Universitatii. Nicolae Tilihoi, fostul sau coechipier din perioada "Craiovei maxima", a fost si el chemat pentru a da o mina de ajutor, alaturi de Stanescu. In schimb, Zoltan Crisan, fosta extrema a Craiovei si a nationalei Romaniei, caruia i se intinsese o mina de ajutor, nu a mai fost vazut pe la club de citeva zile, disparind fara urma. Clubul oltean il va comemora peste citeva zile pe fostul tunar Ion Oblemenco, cel care ar fi implinit 56 de ani pe 13 mai. Ticleanu a invitat-o deja pe Marga Oblemenco, sotia regretatului fotbalist, aflata in prezent la Rimnicu-Vilcea, pentru a asista miercuri la partida dintre Universitatea si FC Arges. Nici suporterii craioveni nu au ramas datori. Ei au facut cheta si au purces la reamenajarea mormintului unde odihneste Constantin Otet, antrenorul Craiovei din anii 80. ADI DOBRE [27][pl.dll?rid=expresro] 