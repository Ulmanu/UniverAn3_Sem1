 Duta-periuta, premiat UCMR si revista "Actualitatea romaneasca" au decernat premiile muzicale pentru anul 2000. Prin intermediul lui Octavian Ursulescu, si-au primit diplomele Marcel Pavel (Premiul Vocea anului), Horia Moculescu (Premiul show-ului live, pentru emisiunea TV "Atentie, se cinta", de la TVR 2), Proconsul (Formatia anului), dansatorii Mirona Gliga si Sergiu Rusu (Revelatia anului), Ramona Badescu (Vedete fara frontiere). Formatia 3rei Sud Est a venit tocmai de la Constanta sa primeasca Premiul muzicii dance. Laurentiu Duta, liderul grupului, a renuntat la celebra sa chica si s-a tuns scurt-scurt, cum n-a mai fost decit in copilarie. LIVIU SERBANESCU Auto "Masina anului 2001 in Europa", lansata la noi Dupa lansarea pe piata din Romania in anul 2000 a modelului Alfa Romeo 156, care isi adjudecase in 1998 titlul de "Masina anului in Europa", si a modelului Alfa Romeo 156 SportWagon, care in toamna anului trecut primea, la Salonul Auto de la Paris, calificativul de "cel mai sexy break", Auto Italia a lansat aseara mult-asteptatul model Alfa 147, model desemnat "Masina anului 2001 in Europa". Construita pe platforma unui model dintr-o clasa superioara, si anume Alfa 156, 147 va fi prezenta in variantele cu 3 si 5 portiere, dispunind de o motorizare generoasa. Coeficientul de aerodinamicitate (cx=0,32) ii confera o deosebita silentiozitate la rularea cu viteze mai mari. Rigiditatii sporite a caroseriei i se suprapune o mecanica sofisticata: suspensia-fata de tip paralelogram deformabil si suspensia-spate de tip McPherson cu brate asimetrice fiind "responsabile" pentru stabilitatea sa de invidiat, usurinta abordarii virajelor si raspunsul prompt al directiei, dublate de un nivel foarte scazut al vibratiilor. Paleta de motorizare pentru Alfa 147 cuprinde 3 variante pe benzina si una Diesel (de tip Comon Rail, cu turbina cu geometrie variabila). Variantele pe benzina cuprind un motor de 1,6 l care dezvolta 105 CP, atingind o viteza maxima de 185 km/h, timpul de accelerare de la 0 la 100 km fiind de 11,3 s, iar consumul in ciclu combinat de 8,1 l/100 km. Cea de-a doua varianta are o capacitate de 1,6 l, dezvoltind 120 CP, accelerarea de la 0 la 100 km realizindu-se in 10,6 s, viteza maxima atinsa fiind de 195 km/h. Ultima varianta pe benzina are o capacitate de 2,0 l care dezvolta 150 CP, atingind o viteza maxima de 208 km/h, accelerarea 0 - 100 km realizindu-se in 9,3 s. Varianta Diesel are o capacitate de 1,9 l, dezvoltind 110 CP, viteza maxima atinsa fiind de 189 km/h, iar consumul in ciclu combinat fiind de doar 5,7 l la 100 km. Toate variantele se inscriu in normele de poluare Euro 3. Alfa 147 ofera si un grad ridicat de siguranta. Skoda vrea mai mult Cehii de la Skoda intentioneaza sa produca aproximativ 600.000 de automobile pe an, asa dupa cum se arata in declaratiile facute de presedintele Consiliului Director de la Skoda Auto, Vratislav Kulhanek. Anul trecut, productia a depasit 435.000 de automobile. Cresterea productiei nu va duce la aparitia unor noi centre de asamblare deoarece compania ceha nu-si poate permite sa investeasca in constructia de noi unitati. Majorarea productiei a fost calculata astfel incit sa fie suportata de actualele linii de productie. Compania studiaza posibilitatea lansarii productiei in Rusia si India. In alta ordine de idei, Skoda va lansa la Salonul Auto de la Frankfurt, in premiera mondiala, un model de lux, cu un ampatament mai mare cu 10 cm decit al platformei Volskwagenului Passat. Motorizarile vor cuprinde un 2,0 l de 150 CP si un 2,8 l de 193 CP. Modelul de top va fi un W8 de 275 CP, dotat cu transmisie integrala. Weekend cu Mercedes De-a lungul istoriei sale, Mercedes a tinut pasul cu cele mai noi descoperiri tehnice, creind o masina care constituie visul oricarui conducator auto. Designul elegant, performantele tehnice, motoarele foarte puternice, dotarile deosebite au facut ca Mercedes sa devina mai mult decit o masina. De acest lucru s-au putut convinge inca o data cei care au participat la sfirsitul saptaminii trecute la actiunea "Weekend cu Mercedes", organizata de distribuitorul general DaimlerChrysler AG in Romania, la Poiana Brasov. Peisajul deosebit oferit de cunoscuta statiune a constituit spatiul ideal efectuarii unui drive-test cu o parte din modelele produse de constructorul german. 20 de modele noi asteptau sa-si dovedeasca atuurile, care au consacrat marca germana pe plan mondial. S-a inceput cu mezinul A-Klasse, care, cu un design atipic, prezinta noua conceptie Mercedes in gama monovolumelor. Redefinind conceptul de turism, Clasa A ofera un grad de confort si siguranta intilnite doar la modelele din clasa medie. Cu un motor de 1689 de centimetri cubi, pe motorina, lucru sesizabil cu greutate datorita performantelor sale si gradului de silentiozitate, modelul se inscrie foarte bine in traiectoria impusa, avind si un grad ridicat de stabilitate in virajele abordate cu viteze mari. Clasa C: stil, spatiu, dinamism Clasa C se impune prin trei caracteristici: stil, spatiu si dinamism. Motorizarea deosebita, eleganta si functionalitatea spatiului interior sint completate cu o dotare standard pe masura. Sistemul de frinare ABS, combinat cu cel de frinare asistata BAS, cu programul electronic de stabilitate ESP si cu sistemul antiderapaj ASR dau un plus de siguranta in timpul condusului. Pentru amatorii de masini cu un pronuntat caracter sportiv, C Sport-Coupe reprezinta raspunsul cel mai nimerit. Doua usi, dimensiuni compacte, sistem de siguranta exemplar, inovatii tehnice si echipament de inalta clasa sint citeva dintre caracteristicile sale. Luxul clasei S Amatorii de lux gasesc in noua clasa S o aparitie eleganta si dinamica, avind numeroase inovatii tehnice. Cu noua clasa S, epoca informatiei si a tehnologiei a atins cotele cele mai inalte. CL 600 reprezinta un coupe de lux, constituind o demonstratie de virtuozitate tehnica. Cuprinde suspensii active si un numar foarte mare de accesorii privind siguranta si confortul acestuia. CL demonstreaza un stil dinamic, care nu se traduce intotdeauna printr-un stil sportiv agresiv. Clasa tot-teren este foarte bine reprezentata. Construit in SUA, modelul M reprezinta un 4x4 de lux cu o motorizare impecabila, un sistem de tractiune electronica si un stil de conducere specific turismelor. Virful de lance il reprezinta clasa G. Modelul testat, cu un motor in 8 cilindri, cu o capacitate de 4966 de centimetri cubi, dezvolta o putere de 218 kW la 5.500 rot/min, escaladind cu foarte mare usurinta cele mai dificile pante. Nu degeaba este considerat al doilea dupa Hammer ca performanta. Pagina realizata de IULIAN ICHIM Saminta de scandal in hip-hop RACLA s-a destramat din nou Trupa de hip-hop RACLA s-a destramat inca o data! Nu, nu este vorba ca ar fi disparut din peisajul show-biz(ului) autohton, ci doar ca Rimaru a ramas iarasi fara colegi de formatie. Dupa ce acum o vreme Andrei, zis DJ DOX, s-a retras din grup, discret, fara tam-tam, nimeni neintelegind motivul plecarii lui, iata ca saptamina trecuta i-a venit rindul lui K-gula sa renunte la faima de a face parte din RACLA. Desi am reusit sa luam legatura cu proaspatul ex-RACLA, K-gula a evitat categoric sa comenteze. Interesindu-ne in stinga si-n dreapta despre ce si cum, am aflat, din surse neoficiale, desigur, ca motivele plecarii celor doi ar fi de ordin financiar, pe de-o parte, si nepotrivire de caracter cu Rimaru, pe de alta. Iar daca nu am reusit sa scoatem nimic de la K-gula, Rimaru ne-a declarat: "Colaborarea mea cu cei doi a fost ca o casnicie care se termina atunci cind trebuie, pe cale amiabila". IONUT NICOLEANU La concertul lui Banica jr. vor dansa doua stripteuze Cel mai important moment al turneului Derock'n'roll Tour 2001 - Povestea unei seri de mai, inceput la Cluj pe 5 aprilie, si avindu-i ca protagonisti pe Stefan Banica jr., Rock & Roll Band si The 50's va fi concertul care se va desfasura pe 11 mai, la Sala Palatului din Capitala, incepind cu ora 20.00, cind Banica jr. & Comp. vor oferi publicului un spectacol de zile mari. Printre melodiile interpretate se vor afla si cele de pe ultimul album al artistului, Cel de acum. Pentru piesa Room Service, organizatorii concertului cauta zilele acestea doua dansatoare, bine ar fi sa fie stripteuze, care sa evolueze pe scena in cadrul amintitei melodii. La Timisoara, de exemplu, pe 26 aprilie, pe aceasta piesa a dansat rusoaica Tamara, o stripteuza de la barul Continental din localitate, iar momentul a fost mult aplaudat de public. Concertele sustinute de Stefan si "echipa" sa la Cluj, Iasi, Brasov si, evident, Timisoara s-au bucurat de un succes extraordinar. Si poate ca si cutiile de dero s-au vindut mai bine de cind a inceput acest turneu. ANCA NICOLEANU S-a ales praful de sandwich-ul lui Fetz Dupa o luna si o saptamina, din "Sandwich si Fetz" n-au mai ramas decit niste firimituri uscate. Matinalul de pe Tele 7 a avut complicatii inca de la nastere, pe 1 aprilie. Hranit cu te miri ce, telefatul subnutrit s-a tirit ce s-a tirit pina in ziua fatidica de 8 mai. Deja, de aproape doua saptamini, producatorul executiv al emisiunii spusese "adio si n-am cuvinte". Deja "Sandwich si Fetz" isi pierduse toate privilegiile. Mai marii si mai batrinii Tele 7 au considerat ca astia mai noi si mai tineri au un spatiu prea bun (Music Factory) pentru un telematinal malformat. Asa ca, husti, bleanda, la cotet! Cotetul, o garsoniera in sediul din Piata Victoriei. Greu de facut un telematinal intr-un spatiu atit de strimt, unde nu incap mai mult de doi invitati. Asa se explica si schimbarea de format din ultima vreme, in sensul ca rubrici precum "90-60-90" au fost abandonate pe drum. Descotorosirea de "balast" nu a dus in nici un caz la inaltarea balonului Fetz deasupra punctului critic. Asadar, marti am fost martorii, asa putini, ai cintecului de lebada neagra a telematinalurilor. "Prietenul la nevoie se cunoaste. Iata, acum sintem la nevoi si strimtoare, dar ne vom reveni", isi incheia Fetz recitalul. Discutabila partea asta cu "ne vom reveni". Imediat dupa iesirea din emisie, echipa de la ora 8.00 a.m. a fost anuntata ca "stiti, veti lua o pauza". Se spune ca pina la toamna, cind, cica, va avea loc relansarea din cenusa a postului. Se mai spune ca pina cind s-o gasi un alt spatiu, la fel de generos ca cel de la Music Factory. Un posibil loc, Casa Vernescu. Daca ar fi asa, probabil ca prezentatorul telematinalului nu va mai fi Fetz, ci Iosif, bucatarul Casei, iar telematinalul se va numi "Sandwich Vernescu". RADU MEIROSU Iantu si Arnie tin Prima sus Conform informatiilor furnizate de AGB Data Research, PRIMA TV este lider incontestabil pe piata de televiziune. Luni, 7 mai a.c., PRIMA s-a aflat in topul preferintelor telespectatorilor in intervalul orar 18.00-23.00, la un target de 15-44 de ani. Mai sus-amintitul post TV a devansat televiziuni ca Antena 1, Acasa, PRO TV si Romania 1. Performantele postului PRIMA TV se datoreaza emisiunii "Vrei sa fii miliardar?" si filmului "Febra rosie". CORINA SAVULESCU In curind, pe Acasa, superproductia "Terra nostra" Imediat ce se va termina telenovela "Iubire fara limite", telespectatorii postului Acasa se vor intilni cu un alt serial, "Terra nostra", in care joaca actori de mare calibru. "Terra nostra" este o productie a puternicei retele TV braziliene Rege Globo (a patra din lume). Filmul este o saga a imigrantilor italieni care, la sfirsitul secolului al XIX-lea, s-au aventurat sa traverseze Atlanticul si sa se stabileasca in Brazilia, pentru a avea o viata mai buna. Cele doua personaje centrale sint Juliana (Ana Paula Arosio) si Mateo (Thiago Lacerda), doi tineri frumosi care se indragostesc fulgerator pe vasul care-i poarta spre o lume noua, dar plina de suferinta. Povestea lor seamana izbitor cu love story-ul de pe Titanic. Tocmai de aceea (dar nu numai, caci serialul e realizat in stilul marilor productii hollywood-iene), "Terra nostra" si-a transformat actorii in staruri si a atras milioane de fani. Din distributie mai fac parte Antonio Fagundes, Raul Cortez, Angela Vieira si Debora Duarte. CORINA SAVULESCU La Antena 1, Jeanne Moreau, intr-un rol de maturitate "Proprietareasa" Este o placere s-o revezi pe Jeanne Moreau, chiar daca vedeta anilor 60-70 a ajuns la 73 de ani. In "Proprietareasa", din 1996, pe care il transmite Antena 1, la ora 14.00, Jeanne Moreau este o romanciera de succes care traieste la New York. Trecuta de prima tinerete, scriitoarea este cuprinsa de nostalgii cind afla ca locuinta in care isi petrecuse copilaria este scoasa la licitatie. Vinde tot ce are in America si, cu banii strinsi, porneste spre Franta in incercarea de a-si rascumpara fosta proprietate. Filmul reprezinta a doua tentativa regizorala a producatorului Ismail Merchant, cel care, impreuna cu regizorul James Ivory, a scos remarcabilele pelicule "Ramasitele zilei", "Howards End" sau "Picasso". (C.P.) Eugen Mihaescu nu abandoneaza razboiul cu Adrian Sirbu "In ultima perioada, onestitatea fata de cititori si deontologia catorva publicatii romanesti au permis difuzarea unor informatii la originea carora m-am aflat, in buna parte, si care se refereau la activitatea oneroasa a dlui Adrian Sarbu, patronul mai multor firme de media - si nu numai -, congregate intr-un sistem pe care l-as numi "tip conopida", imposibil de controlat si urmarit tocmai din cauza hatisului de jungla in care sunt articulate intre ele. Fiind promotorul unei atitudini publice in premiera fata de un personaj considerat intangibil, ca si fata de asemenea realitati ce erodeaza, prin sfidare, evazionism si influenta oculta, nevoia de normalitate a unor oameni tot mai saraci, intr-o societate vitriolata de coruptie si birocratie, consider ca este cazul sa fac unele precizari in legatura cu aceasta pozitie pe care am considerat de cuviinta s-o iau fata de unele dintre lucrurile ce caracterizeaza activitatea firmelor dlui Sarbu. Din punct de vedere economic, sunt notorii restantele pe care firmele dlui Sarbu le au la plata obligatiilor catre bugetele publice. Aceste restante au, practic, valoarea unor credite fiscale acordate de stat, pe care dl Sarbu le foloseste pentru a cumpara noi si tot mai importante active din avutia nationala, marindu-si, astfel, averile personale cu bani ce se cuvin, potrivit legii, bugetului de stat si celui de asigurari sociale, ca si altor fonduri speciale. Apreciez spiritul intreprinzator al domniei sale si dorinta de a deveni un mogul al privatizarii in Romania, dar - din moment ce nu are sursele banesti corespunzatoare - ar fi mai cinstit sa ne ceara noua, tuturor cetatenilor, in mod direct, sa-l improprietarim cu tot felul de active - in virtutea faptului ca, nu-i asa?, este un "om simpatic", cu un "look occidental". in situatia de fata, insa, parti importante din avutia nationala sunt cumparate si transferate in proprietatea personala a dlui Adrian Sarbu cu banii ce se cuvin, de fapt, tuturor cetatenilor - din acele sume ametitoare pe care firmele dlui Adrian Sarbu le datoreaza statului, dar cu care, de fapt, continua sa-si mareasca averea. Din punct de vedere moral, dl Adrian Sarbu "compenseaza" aceasta folosire a banilor publici in scop personal prin lectiile pe care ni le da, pe toate canalele mass-media din proprietatea sa, despre moralitate, civism, democratie si stat de drept. Folosindu-si cu abilitate institutiile mass-media construite, in timp, in maniera de mai sus, pentru a-si proteja si dezvolta afacerile personale, dl Adrian Sarbu speculeaza, in acest fel, slabiciunile unor importanti fosti si actuali lideri politici si guvernamentali, a caror dorinta legitima de a nu le fi afectata imaginea prin presa patronata de dl Sarbu devine obiectul unui troc pe care poporul roman nu poate decat sa-l dezavueze: "Protejeaza-mi afacerile si am grija de tine in presa!". Din punct de vedere social, s-ar putea spune ca nivelul de aroganta pe care dl Adrian Sarbu il afiseaza fata de intreaga colectivitate romaneasca ilustreaza cum nu se poate mai bine marile discrepante nascute intre cei care si-au acumulat averi inimaginabile (indeosebi pe seama pauperizarii statului si a ignorarii obligatiilor fiscale), pe de o parte, si marea majoritate a cetatenilor romani, ce traiesc sub limitele saraciei, pe de alta parte. Desigur, economia de piata naste asemenea polarizari sociale, cunoscute in orice stat capitalist dezvoltat si care-mi sunt destul de familiare, avand in vedere experienta celor peste trei decenii pe care le-am trait efectiv in lumea occidentala. Dar asta nicicum nu impiedica autoritatile romane actuale sa realizeze ceea ce, prin programul electoral, cel putin, au declarat, si anume atat o egalitate a sanselor tuturor fata de rigorile economiei de piata, cat, mai ales, o justitie ferma in aplicarea legilor statului fata de toata lumea - si fata de cei bogati, si fata de cei saraci. Adrian Sarbu ilustreaza, din pacate, instalarea in societatea romaneasca a unei realitati extrem de periculoase, prin care importante autoritati guvernamentale si demnitati publice nu fac altceva decat sa fie "ambasadorii", la diferitele niveluri ale puterii, ai unor grupuri de interese economico-financiare ce vor sa stea in umbra, dar care finanteaza, sub diferite forme, tocmai acele gesturi si initiative decizionale ce le sunt favorabile in exclusivitate. Lupta pe care o duc in aceasta perioada isi gaseste resurse launtrice in speranta mea de neclintit ca tot ceea ce s-a petrecut pozitiv in ultimii 10 ani in societatea romaneasca nu trebuie nicicum compromis prin acceptarea unor asemenea malformatii care denatureaza sensurile Revolutiei romane din decembrie 1989 si, totodata, risca sa tarasca Romania in periferia junglei de tip mafiot. intreaga mea activitate profesionala este marcata de o probitate morala care imi da dreptul sa-mi asum riscurile acestei lupte, stiind bine ca adversarii vizibili si invizibili pe care-i pot starni astfel sunt mult mai multi, deosebit de periculosi si prezenti prin tot felul de unghere si cotloane ale structurilor de putere. In pofida pericolelor care stiu bine ca ma pasc la tot pasul, ii incredintez pe toti cei care ma cunosc, amici si inamici, de un lucru: sa nu conteze pe lasitatea mea!" EUGEN MIHAESCU A murit dupa ce-a nascut un copil mort Cadrele medicale ale Spitalului Municipal Pascani s-au confruntat in noaptea de 7/8 mai cu un caz deosebit. Iuliana Grigore (27 de ani), din comuna Halaucesti, judetul Iasi, a decedat la scurt timp dupa ce a dat nastere unui copil mort. Femeia fusese adusa cu Salvarea in jurul orei 22.00 si internata cu diagnosticul "sarcina 34 de saptamini, fat mic mort, hipertensiune arteriala indusa de sarcina, apoplexie uteroplacentara in forma grava". Imediat, femeia a fost pusa pe masa de operatie, dar nu a supravietuit interventiei, decedind in jurul orei 3.00. CATALIN DUMITRESCU Telegrafice Padurar, cercetat pentru braconaj Dumitru Rumpel, 46 de ani, padurar la Ocolul Silvic Iacobeni, este cercetat in stare de libertate sub aspectul savirsirii infractiunii de braconaj. Folosindu-se de arma din dotare, Dumitru Rumpel a tras marti dupa-amiaza un foc si a ranit un cerb in zona piriului Chilia de pe raza municipiului Vatra Dornei. Alaturi de padurar, in aceasta cauza mai sint cercetati Mihai Rumpel, 20 de ani, si Danut Gireada, 35 de ani, care il insoteau pe faptas.(T.A.) Post de politie, trasnit de fulger Un trasnet puternic a devastat, marti seara, Postul de politie din comuna doljeana Almaj. Iesiti pe ulite de bucurie ca ploua, taranii au fost pusi pe fuga de tunetul care a spulberat antena de pe acoperisul politiei. "Am crezut ca-i bomba atomica.Toate becurile au explodat. Am urcat repede la etaj, unde din televizor iesea fum, iar intrerupatoarele erau aproape topite", spune seful de post, Florea Stirbu, care, in timpul bubuiturii tocmai audia niste martori intr-o ancheta penala. Schije din amplificatorul antenei TV s-au imprastiat in incaperile sediului, iar cind fumul a disparut, a iesit la iveala si o gaura in tavan. Toate instalatiile electrice si telefonice au fost distruse. Ieri, cind pagubele nu fusesera evaluate, singura legatura a comunei cu exteriorul era telefonul mobil al plutonierului Stirbu. (B.B.) Lege speciala pentru Delta Dunarii Senatorii din Comisia pentru administratia publica locala au initiat o propunere legislativa privind stabilirea dreptului de proprietate privata asupra terenurilor din intravilanul localitatilor din Delta Dunarii. Aceasta lege ar urma sa se aplice in noua sate din Delta, beneficiarii depasind cifra de 2.300: Sulina, Crisan, Caraorma, Mila 23, Sf. Gheorghe, C.A. Rosetti, Cordon, Periprava si Sfistofca. Conform proiectului, terenurile aferente caselor de locuit, anexelor gospodaresti, precum si curtea si gradina din jurul acestora sint si ramin in proprietatea privata a locuitorilor din unitatile administrativ-teritoriale situate in Delta sau, dupa caz, a mostenitorilor acestora. Stabilirea dreptului de proprietate asupra terenurilor din intravilan se face prin ordin al prefectului de Tulcea. (N.I.) Criza de cadre la IPJ Sibiu Politie fara politisti Primarii comunelor din judetul Sibiu au mers cu jalba la prefect si l-au anuntat ca scapa totul de sub control din cauza lipsei cadrelor la posturile de politie. In unele localitati este doar un singur subofiter care face teren si este si propriul sef, desi in schema sint prevazute doua sau trei locuri. Din cauza numarului mic al politistilor, primarii sustin ca nu au cum sa ii tina in friu pe satenii care nu mai asculta de nimeni. In cadrul Serviciului de Ordine Publica Sibiu exista 40 de locuri ramase libere prin iesirea la pensie sau demisia unor ofiteri. Conducerea IPJ asteapta noua promotie de absolventi ai Academiei de Politie, cind judetul va beneficia de aproape 300 de cadre tinere care vor suplini golul existent in schema inspectoratului. MARA SIMION Un nou tip de abonament - Dialog Free Incepind cu data de 9 mai, Mobil Rom lanseaza un nou tip de abonament - Dialog Free. Cu doar 9 USD, noii abonati beneficiaza de facilitati deosebite de comunicare, in fiecare noapte si duminica toata ziua. Abonamentul are incluse 120 de minute gratuite, utilizabile in reteaua Dialog, de luni pina vineri, in intervalul orar 22.00-7.00 si in weekend, de simbata, ora 22.00 pina luni, ora 7.00. Dupa consumarea acestora, tariful este de numai 0,05 USD/min. (pretul nu include TVA si este valabil pentru convorbiri in reteaua Dialog/ALO si numai in afara orelor de virf). Minutele neutilizate nu se reporteaza. [31][pl.dll?rid=expresro] 