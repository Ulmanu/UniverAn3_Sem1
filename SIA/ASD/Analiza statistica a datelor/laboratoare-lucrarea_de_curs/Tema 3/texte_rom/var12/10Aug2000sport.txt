 Dorin Mateut ar putea avea un urmas la Real Zaragoza Cosmin Contra, principe de Aragon Interesul manifestat de Juan Manuel Lillo, tehnicianul formatiei Real Zaragoza, pentru achizitionarea jucatorului roman Cosmin Contra nu s-a diminuat, chiar daca oficialii din Vitoria nu sint dispusi sa lase prea mult din pret. La prima negociere, diferenta intre ce oferea Zaragoza si ce cerea Alaves era de aproape 4 milioane de dolari. Actuala echipa a lui "Gurita" a cerut pentru internationalul roman 6,6 milioane de dolari, iar formatia din regiunea Aragon era dispusa sa ofere in jur de 3 milioane de dolari. In cadrul unei ultime intilniri programate ieri, discutiile privitoare la suma de transfer s-au stabilizat in jurul a 4,5-5 milioane de dolari, fiecare dintre parti mai lasind de la ea. De fapt, clauza de reziliere a fotbalistului este de 2 miliarde de pesetas (11 milioane de dolari), insa diriguitorii din Vitoria ar fi de acord cu un transfer deoarece Alaves este un club mic si traieste, in mare parte, din vinzarile de jucatori. Cotidianele spaniole "El Mundo Deportivo" si "Marca" au notat in numerele lor de ieri interesul aratat de Zaragoza si considera ca trecerea lui Contra in trupa antrenata de Juan Manuel Lillo este o chestiune de zile. "Heraldo de Aragon", cel mai important ziar al regiunii, scrie ca "fotbalistul roman va ajunge sigur la Zaragoza, deoarece cele doua cluburi sint mai aproape ca niciodata de o finalizare a tratativelor". "Conducatorii clubului i-au promis antrenorului Lillo ca totul se va rezolva si Contra va ajunge in curtea echipei sale", scrie "El Periodico de Aragon". "Nu stiu nimic de o eventuala plecare a mea de la Alaves. Mi-am cistigat in cadrul clubului si al echipei, intr-un an, o pozitie pentru care alti jucatori trebuie sa parcurga 3-4 ani. Ma simt bine si sint iubit de suporteri. Evident, daca cluburile se inteleg, iar Zaragoza imi va oferi din punct de vedere financiar o suma mai mare fata de salariul actual se poate discuta. Momentan, nu m-a contactat nimeni", ne-a spus "Gurita", care se afla cu Alaves intr-un stagiu de pregatire in Olanda. La Real Zaragoza a mai evoluat si un alt jucator roman, Dorin Mateut, transferat in 1990 de la Dinamo. DANIEL NAZARE Universitatea Craiova - Pobeda Prilep, ora 18, TVR 1, Stadion: "Ion Oblemenco" 3.000 de dolari pentru calificarea in Cupa UEFA Dupa o absenta de cinci ani, Universitatea Craiova revine in circuitul european. Pentru ca totul sa fie in regula, Florin Marin a pregatit acest meci in cele mai mici detalii, mai ales ca despre adversarul de astazi, macedonenii de la Pobeda Prilep nu se stiu prea multe lucruri l Tehnicianul oltenilor si-a cantonat elevii in Lunca Jiului inca de simbata dupa-amiaza, incercind sa le asigure linistea necesara l S-au efectuat cite doua antrenamente pe zi, dar au existat si momente de respiro cu plimbari prin imprejurimile cantonamentului l Singura indisponibilitate este aceea a lui Negru, care inca nu este recuperat complet. Accidentat in prima etapa de campionat, Florin Batrinu si-a reluat pregatirea si va imbraca tricoul de titular. O accidentare destul de serioasa a suferit si Flavius Stoican la unul dintre ultimele antrenamente, insa medicii echipei craiovene fac eforturi disperate pentru a-l reface pina la ora jocului pe talentatul fundas al Universitatii Craiova l In caz de calificare, "prazarii" vor primi 3.000 de dolari l Pentru acest meci, publicul spectator poate accede pe stadionul "Ion Oblemenco" cu bilete ale caror preturi difera intre 20.000 si 30.000 de lei l Pobeda Prilep este un club fondat in 1941 si a terminat campionatul Macedoniei pe locul 2, la noua puncte de prima clasata, Sloga. Ca forta de atac se afla pe prima pozitie cu 57 de goluri marcate in 26 de meciuri. Are in lot un atacant brazilian, Jesus da Silva Zilson, si doi sirbi, Darko Dimic si Dejan Dimitrievic l Macedonenii au ajuns ieri in Craiova si s-au cazat la Hotel "Jiul". In echipa exista si trei internationali macedoneni, iar despre situatia financiara a gruparii se poate spune ca nu este una stralucita l Antrenorul Nicola Ilievski este o mai veche cunostinta a noastra, acesta fiind fostul selectioner al Macedoniei din preliminariile CM 1998. Echipa nationala a Romaniei a invins atunci cu 3-0, in deplasare, si 4-2 la Bucuresti. Ulterior, acesta a mai antrenat echipa de prima liga slovena, NK Publikum Celje, iar la sfirsitul anului trecut a preluat pe Pobeda Prilep l Galeria olteana promite pentru acest meci o adevarata coregrafie cu fumigene, confeti si stegulete alb-albastre, culorile traditionale ale Universitatii Craiova l Meciul va fi condus de o brigada daneza cu Nicolai Vollquartz (la centru), Erick Suend Jensen si Bo Blankholm (asistenti). Observatorul este Adrian Titcombe din Anglia. DANIEL NAZARE, MARIO MORCOV Echipa probabila : Bogdan - Stoican, Fl. Batrinu, I. Dragomir - M. Sava, Papura, Soava, M. Mitu - Cl. Niculescu, Barcauan. Galata, amenintata cu bomba Politia elvetiana a fost avertizata telefonic in noaptea de marti spre miercuri ca in hotelul "Baur du Lac" din Zürich, unde era cazata echipa de fotbal Galatasaray Istanbul, a fost plasata o bomba. Verificarile efectuate de genistii sositi imediat au demonstrat ca a fost doar o alarma falsa. Echipa de fotbal a fost instiintata despre amenintare, dar nu a fost afectata, delegatia echipei turce raminind in hotel pe durata cercetarilor. Politia a presupus ca alarma falsa a fost provocata de o grupare extremista musulmana, care doreste sa atraga atentia asupra detinutilor politici din Turcia. Galatasaray a disputat aseara turul al treilea preliminar al Ligii Campionilor, cu elvetienii de la St. Gall.(B.G.) Mogosanu ii face "jigodii" pe oficialii lui FC Arges Mogosanu si Nedelea, doi dintre jucatorii aflati sub contract cu FC Arges, nu mai sint doriti in lot de antrenorul Marian Bondrea. Ca urmare, ei au depus un memoriu la Liga Profesionista de Fotbal, gest care nu a picat deloc bine conducerii gruparii pitestene. Mogosanu are un angajament cu FC Arges care ii expira in 2001, insa Gabriel Sicoe, presedintele clubului, spune ca "nu ne putem permite sa platim cu bani grei fotbalisti pe care Bondrea nu-i vrea si care pot evolua doar la tineret". "Mogo" a replicat in presa locala ca "in februarie mi-am reinnoit contractul pina in 2001. Acum mi-au propus sa plec la Farul, insa am refuzat. Habar n-am ce interese au, dar oricum nu vreau sa le fac jocul acestor jigodii ordinare, care mi-au intors spatele dupa ce mi-am facut treaba si le-am dovedit fidelitate". Fundasul oltean l-a atacat si pe Bondrea, despre care a spus ca "e las, pentru ca n-a avut curajul sa dea ochii cu mine". GABRIEL MARICA Inainte de accident, trezorierul FRF a baut visinata Marian Albu se afla internat in stare critica la Urgenta Marian Albu, trezorierul Federatiei Romane de Fotbal, care marti a suferit un grav accident rutier, a fost transportat ieri la Spitalul de Urgenta Floreasca din Bucuresti, unde a fost internat la Reanimare in stare critica. De la Brasov, Albu a fost transportat, cu ajutorul unui elicopter special, la Spitalul Clinic Universitar din Capitala, dar din cauza faptului ca acolo nu se afla un computer tomograf pentru investigatii, pacientul a fost trimis, in stare critica, la Urgenta. Dupa-amiaza, lui Albu i s-au facut analizele, in urma carora a rezultat ca abdomenul acestuia este plin de singe. Reamintim ca marti, in jurul prinzului, in timp ce se indrepta spre Capitala, in zona localitatii brasovene Dumbravita, trezorierul a fortat trecerea unei cai ferate si a fost lovit de acceleratul de Timisoara. In urma incidentului, Albu s-a ales cu multiple leziuni craniene, toracice, de organe si faciale, iar socrul sau, Stefan Olaianos, in virsta de 78 de ani, a decedat. Chiar daca autorul accidentului se afla in spital, politia brasoveana a demarat deja cercetarile, oficialul din Poligrafiei urmind sa raspunda penal pentru omor din culpa. Conform Codului Penal, fapta comisa de contabilul ferefist se pedepseste cu inchisoare de la 3 la 7 ani. Daca se va dovedi ca Albu conducea sub influenta alcoolului, pedeapsa va fi mult mai mare. Potrivit unor surse, am aflat ca "Eminenta cenusie" din FRF bause, inainte de a pleca la drum, citeva paharele de visinata. Constantin Scurtu, seful Inspectoratului Politiei Brasov, a declarat ca "ancheta se afla in curs de desfasurare, iar rezultatele alcoolemiei nu au fost definitivate. Nu vom tine cont de functii. Dosarul va fi inaintat Parchetului". VALENTIN BOERIU Giulestenii pleaca astazi pe un nou drum european Cu MIKA Astarak, Rapidul merge pe atac Rapidul incearca diseara sa patrunda in turul I al Cupei UEFA, intilnind in Giulesti pe necunoscutii armeni de la MIKA Astarak. Anghel Iordanescu spunea, la instalarea sa la Rapid, ca echipa a reusit sa se impuna pe plan intern, prin evolutiile din ultimii ani, dar trebuie sa arate si valoare internationala. Esecurile din ultimele sezoane, cind giulestenii s-au impiedicat de Valerenga sau Skonto Riga, ii fac pe rapidisti sa fie circumspecti si sa nu-si trateze de sus adversarii. Partida va incepe la ora 20.00 si va fi transmisa in direct de Antena 1. Giulestenii s-au distrat in Herastrau Fotbalistii Rapidului au avut ieri zi libera, Iordanescu renuntind la antrenamentul de dimineata. El le-a permis jucatorilor sa mearga in Parcul Herastrau unde s-au destins plimbindu-se sau jucind biliard si rummy la clubul "Champions". Printre cei mai fericiti fotbalisti giulesteni era Mugurel Buga, care se lauda in gura mare ca l-a invins la biliard, cu 7-0, pe Constantinovici. Daca nou-venitii au preferat masa de postav verde, "batrinii" s-au incins in fata tablitelor de rummy. Desi printre competitori s-a aflat si antrenorul secund Nae Manea, cunoscut ca un campion al acestei discipline, partida de ieri nu a avut nici invingatori, nici invinsi. Despre meciul de azi, fotbalistii Rapidului n-au dorit sa faca declaratii sforaitoare, antecedentele giulestenilor din cupele europene punindu-i in garda. "Nu vrem sa repetam surprizele neplacute din ultimii doi ani", a spus capitanul Nae Stanciu. Anghel Iordanescu a programat un antrenament aseara, la ora 18.00, la ProRapid, urmind ca astazi elevii sai sa vizioneze citeva casete cu meciuri ale adversarilor, aduse de Grigore Sichitiu de la Astarak. Beneficiind de intregul lot, Generalul va folosi, probabil, aceeasi echipa din meciul de simbata, cu Petrolul: R. Lucescu - N. Stanciu, Constantinovici, Iencsi - D. Chirita, Maldarasanu, Bundea, Schumacher, Iftodi, Frasineanu - Sergiu Radu. Armenii sint la prima iesire in strainatate MIKA Astarak este o echipa infiintata de un an si jumatate, patronata de un concern petrolier si se afla la prima iesire in strainatate. Acest lucru s-a vazut ieri, la sosirea pe Otopeni. Descinsi dintr-un charter, la ora 10.40, jucatorii si restul oficialilor armeni pareau nauciti de forfota din aeroport. Delegatia de la MIKA a fost intimpinata de ambasadorul Armeniei la Bucuresti, doamna Karine Kazinian. Din aeroport, oaspetii s-au impartit in doua grupuri, cel al jucatorilor si antrenorilor luind calea spre Hotelul Parc, iar restul oficialilor alegind Hotelul Ambasador. Vedetele gruparii din Astarak (un orasel situat la 22 de kilometri de capitala Erevan) sint trei internationali armeni: portarul Tigran, mijlocasul Arzumanian si atacantul Sahakian. Acesta din urma este si golgeterul formatiei antrenate de rusul Eduard Margarov. LAURENTIU CIORNEI, BOGDAN GHEORGHE 