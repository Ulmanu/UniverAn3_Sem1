 Cele mai bune scenarii sint cele vechi Asociatia scenaristilor "Guild of America" a declarat "Citizen Kane" filmul cu cel mai bun scenariu din istoria cinematografiei. Pe locurile imediat urmatoare figureaza "Casablanca", "Nasul I", "Chinatown", "Totul despre Eva", "Unora le place jazzul", "Sunset Boulevard", "Absolventul", "Nasul II". Intre primele zece scenarii alese de ei nu figureaza nici un film realizat in ultimele doua decenii. Cel mai nou film din clasament este "Annie Hall", pelicula realizata de Woody Allen, in 1977, care figureaza pe locul opt. ( M. I. ) Calista Flockhart s-a imbolnavit de ciuda Cunoscuta Calista Flockhart, protagonista serialului "Ally McBeal", a marturisit ca presupunerile presei in privinta greutatii ei au afectat-o extrem de mult. Ea spune ca s-a imbolnavit chiar din cauza acestor zvonuri si ca nu a fost niciodata anorexica. Slabiciunea ei s-ar datora mai degraba presiunilor constante, mai ales de ordin psihologic, pe care e nevoita sa le indure, decit unor lipsuri in alimentatie. Starul a mai spus ca maninca - si absoarbe substantele nutritive - ca orice om normal. "Aceste zvonuri au fost false, iar eu nu am avut nici un mijloc sa le fac sa inceteze. Aici e problema, ele s-au amplificat in momentul in care m-au facut sa ma simt nefericita si am inceput, din cauza asta, sa arat ca un om bolnav. N-a fost o perioada prea buna pentru mine". ( M. I. ) Geri Halliwell ii face statuie ciinelui ei Ciinele lui Geri Halliwell va urma exemplul stapinei lui si va deveni si el celebru. Fosta Spice nu se desparte niciodata de flocosul Harry, de care s-a legat atit de mult incit are de gind sa-l imortalizeze in ceara, la celebrul muzeu londonez Madame Tussaud's. Ea a primit oferta de a face parte din galeria statuetelor de celebritati de aici, dar numai dupa ce a cerut ca Harry sa aiba si el figurina lui de ceara. Pina acum, doar alti doi catei au mai avut parte de asemenea onoruri: ogarul lui Barbara Cartland si Shep, ciobanescul lui John Noakes. ( D.M. ) Grav atentat intr-o pizzerie din Ierusalim 19 morti, dintre care sase copii, si peste 80 de raniti Un atentat sinucigas care a avut loc joi dupa amiaza in centrul Ierusalimului s-a soldat cu cel putin 19 morti si peste 80 de raniti, din care 10 grav, a anuntat postul de radio militar din Israel. Printre morti se numara si sase copii, afirma aceleasi surse. Potrivit primelor cercetari, un kamikaze palestinian a intrat in pizzeria Sbarro, situata in plin centrul orasului, la intersectia strazilor Jaffa si King George, detonind butelia pe care o avea asupra sa, aceasta avind in interior cuie. Atentatul a avut loc in miezul zilei, cind localul era plin de oameni. Zona a fost incercuita de forte de securitate, iar artificierii cautau eventuale alte incarcaturi explozive, in timp ce ambulantele nu mai conteneau sa transporte ranitii la spital. "Am vazut cum i se scurgeau creierii din cap" Televiziunea israeliana si-a intrerupt programele pentru a difuza imagini de la locul actului terorist, in care se puteau vedea oameni plini de singe intinsi pe strada, zacind printre cioburi si bucati de metal. Localul a fost devastat, mesele si scaunele fiind distruse de suflul exploziei, in timp ce pe podea se puteau vedea resturi de pizza naclaite de singe. "Lumea ii considera pe palestinieni niste victime si iata ce le fac ei israelienilor. Daca vedeti cit singe a curs, poate ca veti gindi altfel", a afirmat un medic israelian, care are cabinetul in apropierea pizzeriei si a sarit sa acorde primul ajutor ranitilor. "Vitrina a explodat - bum. Am vazut doi morti, unuia i se scurgeau creierii din cap, iar altuia ii daduse singele pe nas", a povestit un martor ocular, surprins de deflagratie la citiva metri de restaurant. Politia israeliana afirma ca acesta este cel mai grav atentat care a avut loc la Ierusalim in ultimele zece luni de la declansarea Intifadei de catre palestinieni. Un cadou pentru Saddam Hussein La numai 15 minute de la atentat, un interlocutor anonim a revendicat telefonic, la Amman, in numele Jihadului islamic atentatul de la Ierusalim. "Fortele Salaheddine Ayoubi (Saladin) ale miscarii Jihadul islamic, revendica atentatul care a avut loc cu un sfert de ora in urma", a anuntat vocea de la telefon, precizind ca atacul a fost opera martirului Hussein Omar Abou Nassaeh, in virsta de 23 de ani. "Operatiunea a fost realizata cu ajutorul unei butelii si este cadoul nostru pentru presedintele irakian Saddam Hussein", a mai adaugat vocea. Saddam Hussein a denuntat miercuri intr-un discurs "crimele impotriva arabilor, palestinienilor si locurilor sfinte", cunoscut fiind faptul ca Irakul se opune procesului de pace si a anuntat ca a mobilizat peste sase milioane de voluntari pentru eliberarea Palestinei. CAMELIA MUNTEAN Americanii isi dosesc satelitii de spionaj Satelitii de spionaj americani nu sint plasati pe orbitele declarate de Pentagon, sustine un reputat expert in probleme spatiale din Statele Unite, citat de revista "New Scientist". Conventia ONU privind inregistrarea obiectelor lansate in spatiu, adoptata in 1975, prevede ca statele trebuie sa tina un registru exact al pozitiei obiectelor aflate pe orbita, iar evidenta sa fie comunicata organizatiei. Johnatan McDowell, astronom la Centrul de Astrofizica Harvard-Smithsonian din Cambridge, statul Massachusetts, a descoperit o serie de discrepante in datele comunicate de Pentagon, unele erori datind inca din anii Ô70. De exemplu, lansarea in 1989 a satelitului militar 1989-72A nu a fost inregistrata niciodata in arhivele ONU. Discrepantele s-au inmultit foarte mult in ultimii ani. Doar 10 din satelitii americani de spionaj lansati in 1999 si 2000 au inregistrate coordonatele corecte ale pozitiei pe orbita. Biroul ONU care se ocupa de astfel de probleme a confirmat faptul ca datele furnizate de Pentagon sint incorecte, insa a anuntat ca nu poate face nimic in acest sens. Expertii in probleme spatiale banuiesc ca, prin aceste inadvertente, Pentagonul spera ca satelitii spioni sa scape supravegherii adversarilor, insa acest efort este inutil din moment ce Rusia si China au sisteme proprii de identificare a pozitiei acestora, iar pina si un astronom amator poate afla pozitia orbitala de pe diverse site-uri de Internet. "Oficialii de la Pentagon au devenit aroganti, crezind ca, daca au cistigat razboiul rece, pot face orice vor", declara John Pike, presedintele organizatiei Global Security. LIVIA CIMPOERU Norocul prostului Un barbat din Marea Britanie, care cistigase in urma cu trei ani incredibila suma de 3,5 milioane de lire sterline la Loteria Nationala, a ramas sarac lipit dupa ce a facut cheltuieli enorme si a facut investitii proaste, relateaza Ananova. John Roberts, din Edinburgh, traieste astazi din ajutorul oferit de familie. Casnicia lui s-a destramat, si-a pierdut casa in valoare de 300.000 de dolari si 40 de masini de lux. Fost bodyguard, Roberts are in prezent o datorie de 200.000 de lire, iar singurul lucru care i-a mai ramas este un automobil marca Rover, pe care nu-l poate conduce deoarece nu are carnet de sofer. El a investit 150.000 de lire intr-un bar, insa a descoperit, ulterior, cu stupoare, ca numele sau nu figura in actele firmei. O alta investitie intr-un hotel a esuat lamentabil, iar una dintre companiile de succes unde si-a mai investit banii se afla in prezent sub supraveghere pentru evaziune fiscala. Nici in dragoste, nu i-a mers mai bine nevasta si-a luat cei cinci copii si l-a parasit, nu fara a-i cere niste bani. LIVIA CIMPOERU Secretele bucatariei de la Kremlin Bucataria Kremlinului se afla, inca de pe vremea tarilor, in acelasi loc, aceleasi coridoare lungi, usi mici si lumina orbitoare. Interiorul, desigur, s-a schimbat mult, Eltin fiind cel care a dispus transformarea ei, moment in care a fost adusa aparatura moderna, totul aratind, asa cum ii place sa glumeasca bucatarului-sef, ca o "farmacie occidentala". Pe fereastra salii principale se vad cupolele aurite ale bisericilor, o imagine placuta atit vara, cit si iarna, acesta fiind locul preferat al tarinelor cind vizitau bucataria. Acest loc a fost intotdeauna pentru serviciile speciale un obiectiv de maxima importanta, cei 450 de angajatii fiind alesi cu mare grija, dupa indelungi si diverse teste, iar ierarhia este la fel de riguroasa si de respectata ca in armata. Mincarea pregatita de ei este pastrata in recipiente speciale, toate produsele, inclusiv apa minerala, fiind testate cu aparatura ultramoderna de o echipa de specialisti. Mincarea pregatita pentru actualul presedinte al Rusiei, Vladimir Putin, "obiectivul numarul 1", cum il numesc lucratorii FSB (fost KGB), este pastrata in termosuri speciale placate cu plumb la exterior. Fiecare bucatar are specialitatea lui, unul face supe, altul mincare cu carne, o alta persoana e responsabila cu torturile si exista chiar si maestru profilat pe gogosi. Toti sint supusi periodic, in mod obligatoriu, unor lungi serii de analize medicale. Lenin nu era pretentios la mincare Cei cu state vechi de serviciu, destul de putini la numar, isi amintesc despre obiceiurile si preferintele culinare ale diversilor conducatori, precum si de modul in care se comportau sotiile acestora. Nadejda Krupskaia, sotia lui Lenin, era, de exemplu, o gospodina foarte nepriceputa, ea recunoscind ca nu stia sa gateasca decit omleta. Cind se rusina de nepriceperea ei, spunea ca, totusi, la acest fel de mincare este experta, pretinzind ca stie sa faca 50 de sortimente de omleta. Femeia avea noroc, iar bucatarii de asemenea, pentru ca Lenin nu era deloc gurmand si nici pretentios - minca ce i se punea in farfurie. Stalin, innebunit dupa ciorba de varza In ceea ce il priveste pe Stalin, desi s-ar putea presupune ca prefera bucataria gruzina, el minca intotdeauna mincare ruseasca, dindu-se in vint dupa pelmenii siberieni (un fel de coltunasi), ciorba de varza si cartofi in aluat. Stalin nu accepta sa ii gateasca decit bucatari barbati, in ultimii ani ai vietii devenind foarte pretentios si irascibil, asa incit si-a schimbat echipa de patru ori. Nikita Hrusciov prefera mincarea ucraineana - bors, coltunasi, galusti. La vila sa de la Petrov-Dalnii, din dispozitia sotiei sale Nina Petrovna, lucrau in bucatarie numai femei. Ea intra in fiecare dimineata in bucatarie, imbracata in halat, isi bea cafeaua si dadea dispozitii pentru pregatirea mesei. Nevasta lui Brejnev facea singura dulceata Leonid Brejnev era un mare gurmand, din acest mortiv, la dacea sa de la Zavidov masa fiind tot timpul plina cu aperitive si dulciuri. In bucatarie, oalele nu incetau sa clocoteasca pe foc niciodata, iar sotia lui, Viktoria Petrovna, pregatea tot timpul ceva bun pentru sotul ei, preferati fiind coltunasii cu visini. Toamna, robotea cot la cot cu bucataresele pentru a umple camara de dulceturi. La mijlocul anilor Ô70 insa, Brejnev si-a dat seama ca este supraponderal si a inceput sa-si supravegheze alimentatia. Despre Boris Eltin nu se poate spune ca era un gurmand, dar era extrem de pretentios la mincare, asa incit in zece ani a schimbat mai multi bucatari. Putin bea bere si vin In ceea ce priveste preferintele pentru bauturile alcoolice, acestea au fost diferite, in functie de persoana care s-a aflat la putere. Lenin prefera sa bea doar vin si bere. Stalin bea foarte putin, optind pentru coniacul de casa, el putind sa stea o seara intreaga cu un paharel in fata, fara sa il reumple. Hrusciov si Brejnev beau votca ruseasca, iar Eltin era aprovizionat aproape in fiecare zi cu citeva sticle de votca si coniac fin. Actualul presedinte, ca si Lenin, nu bea decit vin si bere si doar in ocazii speciale cite putin rom de buna calitate. CAMELIA MUNTEAN Flash Valiza inteligenta Un inventator din Marea Britanie a creat o valiza care se tine cuminte dupa stapinul ei. El a montat pe valiza un dispozitiv motorizat alimentat la baterie, care recepteaza un semnal cu infrarosii. Geamantanul pe patru roti se tine dupa transmitatorul aflat la stapin. Transmitatorul si senzorii valizei sint programati sa raspunda la un cod comun, astfel ca geamantanul sa nu se tina dupa alta persoana. ( L.C. ) Maraton de strip-tease Clubul de noapte "Dreams" (Vise) de la Moscova adaposteste, incepind de ieri, un maraton de dans erotic, la care concurentele-stripteuze se intrec pentru a intra in Cartea Recordurilor. Rusoaicele par mai decise ca oricind sa doboare recordul mondial la dans erotic non-stop, pe care in acest moment il detine dansatoarea Bhunhati Rai, 26 de ani, din Sri Lanka. Bhunhati a reusit sa danseze fara intrerupere 19 ore si 12 minute. ( C.M. ) Streangul de la raspintie Talibanii au spinzurat in centrul capitalei afgane Kabul, patru barbati pe care i-au acuzat de a fi autorii unei serii de atentate care au avut loc anul trecut. Cei patru atirna de trei zile in streang intr-o intersectie, atragind inca o multime de curiosi, desi cadavrele se afla deja in stare de putrefactie. Doi dintre ei, imbracati in uniforme de camuflaj, atirna intr-un camion militar, iar ceilalti doi au fost spinzurati de postul de observatie al politiei din mijlocul strazii. ( C.M. ) [21][pl.dll?rid=expresro] 