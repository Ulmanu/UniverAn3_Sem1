 In asteptarea creditelor si a investitiilor straine, Guvernul si Banca Nationala au adoptat politica de supravietuire In luna ianuarie, Ministerul Finantelor Publice (MFP) isi propune sa se imprumute de pe piata interna cu o suma importanta: 7.225 miliarde lei. In linii mari, aceasta coincide cu titlurile de stat care ajung la scadenta in perioada respectiva si care trebuie refinantate. Urmeaza doua luni, februarie si martie, la fel de problematice, cu maturitati de cite 5.000 miliarde lei, ceea ce face ca in primul trimestru al anului 2001 sa se profileze un "virf" de plata amplu: 17.000 miliarde lei. Aparent, situatia este una dificila. In realitate insa exista rezolvare: continuarea politicii din anul 2000, care, in ciuda altor lipsuri, reuseste sa gestioneze economia in asa fel incit sa nu existe emotii in privinta capacitatii de plata interne sau externe si poate sa evite cresterea masiva a dobinzilor platite la imprumuturile guvernamentale, deci sa nu incarce "nota" inflatiei. Care este primul element care arata mentinerea politicii din perioada octombrie-decembrie 2000? Evolutia cursului de schimb. Deprecierea leului se mentine la o medie de 20-25 lei/dolar zilnic, ceea ce ofera un randament mai bun titlurilor de stat in moneda nationala comparativ cu plasamentele in devize. Prima licitatie din ianuarie argumenteaza cele spuse. Chiar daca suma solicitata de Finante a fost una mare (1.731 miliarde lei), bancile s-au aratat dispuse sa imprumute statul cu 1.000 miliarde lei in plus (2.709 miliarde lei). MFP a atras pina la urma 2.492 miliarde lei la dobinzi similare cu cele din ultima luna a anului trecut (50%), desi scadentele din prima luna a lui 2001 le depasesc pe cele din decembrie 2000 cu 3.000 miliarde lei. Si nu doar atit, nivelul dobinzii a ramas constant in conditiile in care media maturitatii emisiunilor s-a marit la 131 de zile, "n ianuarie 2001, de la 100 de zile, in decembrie 2000. Reiteram. Ecuatia nu este una complicata. Cursul creste cu doar 2-2,5% pe luna, ceea ce face stimulative dobinzile Finantelor. Dobinzile nu cresc, pastrind constante costurile cu finantarea datoriei interne. Datoria interna se finanteaza relativ usor si nu incarca inflatia. Inflatia trage de doua ori foloase, de pe urma dobinzilor stationare si ca urmare a deprecierii calme a leului. Totusi, o astfel de optica poate dezechilibra ceva: balanta comerciala, pentru ca, teoretic, sint incurajate importurile. De ce numai teoretic? Deoarece, la nivelul actual al consumului intern nu au cum sa se produca salturi semnificative ale importurilor de bunuri de consum. Cum ramine insa in acest rastimp cu strategia de baza, care include printre punctele sale importante "resuscitarea" consumului intern? Probabil ca se va mai amina sau se va margini deocamdata doar la o crestere cu impact restrins, din relaxarea fiscalitatii. Oricum, potentiala stimulare a importurilor este contrabalansata prin exporturi. La fel ca in octombrie-decembrie 2000, pretul la energia electrica ramine nemodificat. De aceasta data insa, pretul nu mai este tinut in friu prin intermediul creditelor externe sau prin reducerea rezervelor strategice, ci prin scaderea TVA la energie, care echivaleaza cu o subventie pentru furnizori. Desi reducerea TVA la energie afecteaza colectarea, pe termen scurt are impact dezinflationist si pastreaza coordonatele cresterii economice pe fondul unei economii energofage. Iar micsorarea TVA la alimente, care inseamna scaderea pretului final pentru produsele de baza, este "aditivul" care inchide cercul dezinflationist. Reforma trebuie sa treaca de portile intreprinderilor Schema, brevetata in trimestrul patru al anului 2000 - cresterea lina a cursului si pretul liniar al energiei -, se dovedeste din nou o formula de succes. Permite supravietuirea chiar in lipsa investitiilor straine si chiar daca nu s-ar materializa un nou acord cu FMI. Problema anului 2000 a fost insa ca aceasta "formula magica" a ramas singulara, ei nu i s-a adaugat reforma structurala. Daca si in 2001 chestiunea respectiva va ramine in suspensie, tensiunile se vor acumula lent, dar sigur, iar nivelul arieratelor nu va permite reducerea inflatiei sub limita de 35%. Care este cheia? Reforma trebuie sa treaca dincolo de portile intreprinderilor. Prin intermediul unor credite pe termen lung (peste 7 ani), care sa insemne retehnologizarea societatilor comerciale de stat, si cu ajutorul privatizarii. O privatizare care sa aiba alta viziune, sa nu insemne numai niste bani care servesc acoperirii unui anumit procent de deficit bugetar, ci care sa reprezinte, in primul rind, management eficient si tehnologie performanta. Iar resursele care se obtin din privatizare trebuie investite pentru restructurarea altor societati, de interes strategic, care sa ramina in proprietatea statului si sa-i ofere venituri constante. Se poate intimpla totusi ca sa nu existe pricepere in restructurarea acestor intreprinderi de interes national. Ce ar trebui sa se decida atunci? Sa fie privatizate si acestea. In nici un caz insa, greselile anterioare nu se mai pot repeta: fondurile din privatizare trebuie directionate catre dezvoltare, si nu spre consum. IONUT BALAN Deducerile personale la impozit pentru salariati s-au majorat Statul slabeste surubul fiscalitatii Noua grila de impozitare a salariilor si a pensiilor, valabila pentru primul semestru al anului 2001, prevede majorarea deducerilor personale ale salariatilor de la 926.000 lei la 1.099.000 lei, in timp ce pensionarii vor plati impozit pe venituri doar daca acestea vor depasi suma de 2.374.000 lei. Prin ridicarea pragului de impozitare, aproximativ 100.000 de persoane scapa de plata impozitului asupra pensiilor. "Masura este bine venita pentru pensionari intrucit la pragul vechi de impozitare, de doua milioane de lei, 195.000 de persoane erau impozitate. Dintre acestea, doar 22.000 de pensionari aveau venituri mai mari de 2,5 milioane de lei. Acum, numarul pensionarilor platitori de impozit se va reduce la jumatate", ne-a declarat ieri Petre Ciotlos, directorul Oficiului Central de Plata Pensiilor. Hotarirea de guvern referitoare la baremul de impozitare pentru aceasta perioada a fost publicat in Monitorul Oficial din 30 decembrie 2000 si face referire la toate veniturile anului 2001, cu exceptia celor reprezentind lichidarile lunii decembrie a anului 2000. Potrivit baremului lunar de impozitare valabil pentru primele sase luni ale anului, impozitul pe salarii de pina la 1.259.000 lei va fi de 18%, pentru salarii cuprinse intre 1.259.001 lei si 3.090.000 lei - de 226.620 lei plus 23% pentru ceea ce depaseste suma de 1.259.000 lei, iar pentru salariile cuprinse intre 3.090.001 lei si 4.921.000 lei - 647.750 lei plus 28% pentru ceea ce depaseste 3.090.000 lei. La un salariu cuprins intre 4.921.001 lei si 6.867.000 lei, impozitul va fi de 1.160.430 lei plus 34% pentu cea ce depaseste suma de 4.921.000 lei, iar la un salariu de peste 6.867.000 lei, impozitul va fi de 1.822.070 lei plus 40% pentru ceea ce depaseste 6.867.000 lei. OANA PATRAULESCU EUGENIA MIRCESCU Procesatorii de lapte solicita reducerea TVA Asociatia Patronala Romana din Industria Laptelui (APRIL) a solicitat ieri ministrului agriculturii, Ilie Sarbu, aplicarea unor masuri in vederea mentinerii pretului laptelui si lactatelor, prin diminuarea TVA aferenta acestor produse de la 19% la 6-8%. In plus, printr-o scrisoare adresata ieri ministrului agriculturii, APRIL a cerut corelarea si aplicarea legilor sanitar-veterinare din UE, care nu permit vinzarea produselor lactate nepasteurizate pe piata. Asociatia mai cere diminuarea sau eliminarea TVA la furaje, fapt ce ar duce la scaderea costurilor in productia de lapte. APRIL solicita continuarea aplicarii masurilor de sprijinire a producatorilor de lactate prin acordarea primei de 500 lei/litrul de lapte livrat unitatilor prelucratoare autorizate, mentinerea regimului vamal de import al produselor lactate si promovarea importurilor de furaje fara taxe vamale. NICOLETA BURTAN In anul 2000, Avab a recuperat 2.616 miliarde lei Pentru anul 2000, Agentia de Valorificare a Activelor Bancare (AVAB) si-a depasit planul impus de guvern la recuperari active bancare cu 49 miliarde lei. Astfel, la sfirsitul anului trecut, AVAB a recuperat 2.616 miliarde lei, din care 2.549 miliarde lei au constituit varsaminte la bugetul de stat. La ora bilantului, AVAB arata ca din cei 140 de miliarde de lei repartizati de guvern drept costuri de functionare, cheltuielile din 2000 ale agentiei au totalizat numai 66 miliarde lei. Salariile angajatilor AVAB au ramas aceleasi de la data infiintarii, chiar daca legea permitea indexarea acestora in functie de cota de inflatie. Salariile reprezinta 1,5% din veniturile realizate, respectiv 40 miliarde lei, cu 45,4 miliarde lei mai putin decit suma aprobata prin bugetul de venituri si cheltuieli de catre guvern - de 85,4 miliarde lei pentru fondul de salarizare. (G.T.) 