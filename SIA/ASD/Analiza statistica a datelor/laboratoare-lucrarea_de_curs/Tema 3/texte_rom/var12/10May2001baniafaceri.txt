 Un fost colonel de armata s-a apucat de afaceri Regimentul de prepelite Exact cu o luna in urma "Evenimentul zilei" publica un articol despre cresterea prepelitelor. Era povestea unui aradean, absolvent de zootehnie, care a inceput afacerea acum doi ani cu doua milioane de lei, punind in practica proiectul sau de diploma. Imediat dupa aparitia articolului, telefonul din redactie a inceput sa zbirniie. In doar citeva zile, au fost peste 15 apeluri care cereau adresa si telefonul aradeanului. La celalalt capat al tarii, aceeasi afacere e pusa pe picioare de un galatean. Fiecare are bucatica lui de piata. Nu va temeti! E loc pentru toata lumea. Dupa 26 de ani de munca, Emil Spiru s-a pensionat anul trecut, la 44 de ani, cu acte in regula si grad de locotenent-colonel in rezerva. Tinar si nelinistit, galateanul nu a dormit nopti intregi cu gindul la ce va face in continuare, cum si unde va munci, pentru ca era obisnuit de o viata sa munceasca, iar statutul de "pensionar linistit" nu i se potrivea nici macar ca o manusa rupta. S-a apucat de crescut prepelite mai ales dupa ce a aflat cit de sanatoase sint ouale acestor pasari. A cumparat 12 prepelite si asa a inceput ceea ce avea sa devina o afacere profitabila. Emil Spiru locuieste impreuna cu sotia sa, Felicia, si cu fiul lor de 15 ani, in Galati intr-o casa particulara. Cei doi soti s-au gindit sa transforme garajul in crescatorie si asa au pus pe picioare "maternitatea de prepelite". De fapt, totul a inceput de la faptul ca eu aveam stomacul praf, aveam o gastrita care nu-mi dadea pace. Cind am citit cite boli pot vindeca ouale de prepelita m-am gindit "ce-ar fi?". Am luat 12 prepelite care au inceput sa se oua. Am inghitit ouale crude si in scurt timp stomacul meu era ca nou-nascut", povesteste prea-tinarul pensionar din Galati. Emil Spiru si-a intocmit toate actele si s-a autorizat ca persoana fizica - crescator de prepelite - cu dreptul de a comercializa produsele de prepelita. Incubator pentru noile generatii Dar ideile fostului locotenent-colonel nu s-au oprit aici. El a luat legatura cu mai multe retele de magazine, pentru a-si asigura desfacerea oualelor. Si-a facut repede o retea proprie de clienti carora le livreaza ouale "la domiciliu". A construit cu mina lui un adapost modern - un fel de rastel - in care prepelitele se oua direct in niste sertarase. Emil Spiru a cumparat si un incubator in care pasarile mature clocesc "noile generatii". "Am avut o noapte alba. Au iesit puii si am stat toata noaptea linga ei sa ii ingrijim, sa ii mutam din incubator in maternitate. Sa cresti 300 de prepelite nu e usor", spune Emil. El se trezeste la ora 6.00, hraneste prepelitele cu concentrate si vitamine, face curat, le schimba apa si vorbeste cu ele. Ouale-medicament Spiru isi prezinta "marfa" cit se poate de occidental. Tot cu mina lui face ambalajul, niste cutii plate in care sint introduse ouale. Cutiile cu etichete cu termenul de garantie si cu numele producatorului. Emil Spiru a facut sute de pliante in care a descris binefacerile oualelor de prepelita si cum se administreaza curele de 120 sau 240 de oua. "Ouale de prepelita sint un dar de la Dumnezeu. O cura iti poate rezolva probleme de urticarie, tulburari digestive, marirea potentei sexuale, astm, rinite, ulcere, boli renale, diabet, anemii, migrene, nevroze. Ouale sint folosite si in cosmetica pielii. Se administreaza crude. Sint foarte, foarte mici, e ca si cum ai inghiti o pastila. Este singurul ou diabetic cu o concentratie foarte mare de vitamine si minerale", spune Emil Spiru. Cea mai buna perioada pentru afacere este cea de dupa sarbatorile de iarna sau de dupa Pasti, cind vinzarile cresc, iar prepelitele nu mai prididesc sa se oua. Crescatorul Emil Spiru este multumit de afacerea sa. El a invatat din armata sa faca lucrurile ca la carte, sa fie ordine si disciplina la "locul de munca": "E o afacere buna pentru mine si sotia mea. Muncim foarte mult, nu cistigam spectaculos, dar rezonabil si decent" - spune foarte tinarul pensionar. "Multa lume nu stie ca prepelita este o delicatesa, are o carne foarte buna" - adauga Emil Spiru caruia, de altfel, ii este mila sa manince prepelite din crescatoria sa. El vinde oul cu pret de producator: 1.000 de lei. Zilnic, prepelitele produc circa 270 de oua bune de mincat timp de 20 de zile. Ambalate in cutii albe, etichetate, ouale de prepelita se pot gasi chiar in aceeasi zi in multe dintre magazinele alimentare din Galati sau la clientii fideli ai producatorului Emil Spiru. ALINA COMSA-DURBACA Previziunile "The Economist" Economia romaneasca are nevoie de un acord cu FMI Desi autoritatile de la Bucuresti si-au facut calculele bugetare bazindu-se pe o crestere economica de 4,1a, analistii de la "The Economist" au facut un dus rece optimismului autohton si au prevazut o marire a Produsului Intern Brut (PIB) cu numai 2,6a. "Guvernantii sint, in general, mai optimisti decit observatorii straini, insa noi am ponderat cifrele cu analiza situatiei externe, deoarece cresterea economica depinde puternic de evolutia exporturilor", a spus Nenad Pacek, directorul Economist Intelligence Unit si Economist Conferences Viena. In viziunea "The Economist", temperarea cresterii economice a tarilor din Uniunea Europeana (UE) si criza financiara din Turcia vor influenta nefavorabil economia romaneasca. In ptimul rind pentru ca o mare parte a exporturilor romanesti (63%) se indreapta catre piata UE, care-si va reduce ea insasi cresterea economica de la 3,3%, cit era in anul trecut, la 2,6% in acest an. Criza financiara din Turcia va afecta de doua ori exporturile romanesti. Devalorizarea monedei nationale a Turciei va avea ca efect atit reducerea importurilor din alte tari (anul trecut 6% din exporturile romanesti au luat calea Turciei), cit si impulsionarea exporturilor proprii. O lira turceasca mai slaba va vinde mai bine confectiile turcesti, de pilda, pe piata UE. Ar putea fi o concurenta serioasa pentru confectiile romanesti, vedeta exporturilor Romaniei anul trecut. Mai mult, criza financiara din Turcia, investitorii ar da cu imprumut bani mai putini si deci mai scumpi. In aceasta situatie "cresc temerile in ce priveste abilitatea Romaniei de a-si plati costurile inca mari ale serviciului datoriei" arata raportul. "The Economist" crede ca inflatia va atinge 30a in acest an Nici preturile nu vor creste doar potrivit asteptarilor oficiale, care avanseaza o inflatie de 25% pentru acest an. Analistii de la "The Economist" apreciaza ca inflatia va atinge, in acest an, un nivel de 30%. Estimarea lor depinde de marimea deficitului bugetar si de posibilitatea finantarii acestuia cu surse neinflationiste. Care sint acelea? Sumele de bani obtinute din privatizare. Si acordul cu FMI influenteaza inflatia. Daca nu-l semnam, vor aparea probleme majore in finantarea deficitului bugetar prin surse neinflationiste. Conjunctura externa e favorabila unei temperari a inflatiei, de vreme ce preturile produselor petroliere nu vor creste dramatic, arata raportul. Soarta leului in raport cu monedele straine depinde de ce va alege guvernul intre mentinerea inflatiei sub control si stimularea exporturilor. O depreciere mai mare decit nivelul inflatiei ar stimula exporturile si ar produce crestere economica. Banca centrala, cu peste 3,9 miliarde dolari in vistierie, are posibilitatea sa mentina un echilibru intre ratele de schimb si inflatie. Riscul major aici este tot acordul cu FMI. Daca nu-l semnam, investitorii straini isi pierd increderea in economia romaneasca si leul s-ar putea prabusi. LIDIA MOISE Guvernul a pus ochiul pe managerii incompetenti de la societatile de stat Primul-ministru Adrian Nastase a declarat ieri ca guvernul vrea sa reduca arieratele din economie si sa elimine blocajele financiare, prin accelerarea privatizarii si schimbarea managerilor incompetenti de la societatile de stat. In opinia lui Nastase, "privatizarea reprezinta solutia de baza a eliminarii blocajelor economice", deoarece in momentul in care o societate este cumparata de un proprietar privat acesta este interesat sa eficientizeze entitatea respectiva si sa elimine societatile capusa. O solutie alternativa ar mai fi, in opinia premierului, "schimbarea managerilor care, timp de zece ani, nu au stiut sa faca afaceri". In acest context, Nastase a aratat ca "intreprinderile cu pierderi trebuie sa accepte o alta logica economica si sa renunte la perpetuarea unui sistem in care exista blocaje financiare permanente, bazat pe sprijin guvernamental". OVIDIU ZARA Odiseea platitorului de taxe Impozitele fara coada, un vis indepartat O radiografie rapida a modului cum poti sa-ti achiti taxele arata ca, in Bucuresti cel putin, fara a trece personal pe la fisc, nu ai cum sa rezolvi problema platii obligatiilor fata de urbe. Mai ales in situatia in care ai o fisa fiscala mai complicata, cu proprietati mai multe sau o viata mai lejera, pigmentata cu amenzi. Dupa nebunia primelor zile ale acestui an, cind populatia s-a imbulzit sa prinda reducerile la plata impozitului pe proprietate, a devenit limpede ca circumscriptiile financiare locale sint insuficient pregatite pentru momentele de virf. Cite bordeie, atitea obiceiuri In Bucuresti, fiecare directie financiara de sector si-a creat propriul sistem de colectare. Directia de impozite si taxe locale a sectorului 2 e singura care a rezolvat problema mai convenabil pentru cetateanul obisnuit: fiecare contribuabil primeste acasa o instiintare de plata pe care sint trecute taxele si impozitele datorate autoritatii locale. Cetateanul merge apoi la un oficiu postal, unde poate achita partial sau integral darile. "Am incheiat un contract cu Posta Romana, care a permis ca cei aproximativ 400.000 de contribuabili sa-si achite impozitele la orice oficiu postal. Am fost constienti ca nu am fi avut posibilitatea sa colectam impozitele fara a-i obliga pe contribuabili sa piarda zile-n sir la cozi", ne-a declarat Cristian Dutu, seful Directiei de impozite si taxe locale a sectorului 2. Unde sint casierii e si buluceala Serviciile financiare ale sectoarelor 1, 3 si 6 au preferat plata la casieriile proprii. Aici, contribuabilii vin, afla cit au de platit, daca au restante, apoi platesc la ghiseu. Situatia fiscala individuala nu este intotdeauna simpla. "Noua ni se comunica toate amenzile de circulatie, pe RATB. In plus, plata obligatiilor fiscale se face intr-o ordine, adica mai intii trebuie achitate datoriile din anii trecuti, daca exista, apoi cele curente", ne-a spus Mugur Ioan Cristea, directorul general al Serviciului public pentru finante publice locale al sectorului 6. Ca sa faca fata, cei de la sectorul 6 au fost nevoiti, la inceput de an, sa lucreze nonstop, sapte zile pe saptamina, deseori pina seara tirziu, pina la servirea ultimului contribuabil. De ce nu colaboreaza si fiscul de la sectorul 6 cu Posta Romana? "Noi ne-am propus sa incasam aproximativ 150 miliarde lei venituri proprii, iar o eventuala colaborare cu Posta Romana sau cu CEC-ul ar fi presupus comisioane intre 2,5 si 3% din sumele colectate, deci o cheltuiala intre 3 si 5 miliarde lei, separat de costurile operationale proprii. Nu ne permitem deocamdata, primaria are nevoie de acesti bani", spune Mugur Cristea. Mai cu seama ca - adauga oficialul - banii colectati iau drumul Trezoreriei, care, atit timp cit ii tine acolo, nu plateste nici un leu dobinda. Deocamdata, cei de la sectorul 6 au creat o miniretea de 4 circumscriptii fiscale, impartite pe cartiere. Un nou centru de colectare a impozitelor si taxelor locale destinat exclusiv firmelor tocmai a fost inaugurat in Drumul Taberei. Cetatenii nu au viata mai usoara nici cu bancile Contribuabilii din sectoarele 4 si 5 fac doua drumuri: trec mai intii pe la circumscriptiile financiare si apoi, inarmati cu nota de plata, merg la ghiseele Casei de Economii si Consemnatiuni (CEC) unde pot plati. Din cauza faptului ca agentiile CEC nu comunica intre ele, intre timp a aparut un nou obstacol: cetatenii pot plati doar la agentiile CEC din raza sectorului in care stau. "Am avut situatii, anul trecut, cind in scriptele noastre apareau datorii, insa oamenii veneau cu documente de plata care demonstrau achitarea sumelor respective. Si atunci am fost nevoiti sa restringem plata la nivelul sectorului, pentru eficienta", spune Dan Marinescu, directorul Directiei de impozite si taxe locale a sectorului 5. Cind e vorba de plata impozitelor dintr-un cont bancar, contribuabilul constata ca bancile inca nu si-au depasit conditia de adaposturi pentru functionari aroganti. Preocupate sa investeasca mai degraba in sedii si masini luxose, bancile nu au retele informatice capabile sa ofere astfel de servicii rapide. De cealalta parte, fiscul local se plinge ca e prea sarac pentru astfel de investitii. Nici plata impozitelor prin carduri nu este posibila, deocamdata, deoarece, spun oficialii fiscului din primarii, costurile pentru introducerea sistemului sint mari, iar numarul cetatenilor de rind care utilizeaza carduri este inca mic. Si totusi, "mai mult de 60% din contribuabilii aflati in evidenta au achitat deja impozitele pe proprietate", ne-a spus directorul fiscului sectorului 5. "Nu se pune problema evitarii platii impozitului pe proprietate. Avem cam 10% intirzieri la plata, din care alte 10% sint prezentate de cei care nu au venituri suficiente pentru a plati impozitele". Sint date care confirma faptul ca, in ciuda tuturor dificultatilor, cetateanul de rind ramine cel mai disciplinat platitor de taxe. LIDIA MOISE Pregatiri de seceta Societatea Nationala de Imbunatatiri Funciare (SNIF) a anuntat ca, pina pe 12 mai, va face probe pentru punerea in functiune a sistemelor de irigatii pe o suprafata de 176.698 hectare din 21 de judete ale tarii. Judetele in care se vor verifica sistemele de irigatii sint Arges, Bacau, Botosani, Braila, Buzau, Calarasi, Constanta, Dimbovita, Dolj, Galati, Giurgiu, Ialomita, Iasi, Mehedinti, Olt, Prahova, Teleorman, Tulcea, Vaslui, Vrancea si Vilcea. Programul Ministerului Agriculturii prevede irigarea, in acest an, a 900.000 de hectare de teren agricol.(N.B.) Milionul agricol - o zecime din cheltuiala taranului Sprijinul de un milion de lei la hectarul cultivat acordat de stat producatorilor agricoli acopera pina la 10% din cheltuielile de productie aferente unui hectar de teren agricol, a declarat ieri Gheorghe Lacatusu, presedintele Agentiei Nationale de Consultanta Agricola (ANCA), la deschiderea Expo Vet Agra 2001. El a sustinut ca, pe linga alocatia de un milion la hectar si subventionarea tractoarelor si masinilor agricole din productia interna, statul ar trebui sa gaseasca o modalitate de sprijinire a zootehniei care reprezinta 48% din cadrul sectorului general agricol. ( N.B.) Adio, agentii imobiliare-fantoma! Incepind de martea viitoare, toti romanii care vor dori sa faca tranzactii imobiliare prin intermediul unor firme vor putea evita escrocheriile daca vor consulta Registrul National al Agentilor Imobiliari. Acest registru va fi pus la dispozitia doritorilor la sediul Uniunii Nationale a Agentiilor Imobiliare (UNAI - telefon 01-665.57.63) si va cuprinde doar firmele licentiate, persoanele fizice autorizate si licentiate, societatile comerciale care pot desfasura servicii imobiliare, precum si numele agentilor imobiliari atestati sa desfasoare asemenea activitate. (O.Z.) [19][pl.dll?rid=expresro] 