 Roman prins la Munchen zburind pe roata unui avion Un roman de 27 de ani a reusit, miercuri seara, sa intoarca din drum un avion de pasageri al companiei aeriene Deutschen BA, care desfasura o cursa regulata intre München si Berlin. Romanul a incercat sa calatoreasca pina la Berlin pe blat, catarindu-se pe una dintre rotile avionului. Pilotii au ridicat aparatul in aer pina la inaltimea de 3.300 de metri, dupa care au observat ca trenul de aterizare nu se poate inchide. Ei au decis sa se intoarca la aeroportul din München, unde au si aterizat dupa 22 de minute. Spre surprinderea tuturor, cauza defectiunii trenului de aterizare era un pasager clandestin. Ca printr-o minune, romanul nu a fost ranit, pilotii gasindu-l in stare de inconstienta si avind temperatura corpului foarte scazuta. Purtatoarea de cuvint a companiei Deutschen BA, Stefanie Koall, ne-a declarat ca la inaltimea la care a ajuns avionul temperatura aerului era -10 grade C, iar locul unde a stat romanul era foarte strimt. "E o minune ca mai este in viata", a declarat Koall. Comisarul Hans-Peter Kammerer ne-a declarat ca romanul traieste de mai multi ani in Germania si este solicitant de azil. Isprava pe care tocmai a facut-o nu il impiedica sa ramina mai departe in aceasta tara. Politia cerceteaza acum doar daca romanul se face vinovat de periclitarea traficului aerian. Intre timp, pasagerului clandestin i s-au acordat ingrijiri medicale. El se afla sub paza politiei. STEFAN CANDEA, Köln Viata bate filmul "Supravietuitoarea" de pe Titanic, era sa se inece in casa Actrita britanica Kate Winslet, protagonista superproductiei "Titanic", era cit pe-aci sa se inece, de-a binelea, zilele trecute. Ea locuieste impreuna cu sotul, regizorul Jim Threapleton si fetita lor Mia, in virsta de o luna, intr-o casa veche, in sudul Angliei. In urma inundatiilor catastrofale care s-au abatut asupra Angliei in ultima vreme, celebra familie de cineasti era sa sfirseasca sub ape. "Daca nu se indreapta vremea va trebui sa ne gindim serios sa ne mutam", a declarat Threapleton. Mii de britanici au avut de suferit de pe urma acestor inundatii, cele mai severe din ultimii 50 de ani. Kate Winslet nu a fost singura celebritate afectata de furia naturii. Solistul trupei Boyzone, Ronan Keating, a patit-o si el din cauza interminabilelor ploi britanice. OTILIA MIHAILOV Nivelul incalzirii globale a atins cote alarmante Inconstienta oamenilor a pus planeta la tigaie Deteriorarea climei poate urma principiul "bulgarelui de zapada" Nivelul incalzirii globale a atins cote atit de alarmante incit Natiunile Unite vor organiza un important seminar pe aceasta tema saptamina viitoare, la Haga, unde vor fi dezbatute atit actuala stare a planetei cit si solutii menite a restabili, pe cit posibil, echilibrul ecologic. Numerosi oameni de stiinta sint de parere ca perturbarile climaterice deosebit de dure semnalate in ultimii citiva ani, crescinde ca intensitate o data cu trecerea timpului - inundatii, furtuni si seceta - sint indiscutabil legate de incalzirea atmosferica. Potrivit studiilor facute asupra climei planetare din vechime specialistii au apreciat ca "ar trebui sa fim intr-un ciclu de racire a vremii de circa 10.000 de ani, care ar culmina, peste 60.000 de ani, cu o noua era glaciara. Or, in loc de racire, se poate constata "liber" ca vremea se incalzeste, si inca anormal de rapid. "Doua lucruri sint totusi sigure: omul modifica componenta atmosferei, iar clima se incalzeste", a declarat Jean Jauzel, specialist in climatele antice. Daca tendinta de incalzire nu este oprita, intr-un fel sau altul, ea se va accelera "in cascada", dupa principiul bulgarelui de zapada, astfel incit gheturile de la poli se vor topi complet pina in anul 2080. Efectul de sera este unul dintre principalele fenomenele de fond care afecteaza climatul si este de departe cel mai complex, data fiind multitudinea de factori care, la rindul lor, il influenteaza, pentru ca, in afara de clasicii aerosoli, clorofluorocarbonati si hidroclorofluorocarbonati, meteorologii au descoperit numerosi alti factori care erodeaza stratul de ozon CONSTANTIN VLAD Medicii americani sustin ca Jocul de bridge intareste sistemul imunitar! Cercetatorii americani au descoperit ca pentru a avea un sistem imunitar "ultrasolid" putem da uitarii exercitiile fizice, supa de pui, somnul in exces, vitaminele sau alte metode mai mult sau mai putin stiintifice, rezumindu-ne in schimb la o activitate unica, placuta si eficienta: jocul de bridge. Profesorul Marian Cleeves Diamond, de la Universitatea California - Berkeley, a demonstrat la finele unui amplu studiu stiintific, primul de acest gen realizat vreodata, ca zona cerebrala responsabila cu controlul voluntar - cortexul - joaca un rol important in stimularea sistemului imunitar. Dintre toate "jocurile mintii" care activeaza cortexul, cel mai benefic s-a dovedit a fi bridge-ul, in special varietatea "bridge contract". Acest tip de bridge stimuleaza cortexul dorsolateral, care poate influenta in bine sistemul imunitar. Diamond a folosit 12 subiecti, toti de sex feminin si de virste cuprinse intre 70 si 80 de ani. La capatul unei partide de bridge de o ora si jumatate, absolut toti subiectii au inregistrat cresteri semnificative ale numarului de limfocite T de tip CD-4 pozitiv, adica exact de celulele albe care "patruleaza" organismul in cautare de virusi, bacterii si alti "invadatori".(C.T.) Cercetatorii britanici au inventat Masina de cusut cu laser Cercetatorii britanici au dezvoltat o noua si revolutionara metoda de "coasere" a hainelor - cu laser, scrie "The New Scientist". Fizicianul Paul Hilton si colegii sai de la Institutul Weldon, din Cambridge, au prezentat publicului o prima camasa realizata din viscoza si poliester, "asamblata" prin procedeul amintit, precizind ca metoda poate fi folosita pentru a "suda" o larga varietate de materiale. Pentru a realiza "coaserea", cercetatorii au dat marginile ce urmau a fi lipite cu o vopsea speciala, care absoarbe lumina infrarosie, si au asezat bucatile de material una peste alta, "iluminindu-le" cu un laser de mica putere. Raza laser topeste vopseaua si o foarte mica parte din suprafata materialelor, "cusatura" astfel rezultata fiind "mult mai rezistenta decit cea clasica, chiar si dupa standardele militare", apreciaza Hilton. Intr-o prima etapa, de aceasta tehnica va beneficia doar industria de confectii, urmind ca in viitorul apropiat sa apara si in magazine "masini de cusut cu laser". (C.T.) Drama alegerilor americane devine telenovela Presa europeana ia in deridere sistemul electoral american Presa din Europa s-a aratat joi severa fata de democratia electorala americana si, in unanimitate, s-a nelinistit de pozitia slaba pe care o va avea viitorul presedinte ales in asemenea conditii. Ziarele grecesti erau unanime joi in a ironiza derularea scrutinului prezidential din Statele Unite, punind accent atit pe "gafele" si "greselile" care au ridiculizat alegerile, cit si sistemul electoral invechit. Reproducind un buletin de vot electronic, cotidianul "To Vima" subliniaza ca exista banuieli de frauda electorala. "Unii electori din Florida au protestat pentru ca sistemul de vot nu este clar si nu sint siguri ca au votat candidatul pe care il doreau", scrie publicatia citata n Presa germana denunta "debandada" ca a creat incertitudini la alegerile din SUA, condamnind sistemul electoral antic. "Ce spectacol macabru: un gigant bogat a trimis 280 de milioane de electori la urne si cei doi candidati ramin intr-o situatie incerta ca si cum ar fi alegerile din Uzbekistan", noteaza cotidianul "Die Welt" n Presa spaniola evidentiaza "puterea sacra a unui pumn de voturi", care a impiedicat desemnarea presedintelui american. "Este oare democratic ca guvernul celei mai puternice natiuni de pe planeta, cu 300 de milioane de locuitori, sa atirne de un pumn de voturi? Este oare democratic ca viitorul presedinte al Statelor Unite sa fie ales cu 177.000 de voturi mai putin decit rivalul sau?", se intreaba cotidianul "El Mundo" "O parodie de democratie" Presa din Suedia se intreba ieri daca "e de ris sau de plins" incurcatura survenita miercuri la numararea voturilor din Florida. "Situatia neverosimila in care se afla SUA, adevarat «thriller» in stil american, ar smulge un zimbet daca nu ar pune grave probleme asupra functionarii primei democratii a lumii", scrie cotidianul "Svenska Dagbladet". "Un lucru este cert: sistemul politic american e in criza", estimeaza "Aftonbladet" n Presa franceza remarca joi "incredibilul suspans" creat de scrutinul prezidential din SUA, "Brambureala americana" titreaza "Liberation", alte ziare subliniind "limitele" sistemului electoral american n Presa britanica s-a aratat amuzata, dar si nelinistita de alegerile prezidentiale americane, pe care "Times" le califica drept "o parodie a democratiei", nelinistindu-se totodata de "capriciile" sistemului electoral american. "Statele Unite s-ar putea afla la inceputul celei mai grave crize politice de dupa Watergate", sustine ziarul citat. n Presa italiana s-a aratat descumpanita de "incredibilele" alegeri prezidentiale americane, balansind intre ironie si neliniste in descrierea impasului in care se afla prima putere mondiala. "Comedie"? "Gafa mondiala"? Ziarele din Turcia vorbeau despre "gafa mondiala" facuta prin adresarea precipitata a felicitarilor adresate candidatului republican de mai multi lideri mondiali, dupa gafele repetate ale televiziunilor americane. "Este o comedie", titra cotidianul liberal "Radikal", afirmind cu ironie ca numai o "fotografie" ar putea decide cistigatorul, la fel ca la atletism n Presa ungara releva joi ca extinderea NATO sau viitorul rol al SUA in Kosovo si in Bosnia depind de votul a citeva sute de locuitori ai statului Florida n Principalele cotidiane rusesti consacrau joi prima pagina alegerilor prezidentiale americane, comparindu-le ironic cu o "drama hollywoodiana". "In timp ce principalii candidati au avut practic programe identice, alegerile din Statele Unite au incetat putin cite putin sa mai fie un eveniment politic, tecind in domeniul show-business-ului", scrie cotidianul de afaceri "Kommersant". "Chiar si un mort poate guverna in America", titra cotidianul "Vremia Novosti", facind aluzie la Mel Carnahan, decedat cu trei saptamini inainte de scrutin, dar ales totusi senator n Un influent cotidian irakian, "Babel", califica drept "piesa comica" alegerile din Statele Unite, afirmind ca "cercurile sioniste" controleaza ambele tabere electorale. CAMELIA MUNTEAN Alegeri cu numaratoare inversa Renumararea voturilor in Florida ar putea dura zece zile Noua numaratoare de voturi din Florida ar putea dura pina la zece zile, timp necesar pentru a lua in acalcul voturile exprimate prin corespondenta, a declarat miercuri guvernatorul statului Florida, Jeb Bush, fratele candidatului republican la Casa Alba, George W. Bush. Acest interval de zece zile este si termenul maxim in limitele caruia, potrivit legii electorale din statul Florida, procesul de renumarare a voturilor trebuie incheiat, si rezultatul facut public. Guvernatorul a dat acest termen referindu-se la voturile militarilor americani care se afla in diverse zone ale lumii, explicind ca in cazul in care diferenta va fi de doar citeva sute de voturi, numararea va dura mai mult pentru ca toate voturile exprimate prin corespondenta trebuie luate in calcul. Comisia electorala insarcinata cu supervizarea renumararii voturilor din statul Florida are in componenta doi fosti secretari de stat ai SUA, James Baker (republican) si Warren Christopher (democrat), avocati de profesie, cu prestigiu in domeniu. Fiecare dintre ei a fost trimis de cei doi candidati, George Bush si, respectiv, Al Gore, pentru a supraveghea numararea voturilor. Comisia de verificare din Florida numara de zor Statul Florida continua ieri numaratoarea voturilor care va stabili rezultatul final al scrutinului prezidential american. Pe linga cele sase milioane de voturi introduse in urne in circumscriptiile din Florida, numaratoarea va lua in calcul si buletinele de vot care sint asteptate de la militarii americani si alti rezidenti din Florida care se afla in diverse zone ale lumii, transmit agentiile internationale de presa. Nu se cunoaste exact ponderea acestor votanti, dar la alegerile din 1996, numarul buletinelor sosite din strainatate in Florida a fost de 2.300. O data ce renumararea este certificata de fiecare district, Comisia Electorala insarcinata cu supervizarea noii numarari de voturi va certifica rezultatele pe intregul stat. Ieri, dupa ce 21 din cele 67 de comitate raportasera rezultatele noii numaratori, republicanul George W. Bush avea 2.909.404 voturi, mai mult cu 144 fata de vechea numaratoare, iar democratul Al Gore beneficia de 2.908.126 voturi, cu 642 mai mult. Diferenta dintre cei doi scazuse astfel la 1278 de voturi, fata de 1784 inregistrate dupa prima numaratoare. Reamintim, oricare din cei doi va cistiga alegerile la nivelul statului Florida isi va trece in cont 25 de electori, cifra cu care va depasi minimumul de 270 de electori necesar pentru proclamarea victoriei. In ceea ce priveste Camera Reprezentantilor, democratii au obtinut 211 locuri, republicanii - 220, existind si doi independenti. In Senat, democratii, cu 49 de locuri, au mai putin cu un loc decit republicanii. La guvernatori, democratii au 19 oameni, iar republicanii, 29, existind si doi independenti. Scandalul buletinelor de vot anulate complica situatia Renumararea voturilor este complicata si de faptul ca 19.000 de buletine de vot din comitatul Palm Beach, fief traditional al democratilor, au fost anulate din cauza ca erau stampilate de doua ori. Majoritatea celor care au gresit provine din comunitatile afro-americane, 15 la suta din totalul buletinelor de vot completate de negri fiind anulate. Unii alegatori acuza autoritatile de designul derutant al buletinelor de vot. Multi dintre cei care au vrut sa voteze cu Al Gore se pling ca grafica buletinului de vot si sageata trecuta in rubrica acestuia i-au derutat, facindu-i sa aplice stampila pe pagina alaturata, in rubrica reprezentantului Partidului Reformei, Pat Buchanan. Cetatenii pusi in aceasta situatie se simt acum dezamagiti si cer "repetarea scrutinului". Bush si Gore isi pastreaza optimismul Amindoi candidatii isi pastreaza optimismul, in ciuda situatiei extrem de tensionate provocate de diferenta extrem de mica de voturi. Bush i-a asigurat pe americani ca el le va fi noul presedinte, iar vicepresedintele Al Gore a afirmat ca este vorba de "un moment extraordinar pentru democratia noastra": "Prea putin conteaza rezultatul, America va face tranzitia spre o noua administratie in demnitate, cu un respect total pentru vointa liber exprimata a populatiei si cu mindrie pentru democratia de care avem privilegiul sa avem parte". Fiecare vot conteaza, concluzioneaza Clinton In prima sa declaratie publica referitoare la scrutinul desfasurat marti, presedintele american Bill Clinton a declarat ca americanii trebuie sa se convinga cu aceasta ocazie ca fiecare vot conteaza, acest scrutin oferindu-le o lectie in acest sens. Totodata, el l-a felicitat pe democratul Al Gore si pe republicanul George W. Bush pentru campaniile lor "cu adevarat remarcabile". "Daca s-au indoit vreodata de importanta exercitiului electoral, dreptul fundamental al democratiei, ceea ce s-a intimplat acum a eliminat orice indoiala. Nici un american nu nu va mai putea vreodata sa spuna in mod serios «votul meu nu conteaza»", a declarat presedintele american cu o voce grava in cursul unei conferinte de presa. "Poporul american si-a exprimat vointa, dar acum trebuie sa mai treaca timp pentru a afla ce a dorit. Procesul este in curs si trebuie sa asteptam", a adaugat el, subliniind ca a urmarit peripetiile acestui scrutin fara precedent, "ca un spectator fascinat". ISABELLA ALEXANDRESCU CAMELIA MUNTEAN Un "minimandat" pentru viitorul presedinte american Indiferent daca va fi democrat sau republican, viitorul presedinte al SUA nu va avea decit un mandat fragil, urmind a colabora cu un Congres fara o majoritate puternica, ceea ce ar putea duce la imobilism politic, afirma analistii, citati de AFP. Invingatorul nu va dispune decit de "un «mic» mandat", a estimat Paul Light, director al Departamentului de studii politice de la Institutul Brookings, din Washington. "Mesajul electoratului catre candidati se rezuma la «nu schimbati nimic. Nu va atingeti de nimic»", a adaugat el. Sarcina viitoarei administratii va fi cu atit mai grea, cu cit se va realiza o majoritate neta in Congres. Potrivit rezultatelor provizorii, in Camera Reprezentantilor republicanii vor avea o majoritate fragila, de numai citeva mandate, in timp ce in Senat cele doua partide ar putea avea un numar egal de locuri. Divizarea electoratului american in doua tabere aproape egale risca, de asemenea, sa il impiedice pe invingator, indiferent care ar fi el, sa isi puna in practica promisiunile facute in campania electorala. (C.M.) Romania a primit cu ingrijorare criticile Comisiei Europene Seful diplomatiei romane a comentat ca acest raport este "suficient de obiectiv", cuprinzind "trimiteri precise la elementele constitutive" ale relatiei Romania-UE. In timp ce se considera ca, in mare, tara noastra a indeplinit criteriile politice de aderare, in schimb, criteriile economice sint considerate ca fiind "insuficiente", iar autoritatile de la Bucuresti au ramas in urma nu numai in ceea ce priveste aderarea, dar mai ales fata de propriile angajamente in acest sens. Cea mai "acuta apreciere" este ca economia romaneasca nu poate fi considerata functionala, fapt care este "foarte ingrijorator", cu atit mai mult cu cit "acelasi sentiment il are si marea majoritate a cetatenilor romani". Cauza consta in faptul ca institutiile statului chemate sa aplice reglementarile "nu isi fac datoria" - cum a fost cazul FNI, in care trei institutii importante nu si-au indeplinit sarcinile, desi "legile exista si sint bune". Petre Roman a admis ca masurile de reforma au fost insuficiente, astfel incit nu s-a reusit reducerea economiei subterane, iar fluxurile de capital catre Romania nu au crescut. Fokion Fotiadis a incercat sa indulceasca pastila amara Spre deosebire de seful diplomatiei romane, seful Delegatiei Comisiei Europene la Bucuresti a fost mai indulgent in aprecieri, preferind sa foloseasca exprimari blinde, de genul "e nevoie de eforturi mai mari". Fotiadis a apreciat ca, asa cum scrie si in raportul Comisiei, Romania continua sa indeplineasca criteriile politice de integrare, existind evolutii pozitive in anumite domenii, dar fiind nevoie de eforturi in altele. Modul in care autoritatile de la Bucuresti au tratat problema minoritatilor a fost unul "extrem de pozitiv", cu o singura exceptie, cea a minoritatii rromilor. Progrese "semnificative" s-au inregistrat si in sistemul judiciar, desi nu au fost rezolvate toate problemele. Coruptia este extrem de raspindita in Romania si submineaza institutiile politice si economia. Pentru rezolvarea acestor ramineri in urma, este absolut necesara imbunatatirea mecanismelor de coordonare si consultare in cadrul guvernului. Fokion Fotiadis a incercat sa indulceasca si pastila amara a criticilor aduse economiei, afirmind ca progresele inregistrate in acest domeniu sint limitate, dar exista, totusi, cu unele "realizari foarte importante" la nivel macroeconomic, cum ar fi o crestere reala a PIB, reducerea deficitelor de cont curent si reconstituirea rezervelor valutare. Aceste realizari au ramas insa fragile din cauza lipsei de progres semnificativ al reformei structurale. In aceasta ordine de idei, privatizarea si restructurarea marilor intreprinderi de stat ramin o provocare pentru statul roman, ca si restructurarea utilitatilor publice. Fotiadis a reiterat ca UE va continua sa acorde asistenta Romaniei, din 2000 urmind sa creasca de patru ori fondurile nerambursabile, si ca extinderea Uniunii fara tara noastra este de neconceput. El a criticat insa tendinta existenta la Bucuresti de a introduce criterii politice mai degraba decit tehnice in utilizarea si alocarea acestor fonduri. Autoritatile trebuie sa-si asume raspunderea Negociatorul-sef pentru aderarea Romaniei la UE, Aurel Ciobanu-Dordea, a afirmat ca recentele declaratii privind situatia actuala a tarii noastre, ale raportorului pentru Romania al Parlamentului European, Emma Nicholson, constituie, impreuna cu raportul Comisiei Europene referitor la stadiul de pregatire pentru aderare a statului roman, o expresie a preocuparii institutiilor comunitare privind o serie de deficiente ale tarii noastre, dintre care unele au caracter cronic. Aceste observatii, corecte, trebuie sa constituie subiectul unei reflectii serioase din partea tuturor autoritatilor implicate in aceste domenii, a afirmat negociatorul-sef roman. Persistenta acestor deficiente trebuie sa determine asumarea raspunderilor care se impun. "Tin totodata sa infirm categoric punctele de vedere exprimate uneori in ultimele zile, potrivit carora ne-am afla in prezenta unei tacite descalificari a Romaniei in procesul de aderare ... Numai de noi, de disciplina, unitatea, harnicia si independenta noastra depinde de acum inainte aderarea Romaniei la Uniunea Europeana. Trebuie insa sa fim dispusi sa ne evaluam corect succesele si deficientele si sa adoptam solutiile lucide care se impun", a declarat Aurel Ciobanu-Dordea. ISABELLA ALEXANDRESCU Pierderile inregistrate in confruntarile cu israelienii vor fi recuperate Mamele palestiniene declanseaza Infantifada Planningul familial nu mai are nici o ratiune in Fisia Gaza, pentru ca palestinienii se asteapta sa-si vada copiii murind in Intifada impotriva Israelului, afirma responsabili palestinieni ai serviciilor sociale, citati de AFP. "Femeile palestiniene admit ca multi dintre fii lor vor muri in lupte si din acest motiv vor sa aiba mai multi copii", a declarat Aitemad Muhanna, responsabil cu programele de planning familial. In ultimii ani, palestinienii s-au dovedit mult mai receptivi la ideea limitarii numarului de nasteri din cauza unei relative prosperitati, dar confruntarile survenite incepind din 28 septembrie, le-au schimbat optica. "Daca acum le vorbesti palestinienelor de planificare familiala, se supara si iti spun ca trebuie sa dea nastere cit mai multor copii pentru ca Intifada sa continue", a mai adaugat ea. Muhanna a respins categoric afirmatiile israelienilor, potrivit carora palestinienii ii trimit cu buna stiinta pe copiii lor sa arunce cu pietre sau sticle incendiare in soldatii israelinei, desi stiu ca isi risca viata. "Este o minciuna. Am fost consilierul mai multor mame care si-au pierdut copiii in Intifada si toate erau bulversate", a adaugat ea. Muhanna recunoaste insa ca unele familii numeroase si sarace nu se dau inapoi de la a primi daunele in valoare de 1000 de dolari, acordati de Autoritatea Palestiniana, pentru fiecare copil care a murit in lupte. Copii din toate paturile sociale se regasesc printre aruncatorii de pietre, unii pentru ca doresc sa devina martiri, iar altii pentru ca pur si simplu sint supusi presiunilor colegilor si prietenilor.(C.M.) Cintaretii arabi lanseaza hituri cu "Intifada" Cintaretii arabi se intrec in a compune melodii laudative despre "Intifada" palestiniana, preaslavind eroismul persoanelor de toate virstele care ataca cu pietre militarii israelieni. O serie de videoclipuri axate pe aceasta tema se difuzeaza frecvent pe mai multe posturi de televiziune arabe si se bucura de un real succes in rindul spectatorilor. Multe dintre cintece sint despre Mohammad al-Durra, baiatul de 12 ani impuscat de soldatii evrei in bratele tatalui sau si care a devenit un simbol al revoltei palestiniene. Egiptenul Hani Shaker, unul din cei mai populari cintareti de limba araba, i-a dedicat lui al- Durra ultimul sau cintec, intitulat "La portile Ierusalimului". "A fost vocea Celui Drept/ Ascunsa-n plinsul de copil/ Lovit de gloante drept in piept/ Spre tatal sau privi umil / Intelegind ca o sa moara/ Si suspina ultima oara/", cinta Shaker. "Viata e ieftina cind e vorba de Allah/ Ori luam Ierusalimul inapoi/ Ori ne dam singele din noi/", incheie cintaretul egiptean. (M.S.) Flash Armata israeliana ii vineaza pe liderii Fatah cu rachete Un elicopter de lupta israelian a lansat rachete asupra unui microbuz palestinian, in localitatea Beit Sahour din Cisiordania, ucigindu-l pe seful din Bethleem al factiunii Fatah a presedintelui Yasser Arafat, aflat la bordul vehiculului, transmite Reuters. Potrivit radioului israelian, operatiunea a fost justificata de faptul ca in microbuz se aflau "trei palestinieni inarmati care se pregateau sa lanseze un atac impotriva fortelor israeliene". Ceilalti doi palestinieni aflati in microbuz au fost raniti in explozie. Doua femei, in virsta de 52 si, respectiv, 57 de ani, aflate in imediata apropiere a vehiculului in momentul lansarii rachetelor, au fost grav ranite si au murit in drum spre spital. Un general israelian a declarat ca sefii Fatah, printre care si cel ucis, sint cautati de Israel pentru participare la atacuri teroriste.(I.A.) Presa bulgara vrea capul ministrului justitiei Presa bulgara si partidele din coalitia aflata la putere in Bulgaria au cerut ieri demisia ministrului Justitiei, Theodossi Simeonov, care a lovit simbata un jurnalist si care a fost criticat de Comisia Europeana in privinta rezultatelor slabe in lupta impotriva coruptiei, transmite AFP. In raportul Comisiei Europene, dat publicitatii miercuri, la Bruxelles, Bulgaria este criticata pentru slabiciunile sistemului judiciar, apreciind ca s-au facut prea putine lucruri pentru imbunatatirea acestuia". Simeonov a fost pe de alta parte aspru criticat pentru ca, acum citeva zile, a lovit un fotoreporter al ziarului "Sega", care facea fotografii in pauza unui seminar al Uniunii Fortelor Democratice (UFD), aflata la putere. Calificind acest gest drept "brutal, necivilizat si absurd", directorii a noua cotidiane bulgare au cerut demisia lui. Insusi premierul Ivan Kostov a tinut sa se "disocieze de actele ministrului", acestea aruncind "o lumina defavorabila asupra guvernului. (L.C.) Zidarul, instalatorul si postasul, in topul fanteziilor sexuale ale italiencelor Muncitorii constructori sint la loc de cinste in visele erotice ale italiencelor, in vreme ce personajul care anima cel mai adesea fanteziile sexuale ale italienilor este invatatoarea, afirma un studiu realizat de un institut de psihologie din Roma, citat de AFP. 56 la suta din femeile intervievate s-au declarat tentate sa comita un adulter, in timp ce 62 la suta din barbati afirma ca si-ar insela consoarta din dragoste pentru alta, arata studiul efectuat pe 2.000 de subiecti. Muncitorul constructor, musculos si bronzat, apare cel mai frecvent (in 26 la suta din cazuri) in visele erotice ale italiencelor dornice de aventura, urmat de instalator, cu 20 la suta, de gradinar, cu 16 procente si de postas, cu 12 procente. In visele barbatilor, femeia preferata pentru o aventura secreta este cel mai adesea invatatoare, ghid turistic sau un consilier financiar. (A.R.) Lupii din Cecenia au luat calea bejeniei La capatul a sase ani de conflicte sporadice in Cecenia, rusii s-au obisnuit sa auda ca multi civili sau luptatori de gherila cauta refugiu in zone mai linistite, insa de curind s-a constatat o situatie cu totul neobisnuita: lupii - simbolul national al cecenilor - au inceput sa traverseze frontiera si sa se stabileasca pe teritoriul Federatiei Ruse. In regiunea Stavropol, unde in 1994 puteau fi intilniti abia aproape 80 de lupi, acum traiesc intre 450 si 500 de lupi suri, numar care in opinia vinatorilor locali este "amenintator". Temerile populatiei ruse din zona au devenit atit de puternice incit au instituit recompense pentru fiecare canida salbatica impuscata. Intreprinzatorii locali au mers pina la a oferi "safari-uri rusesti" cetatenilor straini dornici de a vina lupi. (C.V.) 