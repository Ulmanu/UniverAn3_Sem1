 Imigrantii romani, de neoprit! Trei dintre romanii ajunsi in Marea Britanie sub trenul "Eurostar" au evadat din centrul de primire pentru azilanti Trei dintre imigrantii romani care, in urma cu o saptamina, ajunsesera in Marea Britanie calatorind sub vagoanele trenului de mare viteza "Eurostar" au fugit din centrul de primire pentru azilanti din Oakington (linga Cambridge, sud-estul Angliei), in care fusesera gazduiti, au anuntat joi autoritatile britanice, citate de "The Daily Telegraph". Unul dintre barbatii "evadati" si-a lasat sotia si cei doi copii in centrul de la Oakington. Romanii, in total noua, venisera in Anglia pe 2 martie insotiti de neveste (doua dintre ele gravide) si de trei copii intr-un mic compartiment dintre rotile unui vagon ale trenului care circula cu viteze de pina la 300 de kilometri pe ora. Ministrul britanic de interne, Jack Straw, a declarat ca fugarii vor fi cautati de politie ca imigranti clandestini, si tratati ca atare, adica vor fi expulzati imediat dupa prindere. Straw a tinut sa precizeze ca Oakington "nu este un centru de detentie", ci doar o facilitate menita a-i gazdui pe solicitantii de azil, dotata, printre altele, cu biblioteca, restaurant si sala de sport. Cu citeva ore inaintea "marii evadari", doua dintre femeile gravide si o fetita in virsta de trei ani capatasera permisiunea de a parasi incinta cladirii pentru a se duce la doctor. Oficialii centrului spun ca fugarii completasera fiecare cite o cerere de azil in Marea Britanie, dar nu au mai asteptat rezultatul, care nici macar nu fusese luat in discutie, preferind sa fuga, sarind gardul de sirma ghimpata care inconjoara cladirea in care fusesera gazduiti. Rokki Tudorache, in virsta de 17 ani, a plecat dupa logodnica sa gravida, Mihaela. Atos Dumitru a tinut sa-si insoteasca sotia, Fiora, si ea gravida, precum si pe fiica lor Edera. Identitatea celui de-al treilea roman nu este mentionata. Se crede ca fugarii s-au dus la tatal Fiorei, Mirop, care traieste la Londra, in cartierul Brent, unde s-a stabilit cu doi ani in urma, convingind autoritatile britanice ca in Romania ar fi persecutat pe motiv ca este tigan. CONSTANTIN VLAD Vecinii ne arata ceafa Bulgarii scapa de vize pe 15 martie Ministrii de justitie si de interne din tarile Uniunii Europene vor ratifica pe 15 martie ridicarea definitiva a obligativitatii vizelor de intrare in statele din spatiul Schengen pentru cetatenii bulgari, a declarat ambasadorul suedez la Sofia, Sten Ask. Ambasadorul, a carui tara detine presedintia semestriala a UE, a facut aceasta afirmatie in cursul unei intilniri pe care a avut-o cu ministrul bulgar de externe, Nadejda Mihailova, si cu ambasadorii statelor UE, acreditati in Bulgaria. Aceasta decizie va intra in vigoare la 20 de zile dupa ce va fi publicata in Monitorul Oficial al UE, ceea ce inseamna ca din luna aprilie cetatenii bulgari vor putea calatori fara vize in statele din spatiul Schengen pentru o perioada de trei luni, fara a avea dreptul la munca. CAMELIA MUNTEAN Vize pentru Moldova si Ucraina Ministrul Integrarii europene, Hildegard Puwak, a declarat joi seara, la Cluj-Napoca, ca in a doua jumatate a acestui an Romania introduce vize pentru cetatenii Republicii Moldova si Ucrainei. Hildegard Puwak a anuntat ca masura este necesara pentru ca Romania sa demonstreze, in perspectiva aderarii la UE si a eliminarii obligativitatii vizelor Schengen pentru romani, ca poate asigura siguranta cetateanului si intarirea frontierei de est. RAUL CHIS Flash Buddha, decapitat de talibani Talibanii au dinamitat ieri cea mai mare statuie a lui Buddha din intreaga lume, construita cu peste 2000 de ani in urma la Bamiyan, relateaza AFP. Militiile isamiste au folosit dinamita pentru a distruge capul statuii inalte de 55 de metri. Surse locale ale opozitiei afgane au anuntat ieri ca talibanii au demolat complet cele doua gigantice statui ale lui Buddha, daltuite in falezele de piatra de la Bamiyan, pulverizind cu incarcaturi de dinamita inestimabilele opere de arta. (C.M.) Alegeri anticipate in Italia Presedintele Italiei, Carlo Azeglio Ciampi, a semnat joi seara decretul de dizolvare a Parlamentului, dupa ce s-a intilnit cu presedintele Senatului, Nicola Mancino, si presedintele Camerei Deputatilor, Luciano Violante. Decretul a fost contrasemnat si de premierul italian, Giuliano Amato. Guvernul urma sa decida ieri dupa-amiaza data alegerilor legislative anticipate. (C.M.) Nascut la fast-food O lucratoare la un local de tip fast-food din localitatea americana Penrith a avut parte, la sfirsitul saptaminii, de propriul meniu-surpriza: un bebelus de aproape trei kilograme. Tinara, in virsta de 24 de ani, se prezentase la serviciu pentru tura de dimineata, cind a simtit niste dureri atroce in pintec. Crezind ca are o criza de stomac, a dat fuga la toaleta, unde nu mica i-a fost mirarea cind a simtit brusc contractii si a nascut in doar citeva secunde. Potrivit propriilor spuse, tinara mamica habar nu avea ca este insarcinata. (R.R.) Mort dupa ore suplimentare Presedintele unei companii japoneze din Tokyo va fi inculpat de justitia locala, fiind considerat responsabil de moartea unui angajat, survenita in urma epuizarii si surmenarii acumulate din cauza programului extenuant de lucru si mult prea numeroaselor ore suplimentare efectuate. Nobuo Miura, in virsta de 47 de ani, a murit in anul 1999, dupa ce, timp de mai multe luni, a lucrat in tura de noapte. Chiar cu citeva zile inainte de a muri, angajatul lucrase mai mult de 29 de ore fara pauza, de la 11.00 dimineata, pina la 16.30 a doua zi. Patronul, in virsta de 47 de ani, este acuzat ca a cerut angajatilor sa faca eforturi inadmisibile, fara sa le plateasca orele suplimentare efectuate. Studenti galbeni cu ochii rosii Autoritatile chineze intentioneaza sa adopte o lege prin care studentii din aceasta tara sa fie obligati sa doarma cel putin noua ore pe noapte, transmite Agentia China Noua. Liderii Partidului Comunist chinez au considerat ca o astfel de lege este absolut necesara pentru a preveni riscurile ca generatia tinara sa se surmeneze prin suprasolicitare. In conditiile in care majoritatea tinerilor din China studiaza peste 14 ore zilnic, autoritatile locale sustin ca se impun masuri de protejare a tinerei generatii. (D.B.) Mai bine batut decit nebaut Un musulman nigerian care a fost prins consumind alcool (delict pedepsit de legea islamica) a fost condamnat de un tribunal local la 80 de lovituri de bici, iar judecatorii l-au amenintat ca, daca nu renunta la acest pacat, ii vor aplica aceeasi pedeapsa de cite ori va fi nevoie, transmite AFP. Umaru Bubeh, un profesor din localitatea Katsina, a suportat cu stoicism loviturile de bici, dupa care a sfidat curtea, scotind din buzunar o sticla de whisky si strigind raspicat ca intentioneaza sa bea cit pofteste si ca pretinde sa fie pedepsit in avans. (D.B.) Iredentismul, inamicul Aliantei in Balcani NATO a hotarit sa foloseasca toate metodele pentru a stavili iredentismul albanez, care ameninta stabilitatea in Macedonia si zona de sud a Serbiei, dupa ce a constatat cit de fragil si lipsit de eficacitate este dispozitivul sau desfasurat in jurul provinciei Kosovo, dupa campania aeriana din 1999, transmite AFP. "Alianta este hotarita sa opreasca aceste elemente extremiste (albaneze) care cauta sa raspindeasca instabilitatea sau sa isi transforme agenda politica in violenta atit in sudul Serbiei, cit si in Macedonia si Kosovo", a declarat secretarul general al NATO, George Robertson. Autoritatile de la Skopje si comunitatea internationala se tem ca actiunile Armatei de Eliberare a Albanezilor din Macedonia vor destabiliza aceasta tara. Un responsabil al Aliantei a recunoscut: "Macedonenii sint de parere ca sirbii, timp de zece ani, au fost mult mai eficace decit KFOR in ceea ce priveste controlul la frontiera". Decizia NATO "demonstreaza poate in ce masura a fost de ineficace KFOR in mentinerea securitatii, mai ales intr-un sector numit zona de securitate", a comentat presedintele iugoslav Vojislav Kostunica. Gherilele albaneze tin in sah trupele macedonene Joi seara si ieri dimineata, patrulele militare macedonene au fost tinta mai multor atacuri ale separatistilor albanezi. "Este vorba despre mai multe grupuri, fiecare format din aproximativ 20 de teroristi inarmati, care transportau pe cai armament greu si incercau sa intre in satul Brest" unde se aflau trupe ale politiei macedonene, a declarat un purtator de cuvint al fortelor militare de la Skopje n Macedonia a inchis din nou ieri dupa-amiaza frontiera cu Kosovo din cauza cresterii tensiunilor din regiune, decizia intervenind dupa ce un convoi al politiei macedonene a fost atacat de extremistii albanezi n Autoritatile de la Skopje au cerut KFOR sa preia controlul intregii frontiere cu Kosovo pentru a impiedica infiltrarea gherilei albaneze n Parlamentul bulgar a condamnat ieri "actiunile extremistilor albanezi" si a cerut KFOR sa ia masuri pentru reglementarea situatiei. CAMELIA MUNTEAN ISABELLA ALEXANDRESCU Fantoma din sifonier Un student britanic de la Universitatea Dale din Coventry a fost nevoit sa apeleze la ajutorul unui preot pentru a-i exorciza... costumul, relateaza "The Sun". La putin timp dupa ce a cumparat costumul de culoare gri dintr-un magazin second hand, tinarul Dave Underhill si-a dat seama ca acesta este posedat. In prima noapte in care l-a adus acasa, Dave a auzit prin dormitor zgomote ciudate de pasi, iar a doua zi de dimineata a constatat cu stupoare ca hainele isi mutasera singure locul pe bara de sustinere din sifonier. In plus, de fiecare data cind se imbraca cu ciudatul costum, tinarul incepea sa simta niste furnicaturi bizare de-a lungul sirei spinarii. Straniile intimplari, insotite de fiecare data de o inexplicabila senzatie de rece, au culminat intr-o dimineata in care Dave a gasit costumul aruncat pe podea, desi in seara precedenta il aranjase cu grija pe un umeras. Exasperat de ironiile prietenilor, care-l poreclisera Caspar (numele unei simpatice fantome dintr-un popular serial de desene animate), Dave Underhill s-a adresat unui clarvazator, Maurice Dunbar, care, dupa ce a pipait costumul, i-a spus ca vesmintele sint bintuite de spiritul fostului proprietar. Desi sfatuit sa renunte la costum deoarece putea fi blestemat, Dave a ajuns cu el la un preot penticostal care a reusit sa-l exorcizeze si sa alunge fantoma. Imediat dupa sedinta de exorcizare, tinarul student s-a imbracat cu noul sau costum, de data aceasta fara sa mai simta neplacutele furnicaturi pe sira spinarii. (L.C.) Leonid Kucima, hartuit de protestatari Opozitia ucraineana s-a umplut de cucuie Manifestatiile organizate la Kiev impotriva presedintelui Leonid Kucima nu contenesc, de citeva luni, si capata accente din ce in ce mai violente. Demonstrantii cer demisia sefului statului, care este banuit ca ar fi implicat in asasinarea unui ziarist de opozitie, Gheorghi Gongadze, gasit decapitat anul trecut, in toamna, transmit agentiile internationale de presa. 1.500 de demonstranti au incercat sa impiedice ieri o ceremonie oficiala organizata intr-un parc din centrul capitalei, comemorare in cadrul careia presedintele Leonid Kucima urma sa participe la o depunere de coroane la statuia poetului national Taras Sevcenco. Protestatarii s-au strins pe aleile parcului pentru a striga "Fascistii, fascistii!" si "Ar trebui sa iti fie rusine!". Trupele antitero, sprijinite de militie si soldati, au reactionat imediat, incercind sa ii indeparteze pe demonstranti din apropierea presedintelui. Acestia, bine organizati si grupati ordonat pe doua-trei coloane, au tinut piept cu succes fortelor de ordine inarmate cu scuturi de metal si casti de protectie. Pline de incrincenare, cele doua tabere adverse s-au impins incoace si incolo, fara vreun rezultat, pina cind fortele de ordine au inceput sa ii loveasca pe manifestanti cu bastoanele din cauciuc. Mai multi demonstranti au fost loviti in cap, dintre care unul a suferit o rana grava. O femeie a fost doborita la pamint, iar o alta a fost lovita peste picioare. Mai multi ofiteri de politie au fost, la rindul lor, raniti, multimea reusind sa le smulga castile, pe care le-au folosit apoi drept proiectile. Tunurile cu apa, aflate in apropiere, nu au fost folosite. Demonstrantii faceau parte din partide nationaliste si din Miscarea "Ucraina fara Kucima" si au reusit sa afle ca liderul de la Kiev are programata depunerea de flori la statuia lui Taras Sevcenco. Acesta, sosit mai devreme, a depus coroanele in graba si a parasit rapid zona, care fusese inconjurata de mai multe rinduri de forte de ordine. Desi ministrul de interne, Iuri Kravcenko, a declarat ca au fost trimisi pentru a tine demonstrantii in friu doar 200 de politisti, martorii oculari au estimat ca acestia erau in numar de 2.000, la care se alaturasera 400 de membri ai trupelor antitero si soldati. O data plecat liderul de la Kiev, zidul de politisti s-a dat la o parte, permitind multimii sa navaleasca spre statuie, unde a calcat in picioare coroanele de flori, dupa care, oarecum multumita, a ramas sa scandeze sloganuri anti-Kucima. ISABELLA ALEXANDRESCU Un american pedaleaza in desert pentru copiii handicapati din Romania Americanul Kyle Enzler, student la Colegiul Utah Valley din Statele Unite, se antreneaza pentru calatoria pe care intentioneaza sa o intreprinda in aceasta vara cu bicicleta. El va traversa desertul Nevada pentru a stringe fonduri destinate copiilor cu nevoi speciale. Tinarul isi va incepe calatoria la inceputul lunii aprilie, intentionind ca pe 4 iulie, Ziua nationala a Statelor Unite, sa ajunga in capitala Washington. Enzler spera ca, pentru fiecare mila parcursa, sa primeasca cel putin un penny. Banii vor fi donati copiilor saraci din Romania sau din tarile din Africa, prin intermediul fundatiei americane "Nourish the Children", cu sediul in statul Utah. Pe drum, Enzler se va opri la sediile misiunilor crestine din 13 state, pentru a-i ajuta pe voluntari sa stringa fonduri. El a lucrat timp de doi ani si jumatate la un centru de copii handicapati, fapt ce l-a ajutat sa inteleaga nevoile acestora. Tinarul, in virsta de 22 de ani, isi va sustine examenele de sfirsit de an cu o luna mai devreme decit colegii sai. (L.C.) Sosirea anotimpului cald e marcata in toata lumea prin ritualuri de purificare Exorcizarea de primavara In luna care precede echinoctiul de primavara, anumite grupari religioase, simplii credinciosi, sau, pur si simplu, cei care respecta traditiile devin, de obicei, foarte activi, organizind diverse ceremonii de purificare si exorcizare. Aceste sedinte de alungare a demonilor sau a spiritelor rele si multe alte ritualuri cu radacini pagine reprezinta o forma de intimpinare a anotimpului in care natura se trezeste la viata. Locul trebuie sa ramina "curat" in perspectiva primaverii, anotimp ce, mai intotdeauna, simbolizeaza un nou inceput. Desi exercita o anumita fascinatie, constituind adevarate spectacole ciudate si, uneori, chiar inspaimintatoare, unele dintre aceste ritualuri continua sa suscite vii controverse in lumea crestina, fiind, de cele mai multe ori, condamnate de clerici si credinciosi deopotriva. DIANA EVANTIA BARCA Un bolovan pentru Satan Credinciosii musulmani, respectind traditia, si-au incheiat si anul acesta pelerinajul sfint spre Mecca, participind la ritualul de alungare a diavolului, care consta in aruncarea de pietre in trei stilpi care-l simbolizeaza pe Satan. Ritualul are loc, in localitatea Mena, in valea in care, potrivit traditiei, Satan s-a aratat de trei ori: lui Abraham, sotiei acestuia si lui Ismael, fiul lor. Fiecare participant incearca sa se apropie cit mai mult de stilpii de piatra pentru a-l izbi cit mai zdravan pe Satan. Credinciosii repeta simbolic gestul legendarului Abraham care l-a alungat pe demon aruncind cu pietre. Se spune ca Abraham a avut de fiecare data cite sapte pietre in mina, si, de aceea, credinciosii trebuie sa arunce cite sapte pietre in fiecare dintre cele trei pietre funerare. Duhul necurat e intepat Un malaiezian de origine chineza s-a dedat unui ritual ceva mai singeros, in cursul caruia si-a infipt un trident in limba, apoi s-a alaturat procesiunii, cunoscute sub numele de "Wangkang", sau "Corabia Regelui". Potrivit credintei comune, in ziua de 7 februarie trebuie incendiat Wangkang-ul si astfel demonii, adunati din comunitate, vor fi trimisi cu corabia intr-o destinatie nestiuta de nimeni, iar zona va fi astfel ferita de boli si de saracie. Budistii se strimba la diavol Preotii budisti din Beijing au intimpinat venirea anului nou traditional tibetan imbracati in straiele traditionale albe si purtind pe figura masti reprezentind cranii supradimensionate rinjind. Preotii tibetani au asistat aliniati la ceremonia de comemorare a victoriei budismului asupra fortelor malefice ale intunericului, ritual in cursul caruia diavolul si spiritele rele sint alungate din minastire. Desi aceasta sarbatoare era foarte populara in timpul revolutiei culturale chineze, in prezent ea ramine mai mult o ceremonie "pentru initiati". O masca si doua torte pentru Sfinta Treime Intr-un sat din Macedonia, aflat la aproximativ 150 de km de Skopje, s-a desfasurat saptamina trecuta un amplu ritual de alungare a spiritelor rele si a diavolului, eveniment traditional organizat anual la inceputul primaverii. Desi aceasta practica marcheaza, de fapt, o sarbatoare crestin-ortodoxa, respectiv Sfinta Treime, ceremoniile organizate cu aceasta ocazie amintesc de ritualurile pre-crestine. Un baiat din satul Strumica a inconjurat localitatea rotind si agitind frenetic doua torte aprinse pentru a speria spiritele rele cu ajutorul focului. Zeci de localnici, purtind masti cu chipuri grotesti, l-au insotit pe baiat, dansind si topaind in jurul sau, pentru a-l ajuta sa invinga demonii. In felul acesta, localnicii purifica locul pentru a intra cum se cuvine in postul Pastelui, avind grija sa curete satul in perspectiva Sfintei Sarbatori. Bulgarii si bulgarii de foc Si Bulgaria se pregateste sa intimpine primavara alungind, in cadrul unui ritual, tot ce este rau si malefic, in speranta unui nou si mai bun inceput. Tinerii din satul Lozen, aflat la aproximativ 15 kilometri est de Sofia, au iesit zilele trecute pe cimpurile din jurul localitatii, rostogolind pe pamint uriase mingi de foc, menite sa-l sperie pe diavol si sa-l faca sa ocoleasca asezarea. La data de 25 februarie, bulgarii marcheaza sarbatoarea Sirni Zagovezni, zi sfinta din calendarul ortodox, in cursul careia duhurile rele sint vinate si trecute prin para focului, astfel incit locul sa ramina curat in perspectiva Sfintei Sarbatori a Pastelui. Raport alarmant al Grupului Helsinki pentru Drepturile Omului din Marea Britanie Puscariile moldovenesti - infernul cu gratii Bezna, frigul, bolile si foamea le tin de urit detinutilor In anul 1995, cind Republica Moldova a fost admisa ca membru in Consiliul Europei, guvernul de la Chisinau a promis o imbunatatire rapida a sistemului juridic si penitenciar din aceasta tara. Cel putin teoretic, Moldova a parut sa dea o importanta majora cererilor Consiliului si, la scurta vreme dupa integrarea sa in forul european, s-au inregistrat primele schimbari, una dintre masurile cele mai importante fiind plasarea sistemului penitenciar sub tutela Ministerului Justitiei. Din pacate, insa, in cei cinci ani scursi din momentul aderarii la cea mai importanta organizatie europeana de aparare a drepturilor omului, Moldova a facut putine alte reforme si nu prea exista dovezi cu privire la imbunatatirea conditiilor de viata in lagare de munca sau in inchisorile de pe teritoriul acestei tari. In decembrie 2000, reprezentantii Grupului Helsinki pentru Drepturile Omului din Marea Britanie (BHHRG) au efectuat o vizita la unul dintre cele mai importante penitenciare din Chisinau. Doi dintre membrii comisiei inspectasera aceasta inchisoare, aflata in centrul capitalei moldovene, si in anul 1991, cu putin timp inainte de dezmembrarea Uniunii Sovietice. Scopul principal al vizitei de anul trecut a fost evaluarea progreselor facute de moldoveni in perioada scursa de la data la care aceasta tara si-a obtinut independenta. Infractionalitatea, in plin avint In momentul vizitei delegatiei occidentale, in penitenciarul din Chisinau se aflau 1.750 de detinuti, dintre care 114 femei si 94 de minori. Adjunctul directorului inchisorii, Vladimir Vladimirovici, a declarat ca rata infractionalitatii in aceasta tara a inregistrat o ingrijoratoare curba ascendenta in ultimii zece ani. Potrivit sursei citate, in anul 1991, in inchisoare erau numai 800 de detinuti, insa doar un an mai tirziu numarul acestora a ajuns la 2.200. Majoritatea celor aflati in acest penitenciar au condamnari usoare, pentru fapte care merg de la incalcarea proprietatii pina la trafic de droguri sau comiterea unor acte de violenta. Relatiile intre detinuti si personalul inchisorii nu sint incordate, au notat inspectorii BHHRG, subliniind faptul ca disciplina este cuvintul de ordine si ca nu au existat plingeri cu privire la eventuale abuzuri. Din pacate insa, sustin reprezentantii occidentali, aspectele pozitive se opresc aici. 13 intr-o celula, in puscaria nezugravita de un secol Penitenciarul din Chisinau a fost construit in secolul al XIX-lea, iar cladirea nu a mai fost renovata intre timp, singura schimbare fiind faptul ca birnele din lemn de la ferestrele celulelor au fost inlocuite cu gratii din metal. Fiecare dintre aceste gratare a costat 60 de dolari, iar instalarea lor a fost parte a unui amplu proiect finantat de guvernul elvetian, care a acceptat sa acorde un fond de 30.000 de dolari pentru imbunatatirea conditiilor de trai ale detinutilor din Chisinau. In acest fond a fost prevazuta, potrivit sursei citate, si procurarea proviziilor, in ratia zilnica urmind sa fie incluse produse precum oua si iaurt, sau meniuri dietetice pentru detinutii bolnavi. O alta problema acuta este spatiul disponibil, detinutii stind inghesuiti printre sirurile interminabile de paturi suprapuse, care nu lasa loc de prea multa miscare. De voie sau de nevoie, cei aflati in penitenciar trebuie sa stea mai tot timpul asezati. Conditiile sanitare si cele de igiena sint precare, iar celula standard, de 12x6 metri, este umpluta, de regula, la capacitate maxima. Din cele 13 femei aflate intr-o astfel de incapere, una era bolnava de TBC, iar alteia ii cazusera dintii in urma unei infectii capatate in detentie. Mincare si medicamente de acasa, boli si mizerie de la stat Nici soarta barbatilor nu este mai buna, insa acestia macar se adapteaza mai rapid. Intr-o celula intunecata si murdara se inghesuie 18 detinuti. Curentul electric se distribuie rationalizat, numai 3 ore pe zi, si este cu adevarat de mirare ca detinutii sint, totusi, atit de disciplinati, mai ales in zilele lungi de iarna, cind stau pe intuneric, fara sa aiba, practic, nici cea mai mica preocupare, in afara orei zilnice de gimnastica. Bolile contagioase, mai ales cele de piele, se raspindesc rapid printre cei aflati in inchisoare, ca si infectiile alimentare. Multi detinuti sint bolnavi, unii in stadii destul de grave, si singura lor speranta este ca familiile sa poata furniza cabinetelor medicale din penitenciar medicamentele necesare. Tot rudele trebuie sa se ocupe de ratia zilnica a detinutilor. Cei care primesc vizite mai rar au cu adevarat probleme, reusind cu greu sa se descurce cu mincarea oferita de cantina inchisorii, in care rareori sint incluse carne si alte produse care sa asigure necesarul de proteine. Bolnavii de SIDA, tratati cu aspirine In penitenciarul din Chisinau se afla si noua bolnavi de SIDA, majoritatea contactind virusul HIV in timp ce incercau sa se drogheze injectindu-si substantele cu seringi folosite. Bolnavii de SIDA sint tratati aici cu aspirina, in conditiile in care inchisoarea nu dispune de alte medicamente. Sectorul celor infectati cu HIV este, de departe, cel mai insalubru si mai intunecos. Ca toti ceilalti detinuti, si acestia si-ar dori sa aiba ceva de facut. Singura solutie ar fi biblioteca, insa majoritatea cartilor aflate pe rafturi dateaza din epoca sovietica. Detinutii si-ar dori reviste sau carti politiste, insa, chiar daca acestea ar exista, nu le-ar putea citi pentru ca nu exista instalatie de iluminat in celule. La vizita precedenta lucrurile stateau mai bine, au constatat inspectorii BHHRG, amintindu-si ca atunci era lumina in celule. Mizeria si bezna fac pereche cu frigul, iar detinutii le-au suportat pe toate cu stoicism in aceasta iarna. Personalul inchisorii spune ca rezervele de carbune sint pe terminate si e foarte putin probabil sa se gaseasca fonduri pentru provizii noi. Recent, in penitenciar a fost instalat un boiler cu gaz, insa acesta nu poate incalzi toata cladirea, iar gazul este, oricum, foarte scump, astfel incit boilerul nu este pus prea des in functiune. Ajutorul international, unica solutie Inspectorii europeni au constatat ca situatia s-a agravat de la data publicarii ultimului raport cu privire la acest penitenciar, in 1997. Nenumaratele fundatii si organizatii de aparare a drepturilor omului, locale si internationale, denunta situatia, insa putine par dispuse sa se implice direct in rezolvarea acesteia. Fundatia Soros a donat deja penitenciarului doua computere, insa institutia are nevoie de ajutor substantial. Organizatia Pharmaciens Sans Frontieres a donat medicamente si alimente, iar inspectorii BHHRG au constatat ca mincarea este distribuita corespunzator si nu este furata de personalul inchisorii. Conducerea penitenciarului si-a exprimat speranta ca institutia va continua sa primeasca ajutoare pentru ca situatia sa se amelioreze, insa ceea ce s-a facut pina acum reprezinta, potrivit sursei citate, numai o picatura intr-un ocean in comparatie cu nevoile reale din inchisorile moldovenesti. DIANA EVANTIA BARCA Caldura umana da viata obiectelor Bijuteria care infloreste Creatorul belgian de bijuterii Thierry Holemans a expus la Bruxelles o originala bijuterie, un colier metalic care pare sculptat in flori de mina. Ineditul acestei bijuterii il constituie faptul ca florile cu care este decorat se deschid, aidoma unor muguri adevarati, transmit agentiile de presa. La mijloc nu e nici o minune, explicatia fiind simpla: metalul din care sint facute petalele florilor montate pe colier se dilata in contact cu temperatura corpului uman, schimbindu-si pozitia. Marea Britanie va lansa in curind pe piata un timbru care isi schimba culoarea, marcind astfel implinirea a 150 de ani de cind au inceput sa fie vindute pe piata harti meteorologice pentru public, releva "Daily Telegraph". Timbrul isi schimba culoarea cind este frecat, fiind sensibil la caldura, datorita cernelii termocromice cu care este pictat si care se transforma din gri inchis in albastru deschis, asa cum dupa ploaie apare cerul senin. "Timbrele meteorologice trebuie atinse. Doar frecind acest timbru puteti schimba ... vremea. Daca ar fi asa usor si in viata de zi cu zi", au explicat creatorii timbrelor. (I.A.) Dupa Geri, a plecat si Mel C Spice Girls au ramas doar trei Din cvintet, grupul britanic pop Spice Girls a ajuns trio. Dar nu se stie daca va mai exista formatia chiar si in aceasta formula restrinsa. Prima care le-a intors brusc spatele colegelor sale, inca din 1998, a fost Geri Halliwell, alias Ginger Spice. Iata insa ca si Mel(anie) C(hisolm), alintata Sporty Spice, a anuntat ieri ca nu mai lucreaza cu placere alaturi de celelalte trei, si asta de doi ani. Chiar daca Mel C, Baby Spice Emma Bunton, Scary Spice Mel B si Posh Spice, Victoria Beckham anuntasera la inceputul anului ca sint foarte ocupate cu proiectele lor solo, fanii grupului sperau pina ieri ca vor mai avea parte de concerte ale cvartetului Spice Girls. Acum e clar insa ca viitorul formatiei infiintata in 1994, pe baza unor anunturi date la mica publicitate, e in deriva. Cine ar fi banuit acum sase ani ca Ginger, Posh, Scary, Sporty si Baby, care au fost alese din 400 de candidate anonime, vor ajunge atit de sus? Initial, din grup au facut parte Melanie Brown, Melanie Chisolm, Victoria Adams (devenita dupa casatorie Beckham) si Michelle Stephenson. O luna mai tirziu, a intrat si Geri Halliwell in trupa, iar Emma Bunton a inlocuit-o pe Michelle. Marele succes a venit in 1996, cind piesa "Wannabe" a intrat in topuri pe locul 1. Au urmat apoi premii dupa premii si vinzari de milioane de albume. Culmea este ca plecarea Melaniei C, considerata cea mai talentata din formatie, a picat la scurt timp de la lansarea albumului "Forever" ("Pentru totdeauna"), titlu prin care Spice Girls lasau sa se inteleaga ca nu se vor desparti niciodata. (L.S.) "Al saselea simt" e "greu de ucis" O actrita de filme porno, amanta lui Bruce Willis! O actrita de filme porno sustine ca are o relatie cu celebrul actor american Bruce Willis, informeaza EEPA. Alisha Klass a declarat, pentru revista "National Enquirer", ca se intilneste, in secret, cu starul din "Al saselea simt" de aproape o luna. "Bruce este un amant incredibil, barbat din cap pina in picioare", spune Alisha, care se autodenumeste o regina a filmelor XXX. Ea mai spune ca, desi Bruce nu vrea ca fanii sai sa stie despre relatia dintre ei, totul pare foarte serios: "De Ziua Sfintului Valentin mi-a trimis un buchet superb de trandafiri albi". Alisha l-a cunoscut pe Bruce Willis in urma cu aproape un an, cind, spune ea, "s-a purtat destul de grosolan". "In urma cu o luna m-a sunat ca din senin. Cred ca era intrigat de lucrurile scandaloase pe care le fac cu corpul meu, in filmele in care joc. Apoi am iesit impreuna si totul a fost minunat", a mai adaugat Alisha. Ea se teme, acum, ca, in urma dezvaluirii legaturii dintre ei, Bruce nu va mai dori sa o vada, desi, dupa despartirea de Demi Moore, spera sa devina pentru el mai mult decit o amanta secreta. Pentru ca tine mortis ca "Basic Instinct 2" sa fie realizat, Sharon Stone lasa din pret Sharon Stone este gata sa faca orice sacrificiu pentru ca "Basic Instinct 2" sa fie realizat, precizeaza EEPA. Sharon este atit de "inversunata" deoarece "Basic Instinct" a fost filmul care a facut-o faimoasa. Acum, cariera sa are nevoie de o noua relansare, iar Sharon considera ca aceasta continuare este o ocazie care nu trebuie ratata. Ea a acceptat chiar sa primeasca un salariu mai mic pentru a reduce, pe cit posibil, bugetul filmului. Producatorii peliculei nu au reusit inca sa-i gaseasca un partener lui Sharon Stone; rind pe rind, Russell Crowe, Robert Downey Jr. si Pierce Brosnan au refuzat rolul. In aceste zile se va decide daca "Basic Instinct 2" va fi realizat. [33][pl.dll?rid=expresro] 