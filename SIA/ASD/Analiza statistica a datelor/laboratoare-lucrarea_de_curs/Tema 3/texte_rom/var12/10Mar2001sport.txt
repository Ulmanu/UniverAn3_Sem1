 Deportivo Alaves face istorie in Cupa UEFA Cotidianul spaniol "As" l-a desemnat pe Contra omul meciului Mansa-tur a sferturilor de finala ale Cupei UEFA a programat joi seara citeva confruntari de foc. Singurul jucator roman ramas in competitie, Cosmin Contra, a fost titular timp de 85 de minute in partida Deportivo Alaves - Rayo Vallecano, scor 3-0 (1-0). Cotidianul madrilen "As" l-a desemnat drept omul meciului. "Romanul a jucat excelent si a fost inspirat in duelurile unu la unu. A zburdat pur si simplu pe banda dreapta si a centrat perfect pentru coechipierii sai", noteaza publicatia respectiva, care si-a intitulat cronica meciului astfel: "Noaptea lui Alaves". La prima participare intr-o competitie europeana, formatia din Vitoria continua sa faca istorie si are acontate, aproape sigur, biletele pentru semifinalele Cupei UEFA. In celalalt derby spaniol, FC Barcelona - Celta Vigo, scor 2-1 (1-0), olandezul Patrick Kluivert a inscris de doua ori pentru catalani, insa soarta calificarii nu este jucata. Oaspetii au jucat din minutul 23 cu un om mai putin pe teren, Wagner primind cartonasul rosu. Nemtii de la Kaiserslautern s-au impus la limita, scor 1-0 (1-0), in fata celor de la PSV Eindhoven. Confruntarea dintre FC Porto si Liverpool, doua formatii cu carti de vizita impresionante in competitiile europene, s-a incheiat nedecis. Inainte partidei, jucatorii si spectatorii prezenti pe stadionul "Das Antas" din Porto au pastrat un minut de reculegere in memoria celor 80 de persoane care si-au pierdut viata in urma prabusirii unui pod, acum citeva zile, in Portugalia. DANIEL NAZARE FC Barcelona - Celta Vigo 2-1 (1-0). Au marcat: Kluivert (min. 12 si 55) / Coira (min. 69); Deportivo Alaves - Rayo Vallecano 3-0 (1-0). Azkoitia (min. 29), Eggen (min. 79), Vucko (min. 80); Kaiserslautern - PSV Eindhoven 1-0 (1-0). Koch (min. 31- din penalty); FC Porto - Liverpool 0-0. Returul este programat joi, 15 martie. S-a retras intelectualul Gloriei Danut Matei se delecteaza cu literatura teologica Fostul atacant este inginer programator Danut Matei este unul dintre fotbalistii de duzina care s-au perindat in ultimii ani prin ograda echipei Gloria Bistrita. Folosit de antrenorul Constantin Cirstea cu predilectie pe postul de atacant secund, Matei nu facea nazuri cind era nevoit sa vada meciurile echipei sale de pe banca de rezerve. In aceasta pauza competitionala, jucatorul a decis sa-si agate ghetele in cui, devenind antrenor la juniorii Gloriei. Putina lume stie insa ca Matei este un intelectual de rasa. Ela, sotia fotbalistului, marturiseste: "Dan citeste de la poezii pina la romane stufoase. Ii place nespus opera scrisa de Mihai Eminescu, din care recita deseori. Stie pe de rost foarte multe poezii. In ultima vreme, Dan este pasionat si de literatura teologica". In momentul retragerii din activitate, Matei a fost tentat sa se desparta definitiv de lumea fotbalului. "Este inginer programator. Si-a obtinut diploma pe vremea cind inca mai locuiam la Cluj. Citeste carti de specialitate si incearca sa fie la curent cu tehnica de inalta performanta din acest domeniu. Probabil ca ar fi cistigat mult mai multi bani daca se facea programator, si nu fotbalist", ni s-a confesat sotia lui Matei. Fotbalistul are doua fetite. Iulia are 10 ani, iar Elena-Maria abia a implinit 4 luni. "Nascuta din pasiunile tineretii", dupa cum afirma Ela, Iulia se anunta drept o mare speranta a tenisului de cimp. Despre Elena-Maria, nevasta fostului jucator bistritean opineaza ca "a fost facuta la intelepciune". In cantonamente, Cirstea il dadea exemplu pe Matei: "Luati aminte la Danut, pentru ca el mai pune si mina pe cite o carte". Dupa ce isi ascultau docili antrenorul, jucatorii treceau apoi la fapte. "Si noua ne plac cartile, insa cele de joc, asa ca nu ne ramine decit sa incingem o partida de poker", spuneau fotbalistii ardeleni, pe vremea cind inca il mai aveau coechipier pe Matei. DANIEL CONTESCU Ronaldo iese din revizie Ronaldo, atacantul brazilian al echipei Internazionale Milano, a fost declarat clinic sanatos de medicul francez Gerard Saillant, dupa ce a fost examinat la spitalul "Salpetriere" din Paris. Doctorul a declarat ca jucatorul brazilian va putea sa-si reia antrenamentele peste cel mult o saptamina. Ronaldo a suferit, pe 21 noiembrie 2000, pe stadionul "San Siro" din Milano, o accidentare la piciorul drept, fiind supus unei interventii chirurgicale. Internationalul brazilian a revenit pe teren, la patru luni de la acest incident, cu ocazia partidei cu Lazio Roma, din cadrul Cupei Italiei. El nu a evoluat decit sase minute in acest meci, deoarece s-a accidentat din nou, suferind o ruptura a tendonului rotulian de la genunchiul drept. Atacantul echipei milaneze a sosit la Paris, efectuind deplasarea la bordul avionului aflat in proprietatea presedintelui de la Inter, Massimo Moratti. Controlul medical, la care a fost supus Ronaldo, a durat 50 de minute, jucatorul parasind surizator spitalul.(D.N.) Presa din Turcia a innebunit Performanta istorica a formatiei Galatasaray Istanbul, calificarea in sferturile de finala ale Ligii Campionilor, continua sa faca valuri in presa turca. "Fotomac" l-a notat pe Hagi cu nota 9, cel mai mare calificativ, in timp ce Jardel si Okan au primit, surprinzator, nota 5. Prima pagina prezinta o gramada a bucuriei, cu Popescu urcat peste toti fotbalistii turci. Un alt cotidian de specialitate din Istanbul, "Fanatik", le-a acordat tuturor jucatorilor turci nota 8, iar Emre si Umit au primit chiar cite un punct in plus. De altfel, calificativele acordate difera de la un cotidian la altul. Toate publicatiile turcesti s-au vindut joi si vineri inca de la primele ore ale diminetii, majoritatea alocind spatii generoase evenimentului de pe "Ali Sami Yen". Parafarea contractului dintre antrenorul german Christophe Daum si Besiktas Istanbul nu mai este la stirea zilei, fiind inlocuita de aprecierile pozitive la adresa jocului prestat de "Cim Bom". Strazile adiacente arenei aratau la o zi dupa meci ca dupa un razboi. Fularele si steagurile scoase la vinzare de comercianti disparusera la 24 de ore de la finalul partidei, insa groapa de gunoi de la Glina e ca o floare fata de cum aratau imprejurimile stadionului din Istanbul. Nimeni nu s-a sinchisit sa demareze curatenia, sarbatorirea victoriei fiind mult mai importanta. Fratie dinamovisto-stelisto-rapidista! Suporterii romani prezenti la meci s-au intors acasa cu mijloace diferite de transport, cei mai largi la buzunar preferind avionul, iar altii, autocarul. Au existat si multe autoturisme personale, unul condus chiar de Gigi Corsicanu', liderul galeriei rapidiste. Impreuna cu Andrei Blondu', un alt impatimit suporter giulestean, ei si-au mai achizitionat, in afara celor zece tobe, torte si faclii special pentru derby-ul cu Dinamo, programat pentru sfirsitul saptaminii viitoare. Cei doi au intimpinat destule probleme la vama bulgara, care a considerat ca materialele respective sint explozibile si nu pot fi introduse pe teritoriul vecinilor de la sud de Dunare. Pina la urma, in schimbul unei mici "atentii", lucrurile s-au rezolvat favorabil si suporterii giulesteni au de ce sa fie fericiti: coregrafia pentru meciul impotriva "ciinilor rosii" este asigurata. Cu toate ca la partida de la Istanbul au fost suporteri din partea tuturor celor trei rivale din fotbalul romanesc, Steaua, Dinamo si Rapid, conflictele au lipsit. Pentru prima oara, poate, la un meci au putut fi vazuti impreuna fani ai formatiilor bucurestene, cu fularele favoritilor lor la git, alaturi, bineinteles, de cel ros-galben al Galatei. Tirziu in noapte, unele dintre barurile din Istanbul i-au gazduit pe suporterii romani, berea curgind indiferent ca simpatiile erau impartite intre Ciocoiu, Mihalcea ori Nae Stanciu. DANIEL NAZARE Fotbalul, pe grila de start Balul Diviziei A se reia astazi dupa cea mai lunga pauza competitionala din ultimii ani, presarata cu un carusel de numiri, demisii si demiteri in fruntea arbitrajului romanesc. Fotbalul mioritic isi reintra in drepturi. Chiar daca unii considera ca aceasta editie a intrecerii interne este cea mai disputata din ultimii zeci de ani, nu trebuie omis faptul ca nivelul echipelor angrenate in competitie este unul extrem de modest. Sintagma "Chior in tara orbilor", atribuita actualului lider, Steaua Bucuresti, de ziarul "Evenimentul zilei", la sfirsitul anului trecut, spune, practic, totul. In prima etapa a returului se anunta citeva partide interesante, care ar putea clarifica ori complica lucrurile la nivelul podiumului, dar si in subsolul clasamentului. FCM Bacau ii primeste pe "ros-albastri", formatia bucuresteana reusind cele mai spectaculoase achizitii, prin aducerea lui Radu Niculescu si Catalin Lita, doi jucatori valorosi. Moldovenii nu-si permit nici un pas gresit, care ar putea echivala cu reintoarcerea in al doilea esalon, deloc iubit de suporterii bacauani. De asemenea, trebuie mentionat redebutul ca antrenor la Universitatea Craiova al lui Ilie Balaci, plecat acum trei ani si revenit in Banie, dupa ce i-a lasat citeva semne pe cap fostului arbitru Aron Huzu. O confruntare de traditie are loc la Ploiesti, acolo unde Petrolul si Rapid promit un spectacol pe masura. Gazdele vin dupa un tur excelent, locul 2, iar giulestenii, care par dezorientati, incearca sa repare un parcurs catastrofal, poate cel mai slab din ultima vreme. DANIEL NAZARE Copos s-a suparat pe "Dichiseanu" "Sichitiu are zona interzisa la Rapid" Dupa plecarea intempestiva a lui Grigore Sichitiu de la Rapid, sponsorul George Copos s-a suparat rau pe fostul presedinte interimar. Magnatul din Giulesti a spus ieri ca "Sichitiu nu va mai calca niciodata la Rapid", transmitindu-i "sa nu se mai apropie de aceasta echipa decit la minimum zece kilometri. Are zona interzisa". Copos considera ca "Sichitiu nu are nimic in comun cu onoarea, dar am credinta ca dezertarea sa poate reprezenta un noroc pentru Rapid. Sa nu uitam ca in urma cu doi ani a plecat la Extensiv, iar dupa asta noi am cistigat campionatul". Replica "omului de fotbal" a venit aproape instantaneu. "Cine vorbeste de onoare?", a rabufnit Sichitiu, considerind ca principalul motiv care l-a determinat sa-si dea demisia, joi seara, il reprezinta "apucaturile lui George Copos. Daca imi dadea macar unu la suta din contractele pe care le-am semnat cu el, n-as fi plecat niciodata din Giulesti. A uitat subit ca, in toamna anului 1999, cind am plecat la Extensiv, aveam, ca director general la Rapid, un salariu de un milion si jumatate de lei. Si sa nu uite ca eu am adus la echipa pregatita atunci de Mircea Lucescu jucatori care au ajuns la nationala si pe care i-a vindut pe bani frumosi (n.r. - Marinescu, Pancu, Lobont)". Extensiv sau Al-Ahli In ceea ce priveste viitorul apropiat, Sichitiu sustine ca are doua variante: "Am o oferta din tara si una din strainatate. In nici un caz nu voi fi din nou «secundul lui Iordanescu»", a spus cel poreclit "Dichiseanu". Surse din anturajul lui Anghel Iordanescu sustin ca fostul selectioner s-ar putea sa revina in fotbalul arab, alaturi de Sichitiu si fostul portar al Stelei, Vasile Iordache. Cei trei ar urma sa pregateasca echipa Al-Ahli, din Emiratele Arabe Unite. In caz ca generalul va renunta la serviciile lui Sichitiu, acesta ar urma sa accepte oferta de a pregati, din nou, formatia Extensiv Craiova, recent parasita de Sorin Cirtu. LAURENTIU CIORNEI Desi e prieten la catarama cu Iordanescu, Dumitriu recunoaste: "Lucescu e cel mai bun antrenor al nostru" "Rocarul nu traverseaza o criza financiara", au subliniat, in cadrul conferintei de presa organizate ieri la stadionul din Drumul Gazarului, presedintele Paul Cazan si antrenorul Dumitru Dumitriu. "Sint probleme, dar asemenea probleme exista la toate cluburile din tara. Nu stiu daca se poate lauda cineva ca a fost permanent cu platile la zi", a adaugat tehnicianul Rocarului. Jucatorii din Berceni mai au de primit o singura prima, cea promisa pentru victoria in meciul cu Universitatea Craiova. "Probabil ca o parte din aceasta prima o vor lua chiar dupa meciul cu Astra. Spun o parte, pentru ca prima este cam mare, chiar exagerata, dar asa e domnul Florea, mai entuziast, cind are cite o ambitie personala", a adaugat Titi Dumitriu. Nici problema ultimelor scandaluri din arbitraj nu a fost ocolita, mai ales in conditiile in care antrenorul Rocarului a avut destule de patimit din cauza reprosurilor pe care le-a facut "fluierasilor". Titi a dat un raspuns evaziv, dar extrem de sugestiv: "Domnilor, eu nu ma duc la echipe la care conducatorii sint blat cu arbitrii. N-as suporta ca, la finalul campionatului, sa vina presedintele sa-mi spuna ca, din cele 35 de puncte ale echipei, 21 le-a facut el. Nu vedeti, domnul Florea nu s-a implicat deloc in aceasta problema, cum au facut altii". Dumitriu a mai afirmat ca este intru totul de acord cu cele declarate de Hagi si Gica Popescu despre fotbalul romanesc. Si pentru ca tot a venit vorba de Galatasaray, Dumitriu a mai facut o declaratie: "Lucescu a demonstrat ca este cel mai bun antrenor al nostru, chiar daca Iordanescu a fost ales antrenorul secolului si este prietenul meu". HORIA HASNAS Manchester United in Giulesti! Conducerea echipei de fotbal Rapid Bucuresti s-a laudat ieri cu o victorie obtinuta in fata Ligii Profesioniste de Fotbal, in razboiul declansat de impunerea balonului oficial care va fi folosit in partidele de campionat. "Rapid si-a facut propriul contract cu firma Mondo, cel mai mare producator de mingi de fotbal din lume. Daca ne luam dupa Liga, pierdeam. LPF, prin contractul incheiat cu Nike, urma sa dea fiecarei echipe cite 100 de mingi pe sezon. Noi avem de luat 150 de baloane, care sint facute la comanda, personalizate. Asa procedeaza cele mai mari cluburi din lume", a declarat George Copos. Magnatul a prezentat ieri si noul contract de sponsorizare dintre Rapid si firma de telefonie mobila Connex, in valoare de un milion de dolari, "cam aceeasi suma pe care am cheltuit-o pentru achizitiile efectuate in aceasta iarna". Copos a spus ca, datorita contractului semnat cu Connex, este posibila perfectarea unui meci amical intre Rapid si Manchester United, a carui desfasurare urmeaza sa aiba loc la Bucuresti. "Manchester este sponsorizata de Vodafone (n.r. - cea mai puternica societate de telefonie mobila din lume), iar Connex face parte din acelasi consortiu, deci este posibil sa realizam un parteneriat cu formatia britanica", sustine Copos. Nicolae Vacaroiu, presedintele Senatului, actorii Colea Rautu, Florian Pittis, Mitica Popescu si regizorul Dan Puican au fost desemnati ieri seniorii-sustinatori ai echipei de sub podul Grant. Ei au primit ieri, din partea conducerii UFC Rapid, cite o diploma si cite un abonament pe viata la tribuna de onoare. LAURENTIU CIORNEI Catalin Cursaru isi sfinteste ghetele Intregul lot al formatiei FCM Bacau va merge azi la Manastirea Bistrita, aflata la 80 de kilometri de urbea lui Bacovia. Gheorghe Poenaru, antrenorul moldovenilor, a luat aceasta decizie la cererea jucatorilor, care vor sa se roage pentru un succes in partida de pe stadionul "Nicolae Paduraru", impotriva liderului la zi al campionatului, Steaua Bucuresti. Catalin Cursaru, golgeterul echipei, a hotarit sa-si ia cu el si ghetele "Nike Zoom Air", pentru a le sfinti. "N-am dat nici un gol in meciurile de pregatire, dar sper sa sparg gheata chiar cu Steaua. Daca le-am dat doua in tur, chiar pe Ghencea, de ce n-as da si acum?", se intreba ieri Cursaru in cantonamentul de la Hemeiusi, unde bacauanii se afla inca de joi. Intrarea la meci este libera, asteptindu-se o afluenta mare de public, oficialii moldoveni mizind pe un stadion arhiplin, adica peste 25.000 de spectatori. DANIEL NAZARE "Gazarii" joaca pe cite 1.200 de dolari Victor Rosca, antrenorul echipei de fotbal Petrolul Ploiesti, va putea sa-si conduca echipa azi, in partida de pe teren propriu cu Rapid, de pe banca tehnica. Dupa ce in urma cu cinci zile a absentat nemotivat de la examenul de categorie, Rosca a primit ieri un raspuns pozitiv din partea FRF, la adresa intocmita de conducerea clubului Petrolul vineri dimineata. Tehnicianul gazarilor va fi insa nevoit ca luni sa mearga in fata comisiei de examinare pentru a trece testul de categorie, o simpla formalitate, altminteri. Ieri dimineata, "lupii galbeni" au facut o vizita la Manastirea Ghighiu, de linga Ploiesti, monument istoric si unul dintre cele mai frumoase lacasuri de cult din judetul Prahova. Petrolistii s-au rugat in primul rind pentru un succes in meciul cu Rapid, care le-ar aduce cite 1.200 de dolari. Galeria Petrolului pregateste un spectacol deosebit, la "peluza de la ceas" urmind ca intrarea sa fie gratuita. Avind in vedere rivalitatea dintre cele doua grupari, care deseori a depasit limitele sportivitatii, nici de aceasta data, se pare, lucrurile nu vor sta altfel. Ploiestenii ameninta ca vor face adevarate filtre pe drumul spre stadion, pentru a verifica buletinele de identitate ale spectatorilor, "cei din Giulesti neavind ce cauta la meci". ADI DOBRE Bölöni a intocmit lista "tricolorilor" pentru meciul cu Italia Au fost 16 Ladislau Bölöni, antrenorul nationalei de fotbal a Romaniei, a trimis ieri telegrame de convocare pentru 16 "stranieri", in vederea meciului programat la Bucuresti cu Italia, pe 24 martie, in preliminariile Cupei Mondiale de anul viitor. Bölöni a apelat la 16 fotbalisti din campionatele straine, carora li se vor alatura, dupa etapa a 17-a, si cinci "autohtoni". Cei chemati sint Bogdan Stelea (Salamanca), Cosmin Contra (Alaves), Iulian Filipescu (Betis Sevilla), Liviu Ciobotariu (Standard Liege), Cristian Chivu (Ajax), Dennis Serban (Elche), Costel Gilca (Espanyol), Paul Codrea (Genoa 1893), Dorinel Munteanu (VfL Wolfsburg), Catalin Munteanu (Salamanca), Laurentiu Rosu (Numancia), Alin Stoica (Anderlecht), Adrian Mutu (Verona), Adrian Ilie (Valencia), Viorel Moldovan (FC Nantes) si Ionel Ganea (VfB Stuttgart). "Cobra" Ilie nu este complet refacut, dar a fost convocat in speranta ca, pe ultima suta de metri, medicii vor reusi progrese substantiale. Pe de alta parte, Dan Petrescu, fundasul dreapta al "sfintilor" din Southampton, nu a intrat in planurile lui Bölöni, chiar daca jucatorul a reusit in ultima perioada citeva meciuri excelente in campionatul Angliei. Bölöni are pregatita si lista celor cinci fotbalisti din campionatul intern, Prunea, Prodan, Radoi, Ghioane si Marius Niculae, dar asteapta finalul celei de-a doua etape din retur, pentru a nu fi nevoit sa modifice lotul din cauza accidentarilor. Lotul se va reuni luni, 18 martie, in cantonamentul de la Saftica, la ora 11.00. MATEI UDREA Prefectul Cusnir anunta ca NC Foresta va fi dizolvata Prefectul Ioan Cusnir a anuntat ieri ca in prima sedinta a Consiliului Local Suceava se va decide dizolvarea societatii Nord Club Foresta. El spune ca, in fapt, vor fi duse la indeplinire hotaririle Curtilor de Apel Suceava si Bacau, prin care a fost hotarita ruperea actului constitutiv al societatii Nord Club Foresta, la care actionari sint Consiliul Local Suceava si Club Bucuresti Bavaria 2000. Nord Club Foresta a luat fiinta cu scopul de a sprijini financiar divizionara de fotbal. Anuntul facut ieri de prefectul Cusnir surprinde, avind in vedere ca deciziile Curtilor de Apel au fost contestate la Curtea Suprema de Justitie, care inca nu si-a exprimat pozitia. TIBERIU AVRAM Flash "Schija" - in Cotroceni Atacantul Sergiu Radu, recent pus pe lista de transferari de antrenorul rapidist Mircea Rednic, a fost imprumutat ieri de FC National. "Cred ca am reusit sa-l conving pe domnul Copos sa ma lase sa plec", a spus "Schija", care va ramine totusi in proprietatea giulestenilor, cel putin pina la vara. "Eu mi-am dat acceptul ca Sergiu sa mearga sa joace la FC National. Este un lucru foarte bun pentru el, mai ales ca am auzit ca acolo va fi titular. In conditiile in care in aceasta iarna la Rapid au venit mai multi atacanti, lui «Schija» i-ar fi fost foarte greu sa prinda prima echipa. Nu puteam sa-i garantez nici macar un loc pe banca de rezerve", a spus "Puriul". ( L.C. ) "Bulinarii" au facut "macel" la paintball Trupa de soc a cotidianului "Evenimentul zilei" a debutat fulminant ieri, in Cupa Presei la paintball, jocul de-a razboiul devenit sport national in Statele Unite ale Americii. Sub privirile arbitrilor-organizatori de la "Paintball Romania" si "Ziua", soldatii universali inregimentati sub faldurile "Bulinei rosii" si-au masacrat cu singe rece adversarii. Martori tacuti ai genocidului, arborii padurii Baneasa au constituit un excelent camuflaj pentru tragatorii de elita ai comandoului nostru. In cele doua batalii duse, bulinarii au pierdut un singur om, ciuruind, cu gloante de colagen, zece adversari, adica intregul efectiv al echipelor "Radio Delta" si "Ziua". Singurul meci care a contat a fost insa doar cel cu "vorbaretii" de la "Radio Delta", pe care tragatorii nostri, aplicind perfect tactica lui Tzun Tzi, celebrul autor al cartii "Arta razboiului", i-au "exterminat" cit ai trage trei fumuri de havana. In sferturile de finala ale competitiei, carne de tun pentru "bulinari" vor deveni nevinovatii confrati de la "Academia Catavencu", invingatori nescontati ai Grupei B. Ciocoiu, afaceri cu masini Cristian Ciocoiu, atacantul echipei Steaua Bucuresti, intentioneaza sa-si deschida in Bacau, localitatea sa natala, o reprezentanta "Opel". Cladirea este situata la intrarea in orasul moldovean, imediat dupa comuna Nicolae Balcescu. Jucatorul stelist si-a dorit de mai mult timp sa demareze o afacere in orasul moldav, iar ideea a fost imbratisata de Dumitru Sechelariu, primarul urbei. ( D.N. ) Muresan nu sta de vorba cu Telekom Echipa franceza de baschet Elan Bearnais Pau-Orthez a invins joi seara, pe teren propriu, formatia slovena KK Krka Telekom Novo Mesto, scor 100-75. Partida a contat pentru penultima etapa (a 17-a) a Superligii Europene, Grupa B. Romanul Gheorghe Muresan a evoluat, fara sa entuziasmeze, 23 de minute, timp in care a reusit 13 puncte, o recuperare si o pasa decisiva. Cel mai bun jucator al meciului a fost desemnat americanul Jerry McCullough, cu 19 puncte, trei recuperari si patru pase decisive. In fata celor 5.000 de spectatori veniti la "Palais des Sports" pentru a-si sustine favoritii, EBPO a jucat excelent, avind probleme doar in primul sfert, pe care l-a pierdut strins, 22-23. Francezii au realizat cele mai multe puncte si cea mai mare diferenta de scor de la inceputul competitiei. Pau-Orthez ocupa in prezent locul al patrulea in grupa, la egalitate de puncte, 26, cu echipa greaca Iraklis Salonic. ( M.B. ) Divizia B, la Prima TV Incepind cu acest retur, canalul Prima TV va transmite partide din campionatul de fotbal al Diviziei B. Pentru azi, de la ora 11.00, este programat meciul Laminorul Roman-Juventus Colentina, contind pentru Seria I. [31][pl.dll?rid=expresro] 