 Kate cea durdulie Frumoasa din "Titanic" stringe cureaua Frumoasa care a jucat rolul principal in "Titanic", Kate Winslet (25 de ani), si-a schimbat recent parerea despre curele de slabire. Pina de curind, ea era total impotriva actritelor obsedate de modul in care se hranesc, ca nu cumva sa se ingrase. Mai mult, Kate le-a spus ziaristilor americani asta-vara ca nu s-a abtinut in viata ei de la mincare si ca nu s-a mai cintarit de cinci ani. Insa, la numai trei luni de la nasterea fiicei sale, Mia, Kate a ajuns la concluzia ca trebuie sa slabeasca, daca vrea sa primeasca si alte roluri principale in filmele de la Hollywood. In ciuda avertismentelor medicilor, care i-au spus ca organismul ei are nevoie de un an intreg ca sa-si revina dupa nastere, actrita vrea sa faca multa miscare si sa manince foarte putin. Si asta ca sa poata concura cu colegele ei de breasla, gen Calista Flockhart din serialul "Ally McBeal", care arata ca bolnave de slabe ce sint. TRAIAN BANICA Un nou concurs televizat de tipul "Big Brother" "Insula Tentatiei" - Cum sa furi iubita altuia? Reteaua americana de televiziune Fox a lansat un nou si controversat serial de televiziune, gen "Big Brother" (care urmareste activitatea de zi cu zi a unor persoane reale, nu actori), botezat "Insula Tentatiei". Intriga serialului consta in urmarirea a patru cupluri necasatorite, plasate intr-o "locatie exotica", populata de 26 de tineri, barbati si femei, extrem de sexy, cu scopul evident de a testa "rezistenta" fiecarei perechi in parte. Toti cei opt subiecti ai emisiunii vor fi supusi avansurilor tot mai indraznete a cel putin trei persoane, alese astfel incit sa corespunda cit mai bine idealurilor de frumusete ale respectivului. Spectacolul reprezinta cea mai recenta gaselnita in domeniul serialelor TV inspirate de realitate, producatorii sai asteptindu-se sa atraga acelasi numar mare de telespectatori care au urmarit "Supravietuitorul", o creatie de mare succes (a carui audienta record a fost de 52 de milioane de telespectatori) a canalului CBS. In promo-urile difuzate inaintea primului episod al "Insulei Tentatiei", Fox TV a prezentat tinere femei cu forme sculpturale, precum si barbati superbi imbracati sumar, in cadrul unui decor exotic. Tocmai din cauza aluziilor sexuale abia mascate, serialul a atras numeroase critici inca inainte de lansare. Spre deosebire de "Big Brother" sau alte productii asemanatoare, participantii la "Insula Tentatiei" nu au de cistigat nici un premiu. MANUELA SERAFIM Anul Sarpelui lanseaza moda reptilelor Binecuvintarea iguanei Pentru ca animalele lor de casa au devenit aproape niste membri de familie, zeci de japonezi s-au adunat ieri intr-un templu din Tokyo pentru a se ruga, cu ocazia Anului Nou Lunar, pentru sanatatea si fericirea prietenilor lor necuvintatori. In prezenta stapinilor grijulii, preotul sintoist Isamu Ohashi a tinut o slujba de purificare a animalelor, printre care s-au numarat o iguana Toge-toge femela si o iguana din rasa Yomogi. (L.C.) Sarpele de scobit in nas Chinezul Gao Fu Zhou, de profesie artist ambulant, a uimit sutele de cumparatori ai unui mare centru comercial din Singapore, unde a fost angajat, prin executarea numarului sau forte, introducerea unui sarpe, masurind circa 60 de cm, pe nas si apoi scoaterea lui pe gura. Gao, in virsta de 50 de ani, spune ca dupa stiinta sa mai exista in intreaga lume doar doi oameni capabili sa execute acest numar, cu totul neobisnuit. Gao a tinut sa mearga in Singapore pentru a participa la festivitatile Anului Nou Lunar asiatic, pe 24 ianuarie, data care marcheaza intrarea in Anul Sarpelui.(C.V.) Agentul 007 vrea sa salveze lumea Celebrul actor Pierce Brosnan s-a "molipsit" de la James Bond, agentul britanic pe care l-a interpretat in seria de filme cu agentul 007, si vrea sa lupte pentru binele omenirii, transmite Reuters. In acest scop, el s-a intilnit la New York cu secretarul general al ONU, Kofi Annan, caruia i-a spus ca este interesat sa se implice in activitati ale Natiunilor Unite, cum ar fi dezarmarea, mentinerea pacii si problemele copiilor. Multe agentii ale ONU folosesc celebritati pe post de ambasadori ai bunavointei, pentru a-si face publice activitatile in intreaga lume. "Celebritatile pot pleda foarte bine, cauza trebuie sa fie una dreapta... Brosnan isi poate folosi vocea pentru a ne ajuta in munca, exact ca Michael Douglas, care a fost foarte activ in domeniul dezarmarii". ISABELLA ALEXANDRESCU Specialistii informaticieni au conceput programe care creeaza linii vestimentare Moda va fi "clonata"! Creatorii de moda din intreaga lume au acum un motiv sa se teama ca vor ramine fara "obiectul muncii": informaticienii sud-coreeni au dezvoltat un program de calculator care concepe noi tipuri de haine prin "recombinarea" tiparelor deja existente, scrie "New Scientist". Procesul mimeaza incrucisarile dupa un program selectiv, creatorii programului estimind ca oricare posesor de computer va putea sa creeze o linie vestimentara proprie, ideala din punctul sau de vedere. Prima etapa consta in crearea unui "cromozom" vestimentar, care contine informatiile privitoare la design, asa cum cromozomii umani poarta informatiile care ne fac indivizi. Hee-Su Kim si Sung-Bae Cho, de la Universitatea Yonsei, din Seul, au impartit designul unei linii vestimentare in valori specifice pentru gulere, mineci, talie si bust, fiecare cu seturi de numere corespunzatoare unor stiluri diferite. Incrucisarea porneste de la combinarea aleatoare a unor "cromozomi" care se "imperecheaza" si produc "pui", dintre care sint selectati cei mai potriviti gustului unei anumite persoane, care la rindu-le sint imperecheati, si tot asa, pina la obtinerea liniei ideale. CONSTANTIN VLAD Dezvaluiri cutremuratoare ale unei tinere plecate sa munceasca in Marea Britanie Studenti romani, sclavi pe plantatiile engleze! Mai multi studenti romani plecati sa munceasca, cu forme legale, in Anglia au fost exploatati pina la epuizarea fizica si psihica, lucrind cite 16-18 ore pe zi, in conditii inumane, dezvaluie saptaminalul "Clujeanul", citat de Mediafax. "Lucram fara oprire, in lumina reflectoarelor pentru ca era tirziu in noapte. Miinile imi erau amortite. De la frig, de la orele nesfirsite in care nu aveam voie sa ne oprim. Lituanianul care ne supraveghea imi urla mereu in urechi sa culegem mai repede: «Faster! Fucking faster!». Tractorul duduia in spatele nostru. Fara incetare. Si dintr-o data simteam amorteala. Miinile nu ma mai ascultau, iar picioarele mi se infundau tot mai tare in noroiul cleios. Si tractorul nu se oprea. Venea tot mai aproape si mai aproape... Nu mai apucam sa-l simt trecind peste mine, pentru ca ma trezeam... Acesta a fost cosmarul meu de fiecare noapte in perioada in care am cules salata in Anglia. Si acum ma mai bintuie, din cind in cind. Daca as fi stiut ce ma asteapta, nu m-as fi dus", povesteste Mihaela Misaru, o studenta din Cluj. Ea nu va uita niciodata umilinta, teroarea si epuizarea fizica pe care le-a cunoscut in cele cinci luni de munca in Anglia. 30 de milioane de lei ca sa pleci in robie In vara anului trecut, Mihaela a aflat ca ar putea face bani frumosi lucrind ca sezonier in Anglia, la cules de fructe sau legume. "Oferta era de aproximativ trei lire sterline pentru o ora de lucru, ceea ce pentru noi era mult. Peste 100.000 de lei ora. M-am gindit, de ce sa nu recunosc, si la posibilitatea de a ramine acolo", marturiseste tinara. In Romania activeaza doua firme mai cunoscute abilitate sa intermedieze contracte de munca legale pentru fermele englezesti: "Hops" si "Concordia". In formularele lor se precizeaza ca studentii vor avea conditii foarte bune de munca. Urmatorul pas, interviul cu oficialii, s-a desfasurat la Ambasada Marii Britanii. Clujeanca l-a trecut relativ usor, dat fiind ca stie foarte bine limba engleza. Nu toti studentii care sperau sa plece la munca in Anglia au avut norocul ei. "Pentru un interviu la ambasada, trebuia sa platesti 1.100.000 de lei. Un prieten de-al meu a sustinut interviul de patru ori pina a primit viza. Deci, a platit de patru ori taxa. Cei de la ambasada te accepta sau te resping, dupa cum le vine pe moment. Le spui ca esti student si ei nu te cred, chiar daca le pui in fata carnetul si adeverinta de la facultate", se revolta clujeanca. Pe linga banii dati pentru interviu, fiecare student cheltuieste 100 de lire sterline (circa patru milioane de lei), pe care trebuie sa-i aiba la plecarea din tara. Cu aceasta suma se descurca pina la primul salariu, adica timp de o saptamina. Asigurarea de sanatate costa alte 100 de lire sterline, iar drumul cu avionul pina in Anglia si-l plateste, de asemenea, fiecare. "Toate aceste cheltuieli s-au ridicat la aproximativ 30 de milioane de lei. N-aveam nici 10 la suta din suma, dar am imprumutat si am reusit sa plec cu lotul de 50 de sezonieri din august", precizeaza Mihaela. In prima perioada petrecuta in Anglia, studentii romani au locuit in caravane de rulote. Chiria era de 20 de lire pe saptamina. "Eram doar un numar" Studentii nu se puteau angaja altundeva in oras, in primul rind pentru ca nu aveau voie sa paraseasca ferma, iar in al doilea rind pentru ca nu-i angaja nimeni. "Toti ne intrebau care este numarul nostru si daca avem permis de lucru. Asta si eram, de fapt: un simplu numar. Asa ne strigau si supraveghetorii de pe plantatii. Iar permis de lucru aveam numai pentru ferme. Era, deci, imposibil sa ne angajam altundeva", explica Mihaela, cu amaraciune. Romanii au fost socati, in primul rind, de duritatea conditiilor de munca si de standardele stricte ale produselor agricole. Fructele sau legumele culese trebuiau sa aiba aceeasi forma, marime si culoare. O pastaie de fasole "normala" era lunga de la virful degetului mijlociu pina la incheietura cotului, o salata era cit o varza, iar o varza - cit dovleacul. Toate erau tratate masiv cu ingrasaminte chimice si nu aveau gustul cu care erau obisnuiti romanii. "Fiecare popor trebuie sa se descurce!" Fructele sau legumele care nu corespundeau erau lasate intre rinduri, ca un fel de ingrasamint, sau puse in ladite separate, pentru a fi aruncate. Mihaela l-a intrebat pe unul dintre responsabilii fermei de ce, in loc sa fie aruncate, produsele care nu respecta standardele nu sint trimise in tarile sarace. I s-a raspuns scurt: "Fiecare popor trebuie sa se descurce!". "Cind am inceput la fasole, de exemplu, eu am cules tot ce era bun, cum eram obisnuita de acasa, dar cel de la controlul calitatii mi-a aruncat aproape toate pastaile. Lucratorii nu aveau voie sa atinga fructele de calitatea intii. Le prindeau doar de codita. Daca erau vazuti punind mina pe ele, erau amendati. Supraveghetorii aveau dreptul sa-i amendeze si daca ii prindeau fumind pe plantatie, odihnindu-se sau plecind la toaleta fara sa anunte. De exemplu, amenda pentru fumat era 20 de lire (circa 800.000 de lei)". Cine nu muncea repede era calcat cu tractorul In ultima parte a perioadei petrecute in Anglia, Mihaela si ceilalti clujeni au fost dusi la cules de salata. "Cind am ajuns noi acolo, studentii lituanieni culegeau salata de opt luni si erau incredibil de stresati. Nu mai aveau rabdare sa vorbeasca normal unii cu altii. Se injurau si urlau. Cind am terminat de cules salata, au facut baie in noroi, de fericire", isi aminteste Mihaela. Conditiile de cazare erau mai bune, dar si chiria era mai mare: 40 de lire sterline pe saptamina, de persoana. Si amenzile crescusera: pentru fumat in camera - 50 de lire. Conditiile de munca insa erau ingrozitoare. Baietii taiau salatele cu un cutit urias, le curatau de frunzele exterioare murdare, le inveleau in pungi de plastic pe care le scoteau din buzunar si apoi le puneau pe rotativa tractorului. Pentru fiecare bucata, aceeasi succesiune de sapte miscari, cit se poate de rapide: aplecare, taiere, ridicare, ruperea frunzelor, mina in buzunar dupa punga, impachetarea salatei, asezare pe rotativa. Tractorul venea incontinuu catre ei. Daca nu terminau operatiunile in timp util, erau calcati. Daca lasau salate neculese, erau inlocuiti si pierdeau banii pe acea zi de munca. Ajunsesera ca, intr-un minut, sa puna pe rotativa 10-12 salate. Adica aproximativ cinci secunde pentru o bucata! Studentii-sclavi se drogau pentru a face fata stresului Fetele, in spatele tractorului, recuperau pungile si le asezau in ladite. Totul se derula fara oprire, de la ora 6 dimineata, pina tirziu, la orele 23.00 sau 24.00, cind ziua de lucru se incheia la lumina reflectoarelor. Ca sa scape de tensiunea si stresul ingrozitor pe care le acumulau, studentii beau mult alcool, iar unii se drogau. Ii momeau si pe supraveghetori, ca sa le treaca mai multe ore in fise. La o ferma munceau circa 2000 de lucratori sezonieri, veniti din estul Europei, din fosta URSS si din Orient. Erau platiti in functie de cantitatea de legume sau fructe culeasa. Studenta clujeanca s-a intors acasa cu 2000 de lire sterline. De la doua dintre fermele la care a lucrat mai are de primit 120 de lire, bani pe care e convinsa ca nu-i va recupera vreodata. Scazind cheltuielile de dinaintea plecarii, a ramas cu ceva peste 1000 de lire. In lei, aproximativ 40 de milioane. "Nu as putea sa mai merg acolo. Nu as mai suporta sa vad atitia tineri depresivi, nevoiti sa se imbete si sa se drogheze din cauza epuizarii fizice si psihice. Am lucrat sub comanda unor oameni care nu terminasera nici patru clase si nu stiau sa socoteasca. Impreuna cu noi erau inclusiv profesori universitari", incheie Mihaela. (Mediafax) In cel mai mare pelerinaj religios din lume, pe malul Gangelui, Milioane de hindusi isi spala la un loc cele noua orificii Peste un milion de pelerini hindusi au inceput marti sa soseasca in apropiere de Allahabad, in nordul Indiei, pentru a-si spala pacatele in apele reci ale Gangelui, in cadrul celei mai mari manifestari religioase din lume, intitulata Maha Kumbh Mela, relateaza France Presse. Cotidianul "Times of India" afirma ca aproximativ 600 de invitati speciali, din toata lumea, vor fi prezenti la manifestarea religioasa, care are loc o data la 12 ani. Autoritatile indiene au luat ample masuri de securitate, temindu-se de atacurile militantilor musulmani. Echipe de deminare, scafandri si ciini specializati au fost desfasurate in zona care se intinde pe 2.000 de hectare. Organizatorii asteapta 30 de milioane de persoane pe 24 ianuarie, ziua in care va fi luna noua, si in care baia purificatoare va fi sacra. Credinciosii se pot ruga si in fata calculatorului Hindusii care nu vor putea sa ajunga insa acolo, isi vor putea spala totusi pacatele prin intermediu bailor virtuale pe Internet, tehnica moderna venind in ajutorul acestei traditii, mouse-ul calculatorului, un bazin cu apa si multa credinta fiindu-le suficiente pentru a realiza acest lucru. Conectindu-se la site-ul oficial al Kumbh Mela, webduniya.com, pelerinii virtuali vor putea asculta rugaciunile hinduse traditionale si vor primi toate instructiunile necesare pentru a face baia purificatoare. Pagina de Internet indica faptul ca "cel mai bun moment pentru a face baia este dimineata devreme, dupa ce toate cele noua orificii au fost bine spalate". "Bagati-va in apa pina la briu. Luati putina apa in miini si aruncati-o in patru directii spunind rugaciuni. Stropiti-va apoi spatele, aruncindu-va apa peste cap. Acum corpul este curat si a sosit vremea sa va ocupati de spirit. Meditati, rugati-va cu fata intoarsa spre soare, aduceti omagii tuturor celor 360 de milioane de zei hindusi pentru a obtine binecuvintarea lor", sint indicatiile oferite. Traditionalistii au avut obiectii, considerind ca baia virtuala nu inseamna nimic comparativ cu baia in Gange, dar Vishu Hari Dalmia, liderul Forumului mondial al hindusilor, afirma ca pelerinajul virtual nu prezinta nici o problema. Sharon Stone si Madonna, la pielea goala? Madonna si alte celebritati din toata lumea, cum ar fi Sharon Stone, Demi Moore, Richard Gere sau Pierce Brosnan (interpretul rolului lui James Bond), vor fi prezenti in India la manifestarea religioasa Maha Kumbh Mela. Aceste vedete vor asista la marele pelerinaj, care a inceput marti si va dura 42 de zile. Multe bilete de avion rezervate poarta mentiunea "celebritati franceze". Organizatorii au pregatit corturi speciale pentru astfel de vedete, ceva mai departe de locul unde se aduna multimea de pelerini, dar nu se stie daca Madonna sau Sharon Stone se vor dezbraca in public pentru a-si purifica ritual corpurile unduitoare.(A.R.) Capete cu goange au venit la Gange Cu ocazia sarbatorii religioase Maha Kumbh Mela, pe malurile Gangelui s-au adunat tot felul de personaje ciudate. Astfel, un baiat vopsit in rosu din cap pina-n picioare, se prezinta la toata lumea drept Hanuman, zeul-maimuta, si ii roaga pe credinciosi sa-l miluiasca cu ce-i lasa inima. O alta aratare care stirneste curiozitatea este un batrin care, de mai bine de 27 de ani, sta cu mina dreapta ridicata. Barbatul, considerat un sadhu, om sfint in hinduism, afirma ca numai in acest fel isi poate ispasi pacatele. (R.R.) "Sindromul Balcanilor" provoaca frisoane in NATO Alianta Nord-Atlantica pare sa se fi divizat intre tari ca SUA si Marea Britanie, care sustin ca munitia cu uraniu saracit folosita in fosta Iugoslavie nu prezinta riscuri pentru sanatate, si restul statelor membre, intre care Germania, Italia, Portugalia si Belgia, care doresc o investigatie completa a problemei. Purtatorul de cuvint al NATO, Mark Laity, a incercat sa minimalizeze aceasta problema, afirmind ca partenerii din Alianta au avut o "diferenta de abordare" pe marginea situatiei proiectilelor in cauza, insistind ca organizatia coopereaza cu toate statele membre si ca nu exista nici o legatura intre radiatiile emise de uraniul saracit si tot mai numeroasele cazuri de cancer de care sufera militarii NATO care au servit in fortele de mentinere a pacii din fosta Iugoslavie. "NATO nu ar folosi arme care ar vatama propriii sai soldati", a spus Laity. (C.V.) NATO nu renunta la folosirea munitiei cu uraniu saracit Reprezentantii Comitetului Politic al NATO au respins ieri propunerea Italiei de a impune un moratoriu cu privire la utilizarea munitiilor cu uraniu saracit, transmite France Presse, citind surse diplomatice din cadrul Aliantei. In cursul reuniunii de la Bruxelles, Italia a cerut o evaluare comuna a riscurilor legate de utilizarea acestui tip de armament, au precizat diplomati NATO, care au preferat sa vorbeasca sub acoperirea anonimatului. Responsabilii NATO au cazut de acord doar cu stringerea si examinarea in paralel a rapoartelor pe aceasta tema, intocmite de fiecare stat membru in parte. Statele membre au cerut autoritatilor militare NATO informatii detaliate cu privire la obiectivele vizate in Bosnia, considerind necesar sa fie consultate si statele din afara organizatiei care au participat cu trupe la operatiunile din Balcani. (D.B.) UE ia ancheta pe cont propriu Experti europeni din tarile care fac parte din UE au fost insarcinati sa ancheteze si sa elaboreze, pina la inceputul lunii februarie, un "studiu stiintific" privind efectele uraniului saracit asupra sanatatii populatiei din Kosovo si Bosnia, a anuntat purtatorul de cuvint al Comisiei Europene, Jean-Christophe Filori. Aceasta decizie a fost luata in cursul reuniunii care a avut loc marti dimineata la Bruxelles, avind ca tema "sindromul balcanic". In urma acestui studiu, efectuat de expertii stiintifici ai Comisiei, UE va "trage concluziile adecvate in ceea ce priveste securitatea propriului personal, cit si punerea in aplicare a programelor de asistenta pentru Balcani", a mai adaugat Filori, subliniind ca o asistenta adecvata statelor din regiune ar putea fi acordata pentru a elimina eventualele riscuri. Uraniul saracit este o "otrava chimica" Un om de stiinta britanic a cerut luni guvernului de la Londra sa ia in serios riscurile legate de utilizarea munitiei cu uraniu saracit de catre militarii americani in Bosnia si in Kosovo, el considerind ca aceasta reprezinta o "otrava chimica" ce ar putea atrage dupa sine "cresterea riscului de cancer", relateaza France Presse. "Trebuie ca pe viitor sa fim prudenti pentru ca uraniul saracit este usor radioactiv, este o otrava chimica", a declarat Brian Spratt, membru al Academiei Regale de Stiinte. "Este posibil sa se comporte ca unele metale, cum ar fi nichelul, care nu sint radioactive, dar care pot mari riscul de cancer. Iata de ce trebuie sa luam problema in serios si sa deschidem o ancheta", a mai adaugat el. Academia Regala britanica a initiat o ancheta pe cont propriu, rezultatele acesteia urmind a fi publicate in luna martie. (C.M.) Prim-ministru asediat de maimute Mii de maimute obraznice si galagioase au luat cu asalt guvernul indian, stirnind debandada, furind mincarea si bagind spaima in ministri si angajati, transmite Reuters. Din ce in ce mai indraznete, animalele mototolesc si rup incintate dosare importante, pe care le gasesc pe mese, se plimba nestingherite prin birourile Ministerului Apararii, Finantelor sau Afacerilor Externe, fiind surprinse chiar si in cabinetul primului-ministru. Un ofiter de la Ministerul Apararii s-a plins: "Au patruns chiar si in zone de inalta securitate". Angajatii guvernamentali sint nevoiti sa lucreze tinind la indemina bete si pietre, pentru a le alunga. Potrivit estimarilor, se pare ca exista 10.000 de maimute care dau tircoale cladirilor oficiale, care se afla la o aruncatura de bat de marele palat prezidential. Oficialii afirma ca maimutele nu pot fi ucise, fiind considerate animale sacre in religia hindusa. In trecut, se obisnuia transferarea lor in statele indiene invecinate, dar autoritatile locale au ajuns sa nu le mai primeasca pentru ca au destul de furca din cauza propriilor populatii de maimute. ISABELLA ALEXANDRESCU Flash Planeta nebunilor Tulburarile psihice si neurologice de toate tipurile, de la simple depresii pina la boala Alzheimer si epilepsie, reprezinta un fenomen ingrijorator, la nivel mondial fiind inregistrate in prezent peste 400 de milioane de cazuri, potrivit unui raport al Organizatiei Mondiale a Sanatatii, publicat ieri, la Geneva. Potrivit sursei citate, acest tip de tulburari vor ramine fenomenul dominant pentru urmatoarele doua decade, pina in anul 2002 depresia urmind sa "urce" pe locul doi in clasamentul bolilor cauzatoare de moarte, dupa cardiopatia ischemica. Reprezentantii OMS considera ca inmultirea alarmanta a cazurilor de depresie are drept cauza factori precum stiluri de viata din ce in ce mai stresante, saracie si cresterea ratei violentei. (D.B.) Reclama la pace Fortele NATO de mentinere a pacii in Kosovo au apelat la presa locala pentru a cere gherilelor albaneze sa inceteze luptele in zona de granita a provinciei cu Serbia, transmite Reuters. KFOR a cumparat o jumatate de pagina de publicitate color in cotidianul "Rilindja" din Kosovo, adresindu-se direct membrilor Armatei de Eliberare din Presevo, Medvedja si Bujanovac (UCPMB), pentru a le cere sa predea armele: "Luptatori din UCPMB, nu mai e nevoie sa faceti sacrificii! Solutiile vor veni prin dialog, nu prin violenta. Depuneti armele! Intoarceti-va la casele voastre cu demnitate! Familiile voastre au nevoie de voi". Ca o ironie, pe cealalta jumatate de pagina, un asa-numit "comitet politic" al UCPMB isi facea reclama, afirmind ca gherilele sint o forta care ii protejeaza pe locuitorii din zona Presevo, invecinata cu Serbia, care are o populatie albaneza numeroasa. (I.A.) Guvernul kazah chiuleste de frig Ministrii si alti inalti functionari de stat fug din noua capitala a Kazahstanului, Astana, cuprinsa de geruri naprasnice, si se "refugiaza" in vechea capitala, Alma Ata, care asigura temperaturi mai suportabile, s-a plins ieri premierul Kasimjomart Tokaev. "Exista ministri care vineri dupa-amiaza sint deja in avion si nu se mai intorc (din Alma Ata) pina martea", a spus Tokaev cu naduf, in plina sedinta de guvern. "Presedintele cunoaste aceasta problema, dar e inutil sa spun ca ea persista. Disciplina personala in rindul sefilor de departamente lasa mult de dorit", a incheiat premierul kazah. (C.V.) Macel la foc automat Un francez cautat de politie pentru a-si ispasi condamnarea la inchisoare pe viata a ucis patru persoane, dintre care doi politisti si doi martori la procesul in urma caruia a fost condamnat, relateaza Reuters. Arestat in 1993, Albert Foulcher a fost eliberat pe cautiune in octombrie 1996, disparind ulterior in regiunea Toulouse. Barbatul, in virsta de 50 de ani, a navalit luni in casa celor doi martori si i-a ucis cu o mitraliera. Foulcher i-a omorit cu o rafala de gloante si pe cei doi politisti (foto) care venisera, in urma unui apel telefonic, in ajutorul primelor doua victime. Depozitiile celor doi martori, la procesul tinut in aprilie, in absenta acuzatului, condusesera la condamnarea lui Foulcher la inchisoare pe viata sub acuzatia de a fi ucis, in 1993, la Toulouse, un agent de asigurari pe care il jefuise. Pe urmele lui Albert Foulcher s-a declansat o ampla operatiune de cautare, in care au fost implicate importante efective ale politiei. (L.C.) Infidelitatea, mama coruptiei Adulterul se afla la originea a 60 la suta din cazurile de coruptie in care sint implicati functionari de stat chinezi, releva presa oficiala de la Beijing, citata de AFP. "Anumite cadre cad prada coruptiei pur si simplu fiindca au nevoie de bani pentru a-si intretine amantele", arata "Cotidianul Tineretului" din Beijing. Potrivit ziarului, care citeaza un expert al parlamentului, 95 la suta din functionarii acuzati de coruptie au cel putin o amanta, de obicei intretinuta intr-un apartament costisitor, fara a mai lua in calcul cheltuielile implicate de eventuala nastere a unui copil. (L.C.) Pitbull infumurat, batut de un pudel ofensat Un pudel din localitatea suedeza Göteborg a demonstrat ca marimea nu conteaza si ca, in ciuda aspectului dragalas, poate pune la respect un pitbull, rasa cunoscuta ca fiind extrem de agresiva, transmite Reuters. Micul pudel nu s-a multumit sa il faca pe pitbull sa se ascunda schelalaind dupa stapina lui, dar a muscat-o si pe aceasta pentru ca a incercat sa isi apere animalul. Stapina pudelului a explicat ca bataia intre cei doi ciini a pornit dupa ce pitbullul l-a tratat cu dispret pe pudelul care incercase sa se apropie de el dind jucaus din coada. Pudelul nu a suportat asemenea "ofensa" si si-a pus la respect adversarul. (I.A.) Mina dreapta a lui Karadjici, la Haga Fostul presedinte al Republicii Srpska, Biljana Plavsici, s-a deplasat ieri cu avionul la Haga pentru a comparea ca inculpat in fata Tribunalului international pentru crime de razboi pentru fosta Iugoslavie (TPI), a anuntat ieri vicepresedintele formatiunii sale politice, Svetozar Mihajlovici, citat de Reuters. In virsta de 70 de ani, Biljana Plavsici a fost in timpul razboiului din Bosnia mina dreapta a liderului sirb Radovan Karadjici, dat in urmarire de TPI si inculpat pentru genocid, crime impotriva umanitatii si crime de razboi. Biljana Plavsici nu apare pe lista publica a inculpatilor TPI, insa forul juridic international dispune si de o lista secreta a acuzatilor. Ultranationalista si adepta declarata a epurarilor etnice, Plavsici a adoptat din pragmatism o atitudine moderata si chiar a cooperat cu comunitatea internationala pentru a asigura un ajutor financiar din strainatate pentru reconstructia entitatii sirbe . (L.C.) Rochia de mireasa furata O tinara din Marea Britanie, care a purtat la nunta sa o rochie de mireasa furata de logodnicul ei, a fost amendata cu 200 de lire sterline de catre tribunalul din localitatea Torbay, din sudul Angliei, relateaza presa britanica, citata de AFP. Proprietara magazinului din care fusese furata rochia s-a dus direct la politie dupa ce a vazut o fotografie a tinerilor insuratei intr-un ziar local si a recunoscut rochia sterpelita cu o luna in urma. Ea a fost uimita de nonsalanta cu care mireasa a acceptat sa pozeze pentru ziar imbracata intr-o rochie furata. La interogatoriu, Joanne Dixon a explicat ca sotul ei a vrut sa-i ofere "rochia visurilor sale", in ciuda mijloacelor financiare destul de modeste ale cuplului. Tinarul urmeaza sa fie judecat sub acuzatia de furt. (L.C.) Bush isi muta catrafusele Presedintele ales al Statelor Unite, George W. Bush, s-a mutat de ieri la Washington, unde va sta la Casa Blair, resedinta de oaspeti a guvernului, pina cind va pleca de la Casa Alba, pe 20 ianuarie, predecesorul sau, Bill Clinton. Familia Bush a angajat deja o firma de mutari pentru a-si transporta mobila si toate celelalte lucruri de la resedinta de guvernator, din Texas, la noua adresa, la Casa Alba. Lui Bush i-a ars de glume, spunind in timp ce cara, cu mari "eforturi", un taburet: "Ajut si eu cu mobila mai grea". Intr-un gest de marinimie fata de cel pe care se pregateste sa-l inlocuiasca, el i-a indemnat pe criticii lui Clinton sa nu mai faca atita caz de scandalurile si greselile din trecut ale acestuia si sa il lase "sa plece si sa se bucure de viata". Referindu-se la intentia unui procuror de a-l pune, din nou, sub acuzare pe Clinton pentru sperjur in legatura cu scandalul Monica Lewinsky, Bush jr. a declarat: "Cred ca este timpul sa lasam deoparte astfel de lucruri. Este timpul sa il lasam pe presedintele Clinton sa isi vada de treaba lui, orice ar face de acum incolo, si nu vad de ce am mai continua sa zgindarim trecutul". (I.A.) 