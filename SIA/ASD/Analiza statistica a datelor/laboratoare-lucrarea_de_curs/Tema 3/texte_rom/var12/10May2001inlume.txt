 Kate Moss e disperata ca nu are copii Supermodelul britanic Kate Moss a marturisit recent prietenilor ca doreste aproape cu disperare sa aiba un copil si, pentru ca nu a reusit pina acum sa ramina insarcinata, se pregateste sa urmeze un tratament de fertilizare. Kate s-a plins apropiatilor ca, in ciuda celebritatii, a averii fabuloase si a programului supraincarcat, continua sa simta ca ceva esential lipseste din viata ei. Din luna noiembrie a anului trecut, Kate, in virsta de 27 de ani, are un nou iubit, Jefferson Jack, un ziarist din Londra, de la care, spune ea, doreste cu ardoare un copil. Din pacate, orice tentativa de pina acum a esuat, iar Kate sustine ca, daca nici in urmatoarele sase luni nu va ramine insarcinata, va incepe un tratament de fertilizare. Frumoasa care a impus in lume modelul femeii-copil, firava si fara forme pline, a facut o avere de vreo 22 de milioane de lire sterline din modeling, insa acum pare dezgustata de acest stil de viata. DIANA EVANTIA BARCA Un vlah bulgar ii pune piedica regelui Simeon al II-lea Iulian Ivanov, acuzat ca este in slujba ultranationalistilor romani Iulian Ivanov, un vlah din regiunea Veliko Tirnovo, presedinte al Partidului Patriotii-2000, a facut o cerere oficiala catre Curtea Administrativa pentru a scoate din cursa pentru alegerile parlamentare din 17 iunie coalitia Miscarea Nationala Simeon al II-lea. Motivul ar fi acela ca formarea coalitiei nu corespunde statutelor celor doua partide care intra in componenta acesteia, Partidul Femeilor si Partidul Renasterea. Iulian, care este padurar de profesie, declara ca nu are nimic impotriva lui Simeon, ci a concurentei politice neloiale. Unul dintre liderii rromilor din Bulgaria, Vasil Danev, a declarat ca Patriotii-2000 este o formatiune finantata de ultranationalistii romani, in scopul formarii Romaniei Mari cu Dobrogea de sud in interiorul granitelor sale. Cotidianul bulgar "Trud" avertizeaza ca formatiunea creata in jurul regelui Simeon, care, conform ultimelor sondaje, va trimite in parlamentul bulgar un numar mai mare de deputati decit actuala coalitie la putere - UFD si partidul socialist impreuna - ar putea fi inca scoasa din joc de presedintele Curtii, Vladislav Slavov, sustinator al premierului Ivan Kostov. In cazul in care Simeon al II-lea va trece si de acest obstacol juridic este foarte posibil ca formatiunea sa sa fie atacata din nou de guvernanti la comisiile electorale regionale, prin contestarea listelor candidatilor miscarii sale. PETIO PETKOV Ziua Victoriei - sarbatorita de batrinei Rusia a comemorat ieri 56 de ani de la victoria obtinuta de aliati in cel de-al doilea razboi mondial, evenimentul fiind marcat de o parada militara in Piata Rosie. Numerosi diplomati si veterani, majoritatea sprijinindu-se in bastoane sau cirje, au urmarit defilarea militarilor, iar apoi un mic grup de veterani au incropit un mars soldatesc, asezindu-si in final pustile pe caldarim pentru a forma cuvintul "pobeda" (victorie - n.n.) n Si in Ucraina, la Kiev, a avut loc o parada militara pentru marcarea Zilei Victoriei. Veteranii ucraineni, prezenti in numar mare, s-au bucurat de parada, unii dintre ei incingind un joc pe ritmurile fanfarei (foto) n In Bulgaria, Ziua Victoriei a fost comemorata de veteranele celui de-al doilea razboi mondial, care au depus coroane de flori la Monumentul Armatei Sovietice din centrul Sofiei. (L.C.) Sutienul care nu te uita! Filiala japoneza a companiei de lenjerie intima "Triumph International" a prezentat ieri, la Tokyo, un nou sutien "minune", care "memoreaza" conturul formelor purtatoarei si se muleaza perfect pe bust, fara a fi sustinut in vreun fel. Sutienul este confectionat dintr-un material supraelastic si un aliaj metalic "inteligent", care "tine minte" formele purtatoarei. Din acest motiv, noul produs nu are nevoie de traditionalele bretele, iar intre cele doua cupe nu exista o banda unificatoare. Compania a anuntat ca "Sutienul Triumph modificat structural", prezentat in cadrul colectiei toamna/iarna 2001, este, deocamdata doar un prototip, nefiind hotarita inca lansarea lui pe piata. (L.C.) Adolescentul Putin tragea betii cu Feteasca in podul bojdeucii parintesti Ziaristii de la "Komsomolskaia Pravda" s-au apucat sa faca investigatii pentru a descoperi aspecte inedite din copilaria lui Vladimir Putin, deplasindu-se pentru aceasta la bojdeuca din satul Tosno, din apropierea Sankt-Petersburgului, unde s-a nascut cel ce avea sa devina presedintele Rusiei. Ei au ajuns la concluzia ca Vova Putin a fost un copil normal, zvapaiat si nu prea stralucit la invatatura, daca se are in vedere ca in carnetul lui de note nu apare nici macar o medie de 5 (in sistemul rusesc se noteaza de la 1 si 5). Pozele facute la fata locului atesta ca Putin si-a petrecut copilaria intr-o cocioaba amarita, pe o ulita unde noroiul nu se zvinta decit primavara tirziu. Ziaristii au descoperit in podul casei in care si-a petrecut copilaria Putin carnetul de note al acestuia din clasa a IV-a, care are la sfirsit multe pagini cu insemnari si reclamatii ale profesorilor, precum si invitatii ferme catre parinti de a se prezenta la scoala pentru a lua cunostinta de notele proaste si de faptul ca odrasla lor este indisciplinata. Materiile preferate ale lui Vova au fost germana si istoria, dar nici la acestea nu a reusit sa obtina medii mai mari de 4. In rest, chiar la limba rusa si la matematica, notele de 2 si 3 erau o obisnuinta pentru ca, asa cum spuneau profesorii, elevului Putin ii cam placea sa "golaneasca". Conform reclamatiilor din carnetul de note, Vladimir o apuca de miini pe profesoara de sport, cinta in timpul orelor, isi uita caietele acasa sau nu isi facea temele, scria biletele colegilor. Din loc in loc, intre aceste observatii, dirigintele clasei scria cu cerneala rosie: "Tatal este rugat sa se prezinte la scoala". Tot in podul casei au fost descoperite sticle goale de vin Feteasca, despre care se spune ca ar fi fost golite de adolescentul Putin impreuna cu prietenii lui. CAMELIA MUNTEAN Sperietoarea de barza Plasturele contraceptiv e la fel de bun ca pilula Primul plasture contraceptiv, care urmeaza sa primeasca aprobarea autoritatilor americane pentru a fi lansat pe piata, este la fel de sigur si eficient ca si pilula contraceptiva. In plus, femeile vor putea tine minte mai usor sa-l foloseasca, relateaza cotidianul "The New York Times", citind echipa de cercetatori care a realizat revolutionarul produs. Plasturele cu hormoni feminini nu este mai mare decit o cutie de chibrituri si poate fi aplicat pe abdomen sau pe fese. Acesta asigura fara intrerupere mici cantitati de estrogen si progesteron, hormoni meniti, ca si in cazul pilulei contraceptive, sa impiedice ovulatia. De-a lungul unui ciclu normal se folosesc trei plasturi, cite unul pentru o saptamina, iar in cea de-a patra se face o pauza pentru perioada de menstruatie. In ce priveste efectele adverse, acestea sint similare celor aparute in urma administrarii pilulei contraceptive, respectiv migrene, stari de greata si umflarea sinilor, iar in plus se manifesta o usoara iritatie in locul in care a fost lipit plasturele. (L.C.) Americanii vor sa puna trandafiri pe Marte Cu prilejul aniversarii a 40 de ani de la debutul explorarii spatiului de catre Statele Unite, directorul Agentiei Nationale Aerospatiale a SUA (NASA), Daniel Goldin, a tinut sa reafirme ca omul va pasi pe Marte "in nu mai putin de 10 ani (iar daca ne hotarim s-o facem, putem s-o facem in 10 ani) - si cu siguranta nu in mai mult de 20 de ani". Goldin a detaliat planurile NASA de lansare a unei sonde catre Planeta Rosie in 2007 care sa culeaga mostre de sol martian si sa le aduca pe Pamint prin 2009-2011. In urmatorii 5-6 ani, oamenii de stiinta vor fi aflat cum pot fi depasite "incredibilele probleme de sanatate" ale personalului de pe Statia Spatiala Internationala (ISS), deci cum se pot trimite dincolo de orbita misiuni de durata cu echipaj uman. Optimismul lui Goldin este impartasit de foarte multi cercetatori de la NASA, care au tinut sa reitereze citeva propuneri aparent trasnite de terraformare a planetei Marte. Una dintre ele prevede incercarea cit mai grabnica a cultivarii de plante pe Marte pentru a se vedea cum se adapteaza acestea la solul si lumina de pe Planeta Rosie. Printre plantele sugerate, la loc de cinste figureaza trandafirii, care s-ar potrivi perfect cu culoarea rosiatica a suprafetei martiene, care are aceasta nuanta din pricina faptului ca solul planetei este bogat in oxizi de fier. Ideea apartine cercetatorului Chris McKay, membru al Institutului de Astrobiologie al NASA si al Centrului de Cercetare Ames. Noi urme de viata in meteoriti Doi cercetatori ai Universitatii "Federico al II-lea" din Napoli, sudul Italiei, afirma ca au descoperit urme de viata - bacterii pe care le-au numit "Crim", de la cristalo-microbi - in mai multi meteoriti cu o vechime aproximata la 4,5 miliarde de ani, releva in editia sa de ieri cotidianul "Corriere della Sera". Bruno D'Argegno, expert in geologie, si Giuseppe Geraci, specialist in biologie moleculara, imprumutasera de la un muzeu mineralogic local esantioane de meteoriti, pe care le-au pus in contact cu "o solutie fiziologica". "Aproape imediat am vazut ca microorganismele devin vizibile si incep sa se deplaseze", spune D'Argegno. Este vorba de sapte-opt tipuri de bacterii diferite, numite si archeo-bacterii, de genul celor care au existat si pe Pamint in urma cu 3,5 miliarde de ani. Aceste bacterii sint organisme extrem de primitive, care au ADN, dar nu si un "sistem imunitar", de care dispun bacteriile "actuale". Descoperirea o completeaza pe cea facuta de niste cercetatori din Statele Unite care gasisera intr-un meteorit martian, cazut in Antarctica, fosile de bacterii, cu mentiunea ca in lumea stiintifica exista o serie de controverse pe aceasta tema, unii savanti sustinind ca teoria americanilor nu este concludenta. CONSTANTIN VLAD Flash O femeie pe tronul Crizantemei Partidul Liberal Democrat, la putere in Japonia, intentioneaza sa amendeze legea imperiala pentru a permite unei femei sa acceada la tronul Crizantemei. Dezbaterile au fost declansate deoarece, din 1965, in familia imperiala japoneza nu s-a mai nascut nici un baiat. Aceasta propunere apare in momentul in care se zvoneste ca printesa Masako, sotia printului-mostenitor Naruhito, ar fi insarcinata. Daca ea va da nastere unui baiat, problema succesiunii ar fi rezolvata, dar in cazul in care ar face o fata, la moartea lui Naruhito, tronul i-ar reveni fratelui sau mai mic, Akishino.(C.M.) Bombe americane asupra unei scoli germane Doua obuze, trase de un blindat de la o baza militara de antrenament americana de la Grafenwoehr (vestul Germaniei), au lovit accidental o scoala primara din localitatea Kirchenthumbach, fara insa a face victime, relateaza AFP. Obuzele de 25 de milimetri in diametru au fost trase de un blindat de tip Bradley, aflat la citiva kilometri de scoala. In momentul accidentului, mai multi copii erau in recreatie in curtea scolii, dar nici unul nu a fost ranit, iar pagubele materiale sint minime. Un purtator de cuvint al fortelor americane si-a exprimat regretul pentru accidentul produs.(C.M.) Justitia, derutata de un transsexual Un jefuitor de banci din Philadelphia a pus in incurcatura autoritatile judiciare americane, care nu stiau la ce inchisoare sa-l trimita deoarece este jumatate barbat, jumatate femeie. Richard Patrick McGrath si-a facut in urma cu citiva ani o operatie prin care si-a marit sinii, si-a luat numele de Patricia, insa nu si-a facut si operatie de schimbare de sex, fiind in continuare dotat(a) cu penis. Avocatul apararii a argumentat ca "clienta" sa ar fi expusa multor riscuri intr-un penitenciar pentru barbati, insa procurorul a fost de parere ca aceasta ar reprezenta un pericol intr-o inchisoare pentru femei. Judecatorul a ajuns la concluzia ca, avind sinii mari si o voce ascutita, Patricia ar sta mai bine intr-o inchisoare de femei. (L.C.) Amant castrat de sotul inselat Un algerian a fost condamnat la 13 ani de inchisoare pentru ca, intr-un acces de gelozie, l-a castrat pe amantul sotiei sale, relateaza AFP. In realitate, barbatul nici nu era foarte sigur ca este incornorat, dar a decis ca simpla banuiala este suficienta pentru a justifica o masura radicala. Drept care, el s-a dus glont la barbatul in cauza si, fara prea multa vorba, i-a taiat penisul cu cutitul. (A.R.) Conservele lovesc sub centura Alimentele conservate contin o substanta chimica ce provoaca disfunctii sexuale si cancer, sustin autoritatile de resort din Marea Britanie. In urma efectuarii unor teste de laborator s-a identificat o substanta, Bisfenol A, in peste jumatate din alimentele conservate care se afla la vinzare. Substanta respectiva este folosita la confectionarea stratului protector din interiorul cutiilor de conserve. Expertii banuiesc ca existenta acestor chimicale in alimente ar fi una dintre cauzele cresterii cazurilor de infertilitate la barbatii din tarile occidentale. Totodata, substanta Bisfenol A mareste riscul aparitiei cancerului testicular sau la prostata si afecteaza sistemul reproductiv. (L.C.) Ravagiile drogurilor Drumul parcurs in zece ani de o americanca narcomana catre stadiul de epava umana Departamentul politiei din Hollywood a afisat pe pagina sa de Internet (http://www.hollywoodpolice.org) o zguduitoare succesiune de fotografii privind efectele drogurilor si prostitutiei asupra unei persoane. Pozele infatiseaza una si aceeasi femeie, arestata de mai multe ori intr-un interval de zece ani. Publicam aceste fotografii dat fiind ca, din pacate, flagelul drogurilor incepe sa-i afecteze si pe romani, indeosebi pe cei tineri, in speranta ca macar citiva vor reusi sa se debaraseze de necrutatorul viciu. Cind a fost arestata prima oara, nefericita prostituata avea 31 de ani, iar epava umana prezentata in ultima fotografie o infatiseaza pe aceeasi femeie la doar 41 de ani. (T.S.) [23][pl.dll?rid=expresro] 