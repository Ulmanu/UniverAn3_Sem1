 Cu dosare si bagaje Ovidiu Grecea se inscrie in PDSR El si-a oferit serviciile pentru a conduce Departamentul de Control al Primariei Capitalei Ovidiu Grecea, fost sef al Corpului de Control al primului-ministru, recent numit de catre Traian Basescu in functia de sef al Departamentului de Control al Ministerului Transporturilor, poarta discutii pentru a se alatura partidului condus de Ion Iliescu. Surse din PDSR sustin ca Ovidiu Grecea a avut pina acum cel putin doua runde de negocieri cu reprezentanti de seama ai partidului. Saptamina trecuta, vineri, Ovidiu Grecea s-a intilnit cu prim-vicepresedintele Adrian Nastase. In cursul intrevederii, Grecea si-a manifestat dorinta de a se inscrie in acest partid si si-a oferit serviciile pentru a conduce Departamentul de Control al Primariei Capitalei, in cazul in care Sorin Oprescu ar cistiga alegerile de duminica. La doua zile distanta, duminica, Grecea a repetat oferta in fata candidatului PDSR, propunerea fiind acceptata. VICTOR BRATU CNSAS si-a suspendat activitatea din cauza obstacolelor care se ridica in fata sa SRI, acuzat ca masluieste dosarele In dosarele fostei Securitati "s-a facut curat". Aceasta este concluzia Colegiului Consiliului National pentru Studierea Arhivelor Securitatii. Daca pina acum acest lucru era banuit, acum el a devenit o certitudine. "Avem certitudinea ca dosarele care ne sint furnizate (de catre SRI - n.r.) sint preselectate, fragmentare, daca nu chiar modificate in structura si in continutul lor", ne-a declarat presedintele Colegiului, Gheorghe Onisoru. Membrii Colegiului si-au dat seama de acest lucru in momentul in care au vrut sa verifice dosarele candidatilor din turul doi. "Ne-am dus sa-i verificam pe candidatii din orasele mari si din Bucuresti, care s-au clasat pe locul doi. N-am putut. Ni s-a spus sec ca nu au dosare. Nici la cartoteca nu sint. Oameni despre care toata lumea stie ca au colaborat cu Securitatea nu apar acolo", ne-a declarat presedintele Onisoru. Intr-un comunicat al CNSAS, elaborat dupa o sedinta a Colegiului, se arata clar: "Sintem pusi in mod sistematic in conditia unor intrusi indezirabili, care nu-si pot desfasura activitatea decit sub supravegherea atenta a unor reprezentanti ai SRI-ului, cit mai departe de depozitele si evidentele de arhiva". Colegiul CNSAS acuza direct SRI ca impiedica aplicarea Legii Ticu: "Aminarea indefinita a semnarii protocolului de colaborare cu principalul detinator de arhiva - SRI - dovedeste din partea acestei institutii o anumita incapacitate de a asuma spiritul si litera Legii nr.187/1999 privind accesul la propriul dosar si deconspirarea Securitatii ca politie politica", se arata in comunicatul CNSAS. Pe linga faptul ca SRI amina mereu semnarea protocolului, astfel incit CNSAS sa aiba acces direct in arhiva, municipalitatea nu rezolva problema sediului, fapt pentru care Colegiul CNSAS este gazduit, provizoriu, de catre Camera Deputatilor. Drept urmare, Colegiul CNSAS a decis sa intre in greva. "Datorita acestei situatii, fiind obligati sa lucram in conditii improvizate, Colegiul CNSAS a luat hotarirea sa- si suspende investigatiile pina in momentul in care ele se vor putea desfasura in conditiile legii, pe un fond de cooperare", se arata in comunicat. Gheorghe Onisoru ne-a precizat ca situatia in care CNSAS a fost pus de catre SRI va fi prezentata CSAT. TEODORA GEORGESCU SRI apeleaza la arbitrajul CSAT Referitor la Comunicatul nesemnat al Colegiului C.N.S.A.S., din data de 14 iunie 2000, Biroul de Presa al Serviciului Roman de Informatii este imputernicit sa faca urmatoarele precizari: La solicitarile scrise ale Colegiului C.N.S.A.S., reprezentanti ai Serviciului Roman de Informatii, impreuna cu unii membri ai acestuia, au identificat in fisierul arhivei persoanele ale caror dosare se aflau in arhiva centrala sau in arhivele sectiilor judetene. Toate dosarele identificate, fie ca se aflau in Bucuresti, fie in provincie, au fost puse la dispozitia membrilor Colegiului C.N.S.A.S., in original, in forma in care se gaseau arhivate. In ceea ce priveste incheierea unui protocol de colaborare cu Colegiul, precizam ca inca din ziua de 12 iunie a.c., directorul Serviciului Roman de Informatii, domnul Costin Georgescu, a stabilit de comun acord cu presedintele Colegiului C.N.S.A.S., domnul Onisoru Gheorghe, o intilnire a conducerilor celor doua institutii in data de luni, 19 iunie a.c., pentru definitivarea documentului respectiv. Consideram ca Serviciul Roman de Informatii a dat si da dovada de spirit de cooperare si de buna credinta si precizam ca este pe deplin hotarit sa actioneze in conformitate cu prevederile Constitutiei Romaniei, ale Legii nr. 187/1999 privind accesul la propriul dosar si deconspirarea Securitatii ca politie politica, precum si ale Legii Sigurantei Nationale. In situatia in care se confirma faptul ca acest Comunicat apartine Colegiului C.N.S.A.S., Serviciul Roman de Informatii solicita C.S.A.T. sa verifice acuzatiile facute la adresa institutiei noastre, comparind dosarele deja studiate de memrbii Colegiului cu microfilmele aflate in arhiva S.R.I.", se arata intr-un comunicat al Biroului de Presa al SRI. Pentru serviciul lui Costin Georgescu, forma bate fondul In prima faza, autenticitatea comunicatului a fost pusa sub semnul intrebarii de surse din conducerea SRI. Insistind sa nu fie citate, sursele amintite au gasit "doua lucruri ciudate: acest organism nu se numeste Consiliul National pentru Sudierea Arhivelor Securitatii, ci Colegiul Consiliului National pentru Studierea Arhivelor Securitatii, iar in al doilea rind exista o stampila, dar nici o semnatura". CRISTINA SOFRONIE Pentru scorul inregistrat la alegeri, Emil Constantinescu a frecat ridichea PNTCD Liderii Partidului National Taranesc Crestin Democrat au avut marti seara sfat de taina, la Cotroceni, cu Emil Constantinescu. Alaturi de Ion Diaconescu au fost prezenti si cei care au constituit staff-ul electoral al PNTCD - Ioan Muresan si Remus Opris. Convocarea la presedintie a liderilor taranisti care au mai putut fi gasiti in Bucuresti i-a dat prilejul lui Emil Constantinescu sa-si exprime nemultumirea fata de rezultatele dezastruoase obtinute de PNTCD in primul tur al alegerilor locale. Potrivit unor surse, taranistii dovedeau clar ca sint depasiti de situatie, iar Diaconescu nu voia in ruptul capului sa recunoasca infringerea. Presedintele Constantinescu le-a sugerat taranistilor sa-si schimbe structurile de campanie electorala. Sursele citate ne-au relatat ca Diaconescu si Muresan se faceau ca nu inteleg nemultumirile presedintelui. S-a convenit sa se caute o formula prin care la alegerile generale taranistii sa mearga impreuna cu liberalii. Reamintim ca PNL, care a candidat sub propriul semn, a obtinut rezultate mai bune decit PNTCD, care s-a ascuns sub umbrela siglei CDR. Vicepresedintele PNTCD, Tanase Barde - care l-a sustinut cu fervoare pe generalul Cirlig pentru sefia politiei constantene si ai carui ciraci, la ziua lui de nastere, au desfigurat un ziarist, distrugindu-i si aparatura - a facut fete-fete la intilnirea cu presedintele, justificind huliganismul subordantilor generalului, cu mult tupeu, spunind senin ca "nimeni nu e de vina". De fapt, spun surse PNTCD, chiar si unii taranisti au un dinte impotriva vicepresedintelui Barde, pe motiv ca acesta il cocoloseste pe deputatul Ion Botescu, si el constantean. Sursele amintite spun ca Barde il sustine pe Botescu pentru sefia Comisiei pentru supravegherea companiilor de asigurari si burselor de valori. "In aproape patru ani nu a luat cuvintul in parlament decit de aproape 20 de ori, iar el e vicepresedinte la Comisia pentru buget-finante din Camera Deputatilor, calitate in care avea prilejul sa se remarce pina acum". Potrivit fisei parlamentare, la Botescu figureaza, la initiative legislative: propunerea privind mecanismele de stimulare a comertului exterior romanesc si organizarea si functionarea Eximbank. Constantinescu a fost de acord, se pare, cu ideea anuntarii concomitente a candidaturii pentru functiile de presedinte si de prim-ministru, dupa modelul politic din Occident, anuntul fiind facut de presedintele PD, Petre Roman. PNTCD trage linie pe 1 iulie Conducerea PNTCD a decis, in sedinta de ieri, convocarea, la 1 iulie, a unui fel de Comitet de Conducere largit, echivalentul fostei Delegatii Permanente, in care sa fie analizate rezultatele derizorii obtinute de taranisti in alegerile locale si o eventuala politica de aliante a partidului. Surse taraniste ne-au declarat ca ieri parerea aproape unanima a conducerii PNTCD a fost ca sint slabe sperante pentru o alianta, si in viitor, cu PNL. In privinta rezultatelor obtinute la primul tur de scrutin, sursele citate au spus ca sint "catastrofale si ca nu e de inteles cum de se mai incapatineaza unii sa sustina ca PNTCD a cistigat alegerile". Aceleasi surse pareau sceptice in privinta mentinerii actualei coalitii, asa incit "nu mai conteaza rezultatul total al voturilor obtinute de actualul arc guvernamental". Liderii PNTCD recunosc acum implicit si neputinta in luarea deciziilor politice: la sfirsitul celor patru ani de cind se afla la putere, ei au decis ieri ca sedintele lor de conducere sa fie asistate de consilieri politici. Acestia vor fi propusi din rindul celor care au ocupat functii in guvern sau in conducerile unor institutii. CRISTINA SOFRONIE CRISTIAN OPREA Victimele mineriadelor cer ridicarea imunitatii parlamentare a lui Ion Iliescu Piata Universitatii va fi inchisa astazi, intre orele 19.00 si 21.00, la initiativa Aliantei Civice, Asociatiei Victimelor Mineriadelor, Grupului pentru Dialog Social si Societatii Timisoara. Ana Blandiana spune ca refacerea "Pietei Universitatii" pentru doua ore, la zece ani de la tot ce s-a intimplat, este un test important. Daca in Piata Universitatii vor veni doar citeva zeci de persoane, in loc ca piata sa fie plina ca acum zece ani, "nici nu mai trebuie sa se dea bani pe afise electorale", spune Ana Blandiana. Despre balconul de la Universitate, Ana Blandiana spune ca, daca ar fi deschis, nu stie "cine ar mai putea sa vorbeasca". Un comunicat de ultima ora, sosit la redactie ieri dupa-amiaza, arata ca Asociatia Victimelor Mineriadelor '90- '91 "a cerut procurorului general Mircea Criste sa initieze procedura de ridicare a imunitatii parlamentare a senatorului Ion Iliescu, vinovat de singele varsat in 13-15 iunie 1990". CHRISTIAN LEVANT Aberatüia zilei Enoriasii care nu voteaza cu UDMR nu mai au voie la biserica Fodor Imre, candidatul UDMR la Primaria Tirgu-Mures, este in culmea disperarii, acest lucru reiesind din pliantele tiparite pentru al doilea tur de scrutin. "Daca in fiecare circumscriptie ar mai fi votat trei persoane acum ati fi avut primarul vostru, maghiar. Inca mai putem face ceva pe 18 iunie", scrie in limba maghiara, in pliantele distribuite in cutiile postale, dar si la biserica. De altfel, in prima duminica de dupa alegeri, fiecare preot din bisericile maghiare va cere enoriasilor buletinul, iar cei care nu au stampila "votat" nu vor avea acces in biserica. Se pare ca acesta este ordinul pastorului Tökes Laszlo. Fodor Imre il are contracandidat pe prefectul de Mures, Dorin Florea. CORA MUNTEAN Gheorghe Tinca, sustinut pentru a-l inlocui pe Mihail Erbasu din fruntea ApR Bucuresti Pentru rezultatele extrem de slabe otinute de catre ApR in alegerile locale, la Bucuresti, Mihail Erbasu, presedintele organizatiei, va fi "matrasit", dupa cum sustin surse din conducerea partidului. El va fi inlocuit, conform acelorasi surse, cu vicepresedintele Gheorghe Tinca, in cazul in care acesta va accepta. Propunerea se afla, se pare, pe masa presedintelui Teodor Melescanu, care nu s-a pronuntat pina acum. O decizie se va lua la Consiliul National al ApR, care va avea loc in luna iulie. In ApR exista un puternic "curent" impotriva lui Mihail Erbasu, din care fac parte si vicepresedintii Mugurel Vintila si Adrian Balanescu, oameni care, in repetate rinduri, in cadrul Biroului Executiv al partidului, i-au reprosat lui Erbasu faptul ca nu are o campanie electorala puternica. Lui Erbasu i se mai reproseaza si calitatea oamenilor alesi sa reprezinte ApR in cursa pentru ocuparea posturilor de primar de sector. Acestia au inregistrat la scrutinul din 4 iunie scoruri proaste, lucru care nu a trezit candidatilor "mustrari de constiinta", unul dintre acestia afirmind chiar ca a candidat numai pentru a-si face "carte de vizita". TEODORA GEORGESCU Prefectul de Ilfov, gata sa piarda scaunul din cauza lui Bebe Ivanovici Presedintele filialei PDSR Ilfov, Bebe Ivanovici, nu a reusit ieri sa ajunga in fruntea Consiliului Judetean Ilfov. Sedinta de consiliu in care trebuia aleasa conducerea, s-a aminat pentru sfirsitul saptaminii din cauza nerespectarii procedurii. Prefectul Alexandru Vaida (PNTCD), si presedinte al CDR Ilfov, nu a respectat procedura de convocare a membrilor consiliului si nu a existat nici cvorumul necesar, ne-au declarat surse din Consiliul Judetean. Bebe Ivanovici ne-a confirmat ieri ca CDR si PNL Ilfov au semnat un alt protocol cu PDSR, dupa ce semnasera unul cu PD. Protocol care prevede alegerea lui Ivanovici in fruntea consiliului. Secretarul general al PNTCD, Remus Opris, ne-a declarat ieri ca spera ca Alexandru Vaida sa nu il sustina pe Bebe Ivanovici. Surse guvernamentale ne-au declarat ca Alexandru Vaida ar putea fi demis astazi, de guvern, din functia de prefect de Ilfov, la cererea PNTCD. De cealalta parte, conducerea centrala a PNL, prin vocea presedintelui Mircea Ionescu-Quintus, este de acord cu sustinerea lui Bebe Ivanovici. Quintus a spus ieri ca acolo unde nu sint candidati PNL sau CDR la presedintia Consiliilor Judetene, liberalii pot sa negocieze cu orice alt partid. LUCIAN PURCAREANU Caruselul Aliantelor Marian Enache promite: "ApR nu se va alia cu PDSR si cu PRM" "ApR nu va face alianta preelectorala cu PDSR si PRM", ne-a declarat vicepresedintele ApR, Marian Enache. Motivul pentru care PRM a fost scos din carti este ca "acest partid este unul de opinie", dupa cum a afirmat Enache, desi majoritatea liderilor aperisti spun printre dinti ca este un partid extremist. Cit despre PDSR, Marian Enache ne-a precizat ca "nu putem face alianta preelectorala cu PDSR deoarece noi sintem mai de centru, iar ei sint de stinga". O decizie in privinta aliantelor pentru alegerile generale din aceasta toamna se va lua insa la Consiliul National al ApR, care va avea loc in luna iulie. In structurarea unei viitoare aliante, ApR va pleca, insa, de la ideea conform careia partidele cu care se vor alia sa-l sustina la prezidentiale pe Teodor Melescanu. "ApR este in situatia de a putea prezenta un candidat competitiv, cu sanse reale in cursa prezidentiala, precum si liste de candidati la alegerile parlamentare, care vor sustine un program propriu de guvernare", a precizat Enache. Mai mult chiar, Marian Enache a declarat ca este "inacceptabila ideea de a relua politica economica din 1992-1996", perioada cind PDSR a fost la guvernare. Mesaj transmis din gura-n gura: "Votati Basescu!" Cea mai buna dovada ca ApR nu-i suride o apropiere de PDSR este si pozitia partidului in legatura cu turul doi de scrutin in Bucuresti. Desi liderul ApR, Teodor Melescanu, nu a declarat oficial sustinerea vreunuia dintre cei doi candidati, Sorin Oprescu sau Traian Basescu, surse din partid ne-au declarat ca, din gura in gura, mesajul a fost "Votati cu Basescu!". Cit despre aliante cu actualele partide de la guvernare, liderii ApR nu exclud nici o posibilitate. Dar conditia principala este aceeasi: sustinere pentru Teodor Melescanu. PNTCD si PNL si-au anuntat, insa, sustinerea pentru actualul sef al statului, Emil Constantinescu. Lucru stipulat si in protocolul CDR. PD il are candidat pe Petre Roman. ApR asteapta propunerea scrisa a PNL In urma cu doua zile, prim-vicepresedintele PNL Valeriu Stoica afirmase ca o varianta de participare a PNL la alegerile parlamentare ar putea fi in cadrul unei coalitii mai largi, care sa includa, pe linga PNTCD si PNL, PD si ApR. Vicepresedintele ApR, Marian Enache, a declarat insa ca pina nu se primeste o oferta clara, discutata in forurile de conducere ale PNL, varianta propusa de prim-vicepresedintele liberal nu este luata in considerare. "De multe ori una zice Stoica si alta Quintus", a adaugat Enache. TEODORA GEORGESCU Quintus nu se grabeste ca fata mare "Declaratiilor referitoare la problema realizarii unor coalitii pentru generale li se potriveste foarte bine proverbul cu fata mare care se grabeste la maritat", a declarat ieri presedintele PNL, Mircea Ionescu Quintus. Astfel, fara sa-l nominalizeze, el l-a expediat in zona grabei matrimoniale pe prim- vicepresedintele Valeriu Stoica, acesta fiind cel care acum citeva zile a avansat varianta realizarii unei coalitii anti PDSR, formata din PNL- PNTCD- PD si ApR, iar dupa generale cu posibilitatea alaturarii UDMR. Quintus a spus raspicat ca aceste declaratii, facute chiar si de el, sau alti lideri PNL, nu sint decit puncte de vedere personale, interesante, dar ca discutarea lor trebuie sa aiba loc in Biroul Permanent Central al PNL, si numai Consiliul National al partidului poate da, prin vot, verdictul. Quintus a avansat si perioada in care vor avea loc discutiile: dupa ce PNL va avea rezultatele finale ale turului doi, luna iunie este dedicata unor astfel de negocieri, "cel mai tirziu la inceputul lui august". In privinta relatiilor cu CDR pentru generale, Quintus a reaminit de Protocolul semnat, care prevede liste comune si candidat comun la Presedintie, insa imediat a adaugat: "Ce se poate intimpla cu CDR, cu coalitia? Sint perspective greu de estimat acum". Totul pentru pragul de cinci la suta Mircea Ionescu Quintus l-a expediat in coltul "uitucilor" pe omologul sau taranist, Ion Diaconescu. Nici pe acesta nu l-a nominalizat, dar a spus ca "a citit cu mirare anumite declaratii" referitoare la nemajorarea pragului electoral de la 3 la 5 la suta. Quintus si-a motivat mirarea: "la inceputul primaverii toti ne-am declarat de acord cu cresterea pragului electoral. Nu vad nici un motiv ca PNL sa-si schimbe pozitia. Am ramas pe aceeasi pozitie si cind rezultatele de la Bucuresti nu ne incurajau, se contura un 4 la suta, si deci nu stiam ca media PNL va fi in jur de 8 la suta". "Partidele care nu pot depasi acest prag inseamna ca nu au sustinerea maselor ca sa-i trimita in parlament. PNL nu are nici un motiv sa revina asupra acestei hotariri", a declarat Quintus. CRISTINA SOFRONIE Agenda electorala Ultima repriza din finala Basescu-Oprescu Pregatirea celui de-al doilea tur de scrutin pentru Primaria Capitalei a intrat pe ultima suta de metri. Candidatii pentru fotoliul de primar general, doctorul Sorin Oprescu si ministrul transporturilor Traian Basescu, se vor intilni asta-seara, in direct, la Teatrul Giulesti, intr-un talk-show electoral de "111 grade Celsius". Intilnirea dintre cei doi cistigatori ai primului scrutin si ultima confruntare televizata inaintea alegerilor de duminica va fi transmisa live de PRO TV, incepind de la ora 20.00. "Meciul secolului" dintre candidatul PDSR si cel al PD se va desfasura dupa cele mai stricte reguli, in fata suporterilor celor doi combatanti. Florin Calinescu, "arbitrul" intilnirii, le-a pregatit celor doi candidati probe-surpriza. ( S.E. ) La Mioveni-Arges se refac alegerile pentru postul de primar Lovitura de teatru ieri, in Arges. Prin sentinta civila nr. 6325, Judecatoria Pitesti a hotarit ca alegerile din orasul Mioveni se invalideaza. Magistratii au dat solutia pe baza contestatiei celui de-al doilea clasat in cursa penrtru primar, Ioan Stanculescu, dar si a Circumscriptiei Electorale nr. 3 Arges, care a demonstrat ca la Mioveni nu s-a intrunit procentul de 50% plus 1 din numarul de alegatori prezenti la vot. Pe baza de probe s-a aratat ca la centralizarea datelor din primul tur de scrutin, au fost mentionate 1.395 de voturi nule, dar in realitate au existat doar 387. Diferenta de 1.008 voturi trecute la nule reprezinta, de fapt, voturile anulate ale alegatorilor care nu s-au prezentat la vot. Cum cifrele din procesele verbale au inregistrat grave inexactitati, instanta a dispus invalidarea alegerilor din 4 iunie, desi actualul primar Vasile Costescu, de la PDSR, cistigase din primul tur. In consecinta, Costescu se va infrunta duminica in turul doi, cu socialistul Ioan Stanculescu. ( G.M. ) Corneliu Vadim Tudor il sprijina pe Radu Mazare in lupta pentru Primaria Constanta Candidatul independent Radu Mazare este sustinut in lupta pentru Primaria Constantei de catre Corneliu Vadim Tudor, care i-a indemnat pe membrii si simpatizantii PRM din orasul de la malul marii sa-l voteze. Intr-o declaratie publica, senatorul si-a argumentat alegerea: "Aceasta este convingerea conducerii centrale a PRM, ca, la ora actuala, cea mai buna alegere este acest tinar gospodar care a facut cu prisosinta dovada ca este un om foarte capabil, energic si animat de dorinta de sluji comunitatea. (...) De partea cealalta, contracandidatul sau, Tudor Balta, nu s-a facut remarcat pina acum decit prin viteza uluitoare cu care s-a deplasat orisiunde era un ciolan de impartit". Pentru a-si argumenta parerea despre "carieristul de duzina" Tudor Balta, Vadim a deconspirat negocierile pe care candidatul PDSR le-a avut cu seful filialei locale a PRM. "Am sa intru in PRM daca ma face Vadim ministru!", sustine tribunul ca ar fi afirmat Balta. BNC al PNTCD se transforma in arena Dupa ultima sedinta a Biroului National Central al PNTCD, liderii taranisti nu se arata dispusi sa renunte la "serviciile" ministrului mediului, Romica Tomescu. De aceea, s-a hotarit ca la urmatoarea sedinta BNC sa se apeleze la o confruntare directa intre promotorul Legii 1/2000, Vasile Lupu, si ministrul mediului, Romica Tomescu, pentru a se decide "cu textele pe masa" care dintre solutiile propuse de cei doi ramin valabile. Acest lucru nu a putut fi facut in aceasta sedinta, Vasile Lupu fiind plecat in delegatie, dupa cum au declarat liderii PNTCD. ( M.C. ) Aproape 400 milioane pentru sapte oameni la APCE Delegatia Senatului la Adunarea Parlamentara a Consiliului Europei va cheltui peste 385 milioane de lei din buget pentru cinci senatori si doi experti. Din delegatie fac parte Cristian Dumitrescu (PD), Gyorgy Frunda (UDMR), Rodica Stanoiu (PDSR), Radu Vasile (independent), Stelian Pop (PNL), care il inlocuieste pe deputatul Andrei Chiliman, si doi experti parlamentari. Democratul Cristian Dumitrescu se bucura de cel mai mare fond, pe linga baremul hotelier de 1.200 franci francezi pe noapte si diurna, beneficiind si de cheltuieli de protocol de 3.000 de franci. ( N.I. ) Struguri acri pentru Muresan Liderii taranisti riposteaza fata de afirmatia presedintelui Mircea Ionescu-Quintus, conform caruia sansa CDR ar fi existenta unui program si a unei structuri preponderent liberala. Numarul doi taranist, Ioan Muresan afirma: "Nu credem ca un scor atit de faimos de 6,9%, obtinut de liberali la alegeri, le da dreptul sa conduca o coalitie. PNL ar trebui sa-si vada dimensiunile reale". Cererile PNL par taranistilor "niste orgolii", liberalii fiind sfatuiti sa se indrepte catre "o politica reala", adica: rezultatele slabe din alegeri si "un PDSR din ce in ce mai puternic". Vexat de afirmatiile liberalilor, Muresan declara: "Nu incetez sa ma mir de marea bucurie pe care o simt colegii nostri pentru scorul obtinut". Taranistii nu exclud posibilitatea ca la alegerile din toamna sa participe ca partid de sine-statator. De altfel, Remus Opris declara: "Experienta in alegerile locale a demonstrat ca CDR poate exista si fara PNL. Taranistii se declara rabdatori si asteapta ca PNL sa respecte protocolul semnat cu CDR. Taranistii spera in continuare in cristalizarea unei coalitii mult mai largi pentru a realiza o majoritate care sa-l sustina pe Emil Constantinescu la alegerile din toamna", a declarat Opris. ( M.C. ) Dreptul la replica In legatura cu articolul "Profesorul Hansa ameninta elevii din clasa a XII-a ca nu vor lua bac-ul daca nu-l voteaza!", din ziua de 14.06.2000, va rog sa publicati urmatoarele: 1. Profesorul Hansa nu discuta probleme politice in scoala si nu a abordat niciodata cu cele doua clase a XII-a astfel de probleme. 2. Directorul liceului nu are nici un amestec niciunde in examenul de bacalaureat al elevilor de la propria scoala, asta stie oricine are bacalaureatul. 3. Din cei 55 de elevi la clasele a XII-a la care, de altfel, nu are ore, profesorul Hansa nu a facut meditatii cu nici unul, cu exceptia sprijinului acordat dezinteresat unuia dintre elevi. 4. Profesorul Hansa in ultimii 10 ani nu a avut nici un corigent nici macar pe toamna pentru a avea motive sa faca meditatii pentru a-l trece clasa. 5. Din documentele de licitatie pentru mobilierul scolii cistigatorul si furnizorul este firma: "Avram si fiii" din Arad si nu firma GANVIT. 6. La gradina proprie muncesc pe rupte membrii familiei si oameni cu ziua si niciodata, absolut niciodata, elevii. 7. Cartierul Columbia este cel asupra caruia candidatul Hansa a staruit cel mai mult, fiind cel mai neglijat dintre cartierele din oras. In consecinta, oamenii stiu bine conceptia profesorului Hansa despre ce trebuie facut ca acest cartier sa fie scos din mizerie. Prof. Gh. Hansa directorul Liceului teoretic A. Saligny candidat la functia de primar al orasului Cernavoda 