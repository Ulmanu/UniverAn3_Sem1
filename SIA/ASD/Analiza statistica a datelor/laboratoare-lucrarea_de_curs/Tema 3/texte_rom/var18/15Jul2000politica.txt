 Desemnat in mod oficial de Consiliul National al ApR drept candidat la presedintie, Teodor Melescanu iese la atac: "Emil Constantinescu este un personaj de carton care se viseaza lider regional" Teodor Melescanu - candidatul oficial al partidului sau pentru Presedintia Romaniei; Campanie electorala proprie in vederea cistigarii unui numar cit mai mare de locuri la alegerile parlamentare, "astfel incit nici o guvernare sa nu se poata fara ApR", si continuarea discutiilor cu PNL, dar si cu alte partide politice "pentru o viitoare guvernare"; Exclusa fuziunea cu PNL, iar in vederea unei aliante preelectorale cu partidul lui Quintus, termenul-limita al negocierilor este 31 iulie; Acestea sint deciziile luate ieri de catre Consiliul National al ApR, intrunit la Bucuresti. Aliante doar cu ApR pe post de "vioara intii" Consiliul National al ApR a spus "nu" hotarit fuziunii cu liberalii sub sigla si mesajul PNL. Desi s-a pronuntat in favoarea "coagularii" centrului politic, Teodor Melescanu a intimpinat, oarecum, opozitia delegatilor filialelor. Acestia tin foarte mult la pastrarea identitatii ApR, dar cum ApR a avut in alegerile locale 9 la suta, si PNL mai putin, delegatii ApR vor ca o eventuala alianta cu PNL, ISL sau cu alte partide sa se faca pornind de la conditiile ApR. Acceptarea tandemului Melescanu presedinte - Stolojan prim-ministru este conditia principala impusa PNL pentru formarea aliantei. Melescanu chiar a declarat ca nici nu crede ca exista un alt impediment in calea mult-discutatei aliantei. De asemenea, i se va cere PNL sa-si asume raspunderea pentru "gafele actualei guvernari", dupa cum a propus Viorel Salagean. Multi dintre liderii filialelor ApR au protestat fata de o alianta cu PNL tocmai pentru ca face parte din actuala guvernare, iar ApR a atacat partidul in repetate rinduri. Echipa de negociatori cu PNL (Melescanu, Enache, Pasti) va cere liberalilor sa inceteze cu atacurile verbale la adresa ApR, atacuri gen "partid neocomunist", "criptocomunist", "nostalgici comunisti", si sa-si clarifice problemele legate de coruptie. Una dintre vocile puternice in ApR, Iosif Boda, s-a declarat insa impotriva cererii adresate PNL pentru asumarea gafelor guvernarii. "Nu sintem virgini nici noi pe scena politica. Unii dintre noi sintem obligati sa ne asumam raspunderea pentru ceva ce ne revine din perioada cit am fost in structuri de conducere". Deschidere catre polul social-democrat Desi nu s-a discutat concret decit despre PNL, liderul ApR, Teodor Melescanu, a transmis Consiliului National un mesaj clar: "Este necesar sa continuam consultari cu toate fortele politice, in perspectiva viitoarei guvernari. Trebuie sa nominalizam relatiile cu PDSR. Nu este exclus, chiar ne putem regasi intr-o viitoare guvernare. Trebuie sa deschidem canale de discutii si cu partide cu care nu avem discutii oficiale, cum ar fi PD". Oricum, orice alianta, chiar si cea cu PNL, nu va fi facuta pina cind nu va intruni consensul Conventiei Nationale a ApR, care se va intruni la 1 septembrie. Rezolutia Consiliului - trimisa imediat PNL Theodor Stolojan ramine propunerea ApR pentru functia de viitor prim-ministru, in tandem cu Melescanu. Cu toate acestea, Stolojan nu a fost prezent la sedinta de ieri. Nominalizarea tandemului Melescanu-Stolojan si politica de alianta cu PNL au fost trecute intr-o Rezolutie in trei puncte, adoptata in unanimitate. Conform acesteia, Consiliul National a mandatat Biroul Executiv sa se continue negocierile cu PNL, in vederea formarii "unei constructii politice noi". Nicaieri in Rezolutie nu se specifica termenul de "alianta" sau "fuziune". De asemenea, se arata ca "indiferent de rezultatul negocierilor cu PNL", formarea unei forte politice noi si restructurarea clasei politice sa continue. Rezolutia a fost trimisa imediat PNL. Activizarea membrilor de partid, votul uninominal si parlamentul unicameral Aflat doar in faza de proiect, "Conceptul de campanie electorala" prezentat Consiliului National de catre Marian Enache a iscat zimbetele celor prezenti. Si aceasta din cauza termenilor care aduceau aminte de discursurile comuniste. Ca de exemplu, "este obligatorie activizarea membrilor de partid; organizatiile locale vor organiza sedinte lunare cu tot activul; in afara sedintelor, organizatiile locale vor distribui materiale propagandistice membrilor". Pina una-alta, acest "concept" va fi modificat de catre Comandamentul de campanie, ales de Consiliul National si format din Teodor Melescanu - presedinte; Marian Enache - director; Dan Mihalache - director executiv, si Vladimir Pasti - responsabil pentru strategia politica. Termenii comunisti din proiectul campaniei se bat insa cap in cap cu viziunile politice ale lui Melescanu. Acesta a trasat deja obiectivele viitoarei guvernari: reforma reformei economice (prin reforma sistemului fiscal); reforma politicului (prin introducerea votului uninominal si ajungerea, in 2008, la parlament unicameral); reforma statului si reforma sociala. Toate acestea in paralel cu reforma partidului. Umbra lui Costea. La conceptul de campanie electorala Gheorghe Tinca este cel care a facut ca Sala Omnia a Senatului, unde s-a desfasurat Consiliul National, sa se cufunde intr-o liniste desavirsita. Sub tirul reprosurilor lui Tinca la adresa conducerii ApR, reprezentantii filialelor au amutit, pentru ca, in final, sa explodeze intr-un ropot de aplauze. "Taria noastra ni se duce printre degete. Partidul nostru nu macina altceva decit Costea, fir rosu, sondaje. Nu ne vedem obiectivul. Nu avem o viata de partid. Bijbiim, continuam sa ne facem ca lucram, mai avem o discutie cu presedintele, mai stam la un taifas. Cu un astfel de stil de lucru, noi nu putem conduce tara!", a afirmat Tinca. Desi Melescanu l-a mai intrerupt pe Tinca cu mici ironii, pentru a-i mai reduce din elanul apocaliptic, Tinca nu s-a ferit sa "arunce la cos" proiectul partidului pentru campania electorala. Termenii generali ai acestuia, expresii de genul "un nou inceput in istorie", "o noua clasa conducatoare", "militantii partidului", "activizarea membrilor de partid", l-au determinat pe Tinca sa-i ceara lui Melescanu "sa puna deoparte acest proiect si sa faca altul" deoarece acesta contine termeni "ramasi, probabil, de la Costea". TEODORA GEORGESCU Consiliul National al ApR a ales ieri noul Birou Politic Operativ al partidului. Din acesta fac parte Teodor Melescanu - presedinte, Gheorghe Tinca, Marian Enache, Eugen Durbaca, Constantin Boscodeala si Vladimir Pasti - vicepresedinti, Paul Dobrescu - secretar general si Adrian Balanescu, Mihai Berca, Iosif Boda, Viorel Salagean, Emil Putin, Dan Mihalache, Doru Viorel Ursu si Nicolae Popa - membri. Totodata, si-au prezentat demisiile presedintii organizatiilor Vaslui, Mehedinti, Timisoara, Bucuresti, Bihor si Constanta. ( T.G. ) O declaratie timpita: "Nu comentez lucruri timpite, spuse de oameni timpiti" Laura Grigoras, vicepresedinte al ApR, si-a prezentat, joi seara, demisia din aceasta functie si din partid, printr-o scrisoare deschisa pe care i-a trimis-o liderului ApR, Teodor Melescanu, continind acuzatii in privinta modului in care acesta a condus partidul, a numit vicepresedintii si a promovat mesajul si politica de aliante ale acestei formatiuni. Vicepresedintele ApR Laura Grigoras a fost, pina joi, responsabila cu problemele de tineret. Ea a aparut pe coperta albumului "Eterna si fascinanta Romanie", editat de firma Group Saintonge Edition a lui Adrian Costea. Grigoras arata, in scrisoarea deschisa adresata lui Melescanu, ca se desolidarizeaza de partid si de cei care il conduc pentru ca, la implinirea a trei ani de la infiintare, ApR nu a reusit sa-si indeplineasca nici una din promisiunile facute in 1997, in momentul desprinderii de PDSR. Ea il acuza pe presedintele ApR ca a determinat "caderea" partidului pe care il conduce prin politica pe care a aplicat-o, prin faptul ca a adunat in jurul sau un "intreg clan de fosti membri PCR", si "a acceptat si binecuvintat venirea si propasirea a tot soiul de dinozauri" pe care i-a numit in functii de vicepresedinte. Presedintele ApR, Teodor Melescanu, a refuzat sa raspunda acuzelor din scrisoarea Laurei Grigoras, spunind ca nu comenteaza "lucruri timpite, spuse de oameni timpiti". El a afirmat ca, daca Laura Grigoras doreste sa se faca cunoscuta in acest mod, nu are decit si ca asteapta ca pina la alegerile din toamna sa mai apara astfel de scrisori. ( Mediafax ). "Pericolul public" nr. 1 - Emil Constantinescu In fata Consiliului National, Teodor Melescanu l-a atacat dur pe actualul sef al statului, Emil Constantinescu. Semn ca liderul ApR s-a lansat deja in campania electorala. Melescanu l-a acuzat pe Constantinescu de faptul ca "a instrumentat diversiuni vizind diminuarea simpatiei pentru ApR" prin formarea unei imagini despre partid ca fiind amestecat in scandaluri de coruptie cu "finantari dubioase" si ca ar avea legaturi cu PDSR si Ion Iliescu. "Nu exista, in tot trecutul meu, in tot trecutul nostru ca partid, nici un lucru de care sa-mi fie frica, nici un lucru de care sa-mi fie rusine, nici un lucru care sa ma poata determina sa bat in retragere, sa dau inapoi! Asta sa fie foarte clar!", a declarat Melescanu, in aplauzele membrilor de partid. Acuzindu-l direct pe Constantinescu de "degradarea fara precedent a vietii publice", de "prabusirea prestigiului institutiilor statului", Melescanu l-a caracterizat pe actualul presedinte drept "Un pericol public": "Un sef de stat care, in disperare de a fi reales, isi acuza propria tara de contrabanda, un sef de stat capabil sa compromita relatiile cu alte state doar pentru a face demonstratii abstracte de vinovatie, ar merita sa nici nu mai fie lasat sa candideze. El nu este un om de stat, nici macar un om politic, ci un pericol public", a afirmat liedrul ApR, si asta nu este tot. In aplauzele delegatiilor, Melescanu si-a continuat atacul la fel de dur, calificindu-l pe Constantinescu drept un "personaj de carton care se viseaza lider regional", "care face jocuri de culise si provoaca caderi de guvern prin telefon". ( T.G. ) Cotrocenii catre Melescanu: "Jalnica forma de dialog pentru un prezidentiabil!" Consilierul prezidential, Dorin Marian, seful Administratiei prezidentiale, i-a replicat ieri dur lui Teodor Melescanu. Oficialul Cotrocenilor afirma ca "acuzele pe care domnul Teodor Melescanu i le-a adus (...) presedintelui Romaniei sint iresponsabile" si continua spunind ca "singura lor justificare rezida in interesele electorale ale liderului ApR". Dorin Marian constata ca "in ultima luna, candidatul ApR la presedintie s-a prabusit in sondaje", iar Melescanu insusi "stie foarte bine ca al patrulea clasat nu are nici o sansa sa ajunga in turul doi al alegerilor" si, de aceea, "disperarea liderului ApR poate fi de inteles". Numai ca "ramine (...) greu de explicat cum un om, care isi doreste cea mai importanta functie a statului roman, isi pierde complet controlul, ajungind sa-si transforme propriul discurs politic intr-un sir de acuzatii absurde". Consilierul prezidential observa pe de alta parte ca aceste acuzatii "vin tocmai de la ministrul de externe al domnului Iliescu si al unui regim a carui prestatie politica ne-a tinut in afara portilor Europei din motive pe care astazi le intelegem din ce in ce mai bine". Nu in ultimul rind, Dorin Marian subliniaza ca Melescanu "are vechiul reflex comunist de a confunda imaginea Romaniei cu propria lui imagine si de a proclama interesele lui si ale clientelei sale politice drept interese nationale". Reamintindu-i ca a facut parte din conducerea care s-a implicat in contrabanda cu petrol si in negocierea instalarii firului rosu, consilierul prezidential ii spune lui Melescanu verde-n fata: "Jalnica forma de dialog pentru cineva care aspira sa-i reprezinte pe romani!". CRISTIAN OPREA Sub amenintarea convocarii unui Congres Extraordinar, Filialele PNL cer continuarea negocierilor cu ApR Cu numai o zi inaintea Consiliului National al PNL, filialele partidului au dat ieri o lovitura neasteptata conducerii de la Bucuresti. Practic, la intilnirea cu reprezentantii liberalilor din teritoriu, se poate spune ca Biroul Permanent Central al PNL a "primit una peste bot". Dupa ce a avut intilniri, "la separeu", cu liderii filialelor, prim-vicepresedintele PNL a reusit sa rastoarne in favoarea sa decizia luata de BPC al PNL cu numai doua zile in urma. Ieri, din cele 47 de filiale PNL, 39 au fost pentru continuarea negocierilor cu ApR, 6 pentru participarea pe liste proprii, o organizatie s-a pronuntat pentru formarea unei mari coalitii, iar un sef de filiala nu a avut mandat. O adevarata premiera a constituit-o pozitia de fronda - santaj a filialelor: in cazul in care Consiliul National de astazi va lua o decizie contrara realizarii aliantei cu ApR, nu este exclusa convocarea unui Congres extraordinar al PNL. Tragind linie, se poate spune ca toate acestea nu vin decit sa-l amarasca pe Emil Constantinescu, daca si-a mai pus o minima speranta ca la Consiliul National de azi al PNL s-ar fi putut vota pentru sustinerea tandemului Constantinescu-Isarescu, ceea ce ar fi putut constitui un mic semnal de largire a bazei sale electorale. Dupa intilnirile cu Stoica, "teritoriul" da cu tifla "centrului" PNL Cu numai doua zile in urma, la conferinta de presa a partidului, chiar presedintele Mircea Ionescu-Quintus a facut cunoscuta decizia BPC, cel mai important aspect fiind sustinerea lui Theodor Stolojan pentru functia suprema in stat. Cu alte cuvinte, prin decizia de a-l sustine pe Stolojan si nu pe Melescanu pentru Presedintia Romaniei, conducerea PNL spunea un "NU" politicos ApR, stiut fiind ca partidul lui Melescanu a pus drept conditie nenegociabila - a unei viitoare aliante/ fuziuni cu PNL- sustinerea liderului aperist, Stolojan fiind "rezervat" pentru functia de prim- ministru. Pe cale de consecinta, se miza pe o reactie de incremenire pe pozitie a ApR, ceea ce bloca negocierile, cel putin pe cele preelectorale. Lucru evident si din declaratia lui Stolojan, facuta chiar dupa anuntul deciziei BPC al PNL: se va inscrie in PNL, "sub rezerva" ca cele doua partide vor face alianta/fuziune. Ceea ce este imposibil fara sustinerea tandemului Melescanu-Stolojan, adica ceea ce vrea ApR. Ulterior, la o intilnire cu filialele ISL, cele care l-au repropulsat pe scena politica, Stolojan a recunoscut ca Melescanu e mai potrivit pentru functia de presedinte al tarii decit el. Revenindu-i "vint in pupa", dupa ce a traversat citeva zile pe apele involburate de opozitia primita de la aproximativ jumatate din BPC, la care se adauga si reactia fara precedent de dura a Senatului seniorilor liberali, Stoica a declarat ca dorinta sefilor de filiale de a convoca un Congres extraordinar - daca la Consiliul de azi nu se va cadea de acord cu alianta cu ApR - are la baza ideea ca, intr-o astfel de situatie exista "o contradictie" intre "baza" si "virful" partidului. Prin aceasta declaratie, Stoica face, practic, trimitere la situatia in care tot un Consiliu National al PNL a decis participarea pe liste separate a liberalilor in alegerile locale. Fata de decizia de atunci, conducerea PNL ridica din umeri spunind: Pai, daca asa a vrut «teritoriul» prin vot, cum era ca noi, un partid democrat, sa ne impotrivim la centru?". Cu asemenea precedent creat, conducerea PNL este bagata acum in corzile pe care singura si le-a fixat inaintea localelor. Propunere-compromis de rezolutie PNL: continuarea negocierilor cu ApR, fara nominalizarea candidatului la presedintie La ora inchiderii editiei noastre, BPC al PNL urma sa tina o noua sedinta in care sa decida daca va pune pe primul loc al proiectului de rezolutie care va fi inaintat astazi Consiliului punctul privitor la continuarea negocierilor cu ApR, urmind ca "numai in subsidiar", dupa cum declara ieri Stoica, sa existe si propuneri legate de discutii cu alte partide si de participarea pe liste proprii. Surse PNL sustin ca astazi va fi supusa votului Consiliului numai continuarea negocierilor cu ApR, fara a se face vreo nominalizare privind sustinerea la functia de sef al statului, solutie menita a mai tempera zbuciumul de orgolii din PNL si ApR. Nominalizarea ar urma sa fie facuta in jurul datei de 18 august, timp in care numele lui Melescanu va fi repus pe tapetul PNL, cu o rama lucitoare: procentele pe care se mizeaza ca i le vor aduce sondajele de opinie. CRISTINA SOFRONIE Bref PDSR ii raspunde lui Funderbruk Vicepresedintele PDSR, Ioan Mircea Pascu, il sfatuieste, printr-o scrisoare deschisa, pe fostul ambasador al SUA la Bucuresti, Funderbruk, sa infirme zvonurile conform carora ar fi fost angajat de Emil Constantinescu pentru campania sa electorala. In scrisoare Pascu raspunde unor declaratii ale lui Funderbruk, in care acesta recomanda ca Ion Iliescu si PDSR sa nu fie votati la alegerile din toamna. Pascu spune ca in declaratiile fostului ambasador s-au strecurat o serie de "inadvertente". El il intreaba pe Funderbruk de ce Romania nu a fost admisa in NATO, daca sub regimul Constantinescu s-au facut "progrese deosebite pe linia raporturilor cu Occidentul". Iar in ceea ce priveste nivelul de trai, liderul PDSR il intreaba pe Funderbruk "pentru ce se traia mai bine pe vremea «dezastruoasei mosteniri» decit acum". ( L.P. ) PSM nu vrea sa se alieze cu PSDR Negocierile dintre PSDR si PS au deranjat conducerea PSM, care ar fi dorit o fuziune PSM-PS. PSM sustinea fuziunea, dupa care ar fi dorit o polarizare in jurul noului partid si a PSMR si PSR. Fuziunea a cazut insa din cauza negocierilor PSDR-PS. Aceasta desi presedintele PSM, Ion Sasu, ar fi fost de acord chiar ca presedintele noii formatiuni sa fie liderul PS, Tudor Mohora. Sasu nu a fost insa de acord ca fuziunea sa aiba loc doar daca noul partid se afilia PSDR, dupa cum dorise PS. Ion Sasu a declarat ca doreste sa pastreze "entitatea si identitatea PSM". "De dragul unor posturi de deputati sau senatori nu vreau sa distrug stinga socialista", a afirmat liderul PSM, Ion Sasu. Asa ca PSM a ramas in negocieri doar cu PSMR si PSR. ( L.P. ) PNR vrea fuziune cu PUNR sub sigla sa PNR "tine legatura" cu toate formatiunile, exceptind UDMR, pentru a incheia o alianta pentru alegerile generale, a anuntat ieri, dupa Consiliul National, presedintele partidului, Virgil Magureanu. El a declarat ca exista o oferta de fuziune din partea PUNR, dar pina acum discutiile au fost exploratorii. Magureanu a afirmat ca membrii Consiliului National au fost de acord cu fuziunea, dar cu conditia ca aceasta sa se faca sub sigla PNR. Magureanu a aratat disponibilitatea PNR de a sustine o eventuala candidatura a lui Theodor Stolojan la presedintie, dar deocamdata asteapta finalizarea negocierilor ApR-PNL. Cu toate acestea, el a spus ca PNR ar putea avea un candidat propriu la presedintie. Pe de alta parte, liderul PNR s-a declarat nemultumit de rezultatele partidului la alegerile locale, rezultate analizate in Consiliul National. El a remarcat ca au existat deficiente organizatorice si de imagine, ceea ce a facut ca PNR sa fie "putin cunoscut" in teritoriu. Virgil Magureanu a mai spus ca au fost destituiti o serie de lideri ai organizatiilor locale din cauza rezultatelor slabe, iar Organizatia Bucuresti va fi restructurata. ( L.P. ) Remes va conduce negocierile cu Banca Mondiala in locul lui Basescu Decebal Traian Remes ar putea prelua functia de negociator-sef al Romaniei cu Banca Mondiala, dupa cum estimeaza Traian Basescu. Pina sa devina primar general al Capitalei, Basescu era negociator-sef, dar ca o exceptie de la regula stabilita de o hotarire de Guvern din 1992. Aceasta prevedea ca relatia tarii noastre cu FMI sa fie gestionata de Banca Nationala a Romaniei, iar cea cu Banca Mondiala de Ministerul Finantelor. Basescu renuntase la functia respectiva in momentul in care s-a incheiat programul PSAL, dar reprezentantul Bancii Mondiale in Romania si-a manifestat preferinta pentru ministrul transporturilor de atunci. In cazul in care Decebal Traian Remes ar prelua functia, el va coordona Programul PSAL ll. ( Narcisa Iorga ) Chiriasii de lux vor fi obligati sa dea locuintele din Primaverii pe apartamente la bloc Mai multi fosti demnitari, care nu mai au dreptul sa locuiasca in case de protocol, ei nemaifiind in functii care sa le permita acest lucru, le vor parasi pentru a se muta in blocurile pe care Regia Autonoma-Administratia Patrimoniului si Protocolului de Stat le va pune la dispozitie in zona bulevardului Decebal din Capitala. In aceasta situatie se afla 20 de chiriasi ai locuintelor de protocol ale RA-APPS. Aurel Vlaicu, directorul RA-APPS, a precizat ca, dupa ce vor fi terminate apartamentele, vor fi trimise instiintari chiriasilor, iar primii solicitanti vor fi cei care primesc locuinte in acel bloc. El a afirmat ca, in cazul in care nu vor exista solicitari, chiriasii care nu dau dusi din locuintele de protocol vor fi actionati in judecata, conform legilor in vigoare. Dintre toti chiriasii RA-APPS, fosti demnitari inca de pe vremea comunismului, foarte putini au renuntat de bunavoie la luxoasele locuinte, parasindu-le. ( C.O. ) Partidul Democrat isi face ordine in batatura Partidul Democrat tine mortis sa obtina un rezultat bun in alegerile generale, trecind deja la mobilizarea organizatiilor din teritoriu cu mesajul ca nu trebuie sa se imbete cu apa rece a locului pe podium din cursa pentru locale. Ca sa dea o pilda, Biroul Permanent National a luat decizia de sanctionare a acelora care au obtinut rezultate sub asteptari. Astfel, in sedinta de joi seara, conducerea PD a demis trei presedinti de organizatie (de la Cluj, Maramures si Vrancea), a suspendat Birourile Permanente ale altor trei organizatii (Calarasi, Olt si Galati) si a trimis echipe de la centru pentru reanalizarea situatiei din patru filiale (Brasov, Iasi, Tulcea si Vilcea). Spunem reanalizare pentru ca la sedinta Colegiului Director al PD, ce a avut loc cu doua saptamini in urma, se stabilisera cele 16 judete cu rezultate slabe in alegerile locale, aici fiind repartizati parte din secretarii executivi si parte din vicepresedintii partidului pentru a gasi cauzele esecului si a face rapoarte incluzind si masurile care se impun. Inaintea Biroului Permanent National de joi seara a mai avut loc o sedinta despre situatia organizatiilor locale, la nivel de Consiliu Executiv al PD. Secretarii executivi democrati nu se pronuntasera ferm pentru demiterea sefilor acelor organizatii cu rezultate slabe, insa la reuniunea cu vicepresedintii si liderul PD s-a hotarit ca zece filiale sa fie sanctionate, vinovatia revenind conducerilor acestora. Cei trei lideri demisi nu primisera ieri dupa-amiaza nici o instiintare oficiala de la Bucuresti. Fusesera doar informati telefonic de cite un secretar executiv asupra sanctiunilor. "Nu comentez", a fost expresia-cheie a tuturor celor trei demisi fata de masura conducerii centrale. Organizatia Bucuresti va fi coordonata de deputatul Liviu Negoita. El are o sarcina destul de grea, dupa cum sustin surse din PD, aici fiind vorba despre niste datorii ale fostului presedinte Staiculescu ramase neachitate si de care conducerea centrala nu avea cunostinta. Coordonatorul nu are functie de presedinte interimar, lui revenindu-i doar sarcina de a cerceta situatia in care se gaseste organizatia de Bucuresti si sa faca un raport. ( N.I. ) 