 Cercetatorii americani cred ca sint foarte aproape de crearea unui Leac pentru "boala vacii nebune" la oameni O englezoaica in virsta de 20 de ani, suferind de maladia Creutzfeldt-Jakob variant (vCJD) - forma umana a encefalopatiei spongiforme bovine (ESB, mai cunoscuta ca "boala vacii nebune"), a devenit primul pacient care beneficiaza de tratament cu un medicament despre care specialistii cred ca este baza unei viitoare arme medicale in vindecarea nemiloasei boli. Potrivit cotidianului "The Times", noul tratament, creat de o echipa de cercetatori ai Universitatii California, din San Francisco, consta intr-o combinatie de doua substante folosite separat la tratarea malariei (chinacrina) si a schizofreniei (clopromazin). La tinara bolnava de vCJD, a carei identitate nu a fost facuta publica, maladia a inceput sa regreseze, astfel incit ea poate din nou sa manince folosind tacimuri, sa mearga neajutata si sa vorbeasca limpede - abilitati pe care le pierduse. A doua testare pe un alt subiect uman nu a dat nici un rezultat, motiv pentru care profesorii Stanley Prusiner si Carsten Korth, sefii echipei de cercetatori, au tinut sa sublinieze ca este inca prea devreme pentru a se putea vorbi de un "leac miraculos". vCJD este o maladie cauzata de prioni, care ataca creierul si este intotdeauna fatala. De regula ea apare spontan, fiind mostenita printr-o mutatie genetica, sau este dobindita prin transmisie infectioasa. Infectarea se produce in urma consumului de carne contaminata, prin contaminare cu substante biologice sau farmaceutice, precum si prin canibalism. CONSTANTIN VLAD Helios - doua recorduri din prima lovitura Avionul experimental Helios a batut luni recordul mondial la altitudine in zbor orizontal constant pentru un aparat propulsat de elice, atingind o inaltime de 26,6 kilometri, au anuntat surse ale NASA. Precedentul record era detinut din 1998, de aparatul Pathfinder Plus, o versiune mai mica a lui Helios. La 40 de minute dupa decolare, Helios a stabilit un nou record, doborindu-l si pe cel al avionului cu reactie SR-71 Black Bird, in 1966, care a zburat la 28,3 kilometri, in timp ce noua inaltime de zbor atinsa a fost de 30 de kilometri. Recordul nu a fost, pentru moment, omologat oficial. Fabricat de societatea "AeroVironment" din Monrovia, California, Helios este propulsat de 14 elice actionate de motoare care nu consuma fiecare mai mult decit un uscator de par, aparatul fiind alimentat cu energie solara si comandat de la distanta. Construit din fibre de carbon si din grafit, are o lungime de 82 de metri, superioara aparatului Boeing 747 sau a unui avion militar de transport C-5 Galaxy. Helios decoleaza la viteza unei biciclete si zboara cu o viteza de croaziera de 30-50 kilometri pe ora. Helios prefigureaza o noua generatie de aparate, care ar putea folosi drept "satelit volant" polivalent, capabil sa ramina mai multe luni in acelasi loc sau se poate deplasa in functie de necesitati. Potrivit NASA, ar mai putea fi exploatat ca satelit de telecomunicatii sau de observare stiintifica, costul sau fiind cu mult mai scazut decit al unui satelit propriu-zis. ALEXANDRA RARES Distractii porcesti Fermierii din provincia thailandeza Petchaburi sarbatoresc in fiecare an recolta prin tot felul de jocuri in tirgurile de produse agricole, jocuri in care, in majoritatea cazurilor, porcii sint personajele principale. Una dintre cele mai apreciate distractii este lupta de porci, in care taranii veniti la festivalul agricol se amuza teribil uitindu-se cum purtatorii de sorici, greoi si dolofani, se incaiera si se umplu de singe. Un alt joc preferat este cel in care concurentii trebuie sa prinda un purcel de 50 de kilograme uns cu ulei, pentru a fi mai greu de apucat, dupa care sa il plimbe in brate timp de un minut. Indeminaticul care reuseste sa duca la bun sfirsit dificila sarcina iese cistigator si primeste purcelul drept premiu. (I.A.) "Washington Post" ne radiografiaza ambitia de a accede in UE Romania - cite ceva din feudalism si perioada marelui crah american Prestigiosul cotidian "Washington Post" a dedicat o analiza ampla discrepantei acute dintre dorinta Romaniei de a se integra in structurile euroatlantice si starea de inapoiere a celor mai multe sectoare ale economiei romanesti. "Singura diferenta intre mine si strabunicul meu este ca strabunicul meu folosea boi la arat", spune un taran din satul Fulgu, uitindu-se peste ogorul pe care nu se zareste nici un tractor, ci doar citiva barbati arind cu ajutorul cailor. Declinul economic in unele zone ale Europei de est a inceput dupa 1989 si este asemanator marelui crah din America anilor '30. Asa cum coada la supa saracilor devenise simbolul Americii acelor vremi, la fel plugul tras de cai este emblema multor tari din aceasta parte a batrinului continent. O tara cu locuri inapoiate cu 100 de ani In Romania, ca in toata Europa, oamenii se lupta sa iasa din saracie si urmaresc un tel comun - intrarea in clubul natiunilor prospere, Uniunea Europeana. Primii potentiali membri se afla in negocieri finale si ar putea intra in UE in 2004. Statele cu sanse maxime sint Polonia, Ungaria, Slovenia, Estonia si Cehia. Undeva la coada listei tarilor candidate figureaza Slovacia, Letonia, Lituania, Romania si Bulgaria. Extinderea va cuprinde tari cu mari diferente de dezvoltare, in unele cazuri chiar pe propriul lor teritoriu. Locuri ca satul Fulgu, spre exemplu, au fost aruncate intr-un trecut feudal, cu mai bine de o suta de ani in urma. Statele membre ale UE nu cad de acord in privinta admiterii de noi membri. Guvernele se pierd in dezbateri interne fara final despre ce tari ar trebui admise, cum ar trebui impartite fondurile destinate ajutorarii statelor candidate si despre evitarea afluxului de forta de munca ieftina din Europa de est. Cu toate acestea, comenteaza "Washington Post", extinderea UE pare ireversibila, si banii Uniunii curg deja spre Est. 80 de miliarde de dolari in investitii straine au ajuns in ultimii zece ani in Europa de est, majoritatea din partea unor companii particulare din Uniune. "Putine locuri sint atit de departe de idealul european" Cotidianul american comenteaza ca "putine locuri sint atit de departe de idealul european cum e satul Fulgu". Tot ce leaga acest sat de lumea exterioara este un drum murdar, pe care nu poti sa mergi cu masina. Nimeni din sat nu are telefon. Casele sint facute din chirpici si sint situate la cinci kilometri departare de cel mai apropiat drum pavat, unele nu au nici electricitate, iar locuitorii nu au autoturisme si nici utilaje agricole. Pamintul este impartit in mici loturi neproductive, date familiilor de tarani dupa caderea comunismului, si este singura posibilitate de supravietuire a unor astfel de sate. "Da-i unui om un hectar si il condamni la saracie", spune un cercetator de la Institutul pentru Calitatea Vietii din Bucuresti. In iarna, cind nu mai muncesc cimpul, unii tarani, ca aceia din Fulgu, mai fac un ban in plus sapind santuri pentru liniile telefonice, pentru 50 de centi metru de sant sapat. Unul dintre taranii din Fulgu a cistigat 38 de dolari dupa cinci saptamini de sapat, cu zapada pina la genunchi si dormind, noaptea, in baraca impreuna cu alti 14. "Revolutia nu a facut nimic pentru noi" O data cu pamintul, in Fulgu au decazut si oamenii. La unii dintre ei, care au televizor alb-negru, se stringe tot satul ca sa vada stiri si telenovele. In casa altora este evident cum tranzitia a distrus viata oamenilor obisnuiti. Doi tarani din Fulgu beau cot la cot tuica si spun: "Uitati-va la noi. Nimanui nu ii pasa. Revolutia nu a facut nimic pentru noi". In incaperea cu pamint pe jos si cu urme de balegar nu exista pe pereti decit un afis cu fotografia lui Ion Iliescu. Pe un pat din lemn stau inghesuiti sapte copii murdari si zdrentarosi, dintre care o fetita de sase luni, palida si malnutrita. Din toamna, satul se va bucura de unele fonduri din partea Uniunii. Drumul noroios va fi inlocuit cu unul de pietris. "Am invatat sa ne ajutam singuri... Oamenii nostri ara cimpurile cu cai. Dar de ce ar trebui sa faca asta copiii nostri? Vreau ca baiatul meu sa traiasca la fel ca unul din Franta sau Germania... Daca Europa face asta, voi muri fericita". Ungaria "a pornit cu dreptul" Ungaria, pe de alta parte, a pornit cu dreptul, dupa caderea comunismului. Ca si Polonia, a facut un progres industrial substantial dupa razboi, avind o forma moderata de comunism, care permitea firmele private. Guvernele postcomuniste au fost apoi in stare sa capitalizeze de pe urma unor asemenea avantaje istorice. Ungaria a atras 20 de miliarde de dolari in investitii straine in ultimii zece ani, pe persoana, mai mult decit in orice alta tara din est. PIB-ul sau a crescut cu aproximativ cinci la suta anual in ultimii patru ani, transformind-o in economia cu cea mai rapida rata de crestere din regiune. Si bulgarii stau mai bine decit romanii Orasul Vidin, din Bulgaria, alta tara aflata la coada listei de integrare, se afla undeva intre disperarea satului romanesc Fulgu si optimismul ungurilor. Dar Vidinul profita deja din plin de binefacerile banilor pentru infrastructura acordati de Uniune, sansa sa fiind ca se afla situat pe "coridorul 4", denumirea data de Uniune autostrazii moderne care va lega Turcia de UE. In acest scop, Uniunea a alocat 200 de milioane de dolari pentru ridicarea unui pod peste Dunare, a carui construire a inceput recent. Cu toate acestea, Bulgaria ramine unul dintre cele mai slab pregatite state candidate la UE, cu o rata de somaj de 20 la suta si un salariu mediu pe luna de o suta de dolari. "Zece ani am vorbit despre trecut. Acum putem vorbi despre viitor", spune primarul Vidinului. ISABELLA ALEXANDRESCU Mita in cozi de cangur Un politician australian "cumpara" voturi de la aborigeni oferindu-le in schimb... cozi de cangur, scrie "The Daily Telegraph". John Elferink spera ca astfel sa poata obtine un loc in adunarea legislativa a Teritoriilor de Nord, pentru care se vor desfasura alegeri simbata urmatoare. Partidul Liberal Taranesc, al carui membru este Elferink, i-a cumparat acestuia 200 de cozi de cangur pe care sa le imparta aborigenilor "in semn de bunavointa si de incredere". Gestul politicianului taranist australian a fost condamnat de contracandidatul sau, liberalul Harol Furber, care a apreciat ca neobisnuitele "cadouri" ar fi un gest "imoral si ilegal". Pentru alegatorii non-aborigeni, care nu apreciaza coada de cangur la protap, Elferink are pregatite nenumarate pachete de carti de joc, toate imprimate cu fotografia sa. CONSTANTIN VLAD Flash Monstrul din adincuri O nava spaniola a pescuit in mijlocul Atlanticului de nord un calmar gigantic dintr-o specie rara si foarte putin cunoscuta, care cintareste 65 de kilograme si al carui corp fara tentacule masoara 1,40 metri, au anuntat oficialii Centrului oceanografic din Vigo, nord-vestul Spaniei. Cefalopodul apartine speciei Architheuthis dux, considerat cel mai mare nevertebrat din lume. Pina in prezent nu au fost capturate decit 300 de exemplare din aceasta specie. Calmarul urias, dotat cu ochi imensi, traieste in adincurile oceanului si poate atinge o lungime de 18 metri si o greutate de peste o tona. (L.C.) Barbie, artista sexy Barbie, cea mai faimoasa papusa din lume, are de-acum permisiunea, din partea sistemului juridic american, de a "poza" in fotografii in care sa se exprime "plenar", fara hainute. Aceasta decizie judecatoreasca vine ca urmare a faptului ca firma producatoare, "Mattel", l-a dat in judecata pe un artist fotograf, Tom Forsythe, care a pozat papusile in pozitii sexuale explicite. Intr-una din ele, o papusa Barbie este aratata stind pe spate, in pozitia misionarului, cu un mixer indreptat sugestiv spre ea, iar intr-o alta, o papusa goala intr-un pahar de Martini.(I.A.) Italiencele n-au timp de sex Italiencele sint dedicate gospodariei si petrec mult mai multe ore gatind si spalind decit femeile din alte tari europene, motiv pentru care nu prea mai au nici chef, nici timp pentru sex, arata un sondaj de opinie. O italianca obisnuita este ocupata 10-11 ore pe zi (inclusiv timpul petrecut la serviciu), spre deosebire de 9-10 ore, femeile din Germania, Franta, Spania si Portugalia, si 7-8 ore, cele din Suedia si Finlanda. Din aceasta cauza, potrivit sondajului, majoritatea femeilor din Italia nu au timp pentru sex decit o ora la fiecare 15 zile.(I.A.) Colaboratorii, ca sclavii Prost platiti, beneficiind rar de concediu medical sau concediu de odihna, angajatii britanici care lucreaza in regim de colaborare sint tratati mult mai rau, comparativ cu cei care au un loc de munca permanent. Potrivit anchetei publicate de Confederatia sindicatelor britanice, 47 la suta din britanici lucreaza in regim de colaborare si primesc un salariu inferior celor cu serviciu permanent. 70 la suta din acestia nu au acces la sistemul de pensii, iar un muncitor din patru nu beneficiaza de concediu medical. In prezent, in Marea Britanie sint 1,7 milioane de muncitori temporari, adica 7 procente din populatia activa. (C.M.) [17][pl.dll?rid=expresro] 