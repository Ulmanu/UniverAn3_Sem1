 Dupa o escapada de patru zile in tara lui Saddam, cei cinci parlamentari romani au revenit acasa Intoarcerea fiilor ratacitori Cele 66 de persoane care au plecat in Irak au sosit in Romania marti seara, la ora 23.15, pe Aeroportul Baneasa. In afara celor cinci parlamentari, din delegatie au mai facut parte oameni de afaceri romani si irakieni, artisti -Tora Vasilescu, medici, un preot, dar si doi reprezentanti ai Partidului Muncitoresc Roman, precum si vicepresedintele Partidului Socialist. Vizita a fost organizata de Camera de Comert Romano-Irakiana. La sosirea pe Aeroportul Baneasa, delegatia a fost intimpinata de reprezentantii Ambasadei Irakului la Bucuresti. Cei cinci parlamentari romani care au vizitat Irakul au plecat in tara lui Saddam Husein, potrivit propriilor declaratii, in scopuri diferite. Deputatii PDSR sustin ca deplasarea lor a fost una neoficiala, in timp ce parlamentarii PRM au afirmat ca vizita lor a fost in calitate de reprezentanti ai partidului din care fac parte. Nicolae Sersea nu intelege de ce trebuia sa informeze PDSR ca pleaca in Irak Deputatul PDSR Nicolae Sersea a declarat, dupa sosirea pe aeroport, ca a participat la zborul umanitar din Irak in calitate de "specialist" si de om de afaceri. Sersea considera ca nu a adus prejudicii imaginii Romaniei sau partidul sau "pentru ca a participat la o actiune umanitara". Deputatul PDSR a spus ca participarea sa in cadrul delegatiei este motivata de faptul ca a lucrat in Irak in perioada 1987 in domeniul petrolului. Sersea a afirmat ca vizita in Irak a cuprins "intilniri ad-hoc cu diversi agenti economici", la una dintre acestea participind si ambasadorul Romaniei din Irak. Conducerea PDSR nu a fost informata de plecarea sa, a precizat Sersea, pe motiv ca, fiind o vizita neoficiala, acest lucru nu era necesar. "E ca si cum ai pleca vara in vacanta", a apreciat deputatul PDSR. Celalalt deputat PDSR care a efectuat aceasta vizita, Gheorghe Ana, s-a deplasat in Irak impreuna cu conducerea Uzinei de Utilaj Petrolier de la Tirgoviste. El ne-a declarat ca Upet Tirgoviste a participat la doua licitatii organizate de firma Irak Leader Company, fiind cistigatoarea uneia dintre ele. Potrivit deputatului PDSR, saptamina viitoarea conducerea societatii din Tirgoviste urmeaza sa se deplaseze in Irak pentru a semna contractul, care ar fi in valoare "de citeva milioane de dolari". Deputatul PDSR spune ca, pentru a fi tinute promisiunile facute in campania electorala, este in stare "sa ajunga pina la capatul lumii". Nici Gheorghe Ana nu a informat conducerea PDSR ca pleaca in Irak, motivatia sa fiind aceea ca a fost anuntat vineri despre deplasarea care urma sa fie simbata si, desi a incercat "sa-l prinda la telefon" pe liderul de grup, Viorel Hrebenciuc, nu a reusit, asa ca "a rugat un coleg sa faca acest lucru". Deputatul PDSR ne-a precizat ca parlamentarii romani nu au avut nici un fel de discutii politice cu autoritatile irakiene. PRM a transmis "solidaritatea cu poporul irakian" Senatorul PRM, Mihai Lupoi, sustine ca s-a deplasat in Irak in calitate de om de afaceri, dar si de reprezentant al partidului. "Misiunea noastra a fost aceea de a discuta cu oficialitatile irakiene modalitatile de recuperare a datoriilor de 1,7 miliarde de dolari, misiune incredintata personal de presedintele Vadim Tudor", a spus Lupoi, adaugind ca nu a purtat discutiile in calitate de parlamentar, ci de reprezentant al PRM. Surse din delegatia de la Bagdad ne-au declarat insa ca parlamentarii PRM au spus, in cadrul intilnirilor avute, ca "au mandat din partea presedintelui partidului sa transmita solidaritatea cu poporul irakian". Ambasadorul Irakului e incintat Ambasadorul Irakului la Bucuresti a declarat ca acest zbor de solidaritate este "un lucru pozitiv" pentru Irak, mai ales ca in aceeasi perioada se aflau la Bagdad mai multe delegatii de oameni de afaceri din tari membre ale UE. Diplomatul irakian a precizat ca nu a discutat despre aceasta vizita nici cu conducerea PDSR, nici cu cea a PRM, deoarece aceasta a fost organizata de Camera de Comert Romano-Irakiana. Referitor la declaratia lui Vadim Tudor, potrivit careia parlamentarii PRM s-au deplasat pentru a discuta despre recuperarea creantelor, ambasadorul Irakului a spus: "Eu nu pot sa vorbesc in numele altor oameni, pot sa vorbesc doar in numele meu". El a refuzat sa faca alt comentariu referitor la datoria Irakului fata de Romania, precizind ca membrii delegatiei romane au putut sa abordeze "orice subiect". MADALINA SISU Vacaroiu ii sanctioneaza pe cei doi senatori PRM Cei doi senatori care s-au deplasat in Irak - Mihai Lupoi si Nicolae Iorga (PRM) - vor fi sanctionati cu avertisment pentru "incalcarea deontologiei parlamentare", a declarat presedintele Senatului, Nicolae Vacaroiu, dupa sedinta Biroului Permanent. De asemenea, s-a hotarit ca cei doi sa fie audiati de Comisia de politica externa din Senat. Vacaroiu a solicitat si ambasadorului Romaniei in Irak un raport "sa vedem comportamentul lor acolo". MIHAELA CONSTANTINESCU Valeriu Stoica isi propune sa faca din PNL prima forta politica a tarii, in tandem cu Theodor Stolojan "Avem sansa de a reuni in aceeasi echipa experienta politica, experienta economica si o buna imagine publica" Domnule Valeriu Stoica, dvs. sinteti perceput ca promotor al stilului pragmatic in politica. Pina unde credeti ca poate sa mearga acest pragmatism in raport cu doctrina liberala? In ultimii patru ani, de cind sint prim-vicepresedinte, Partidul National Liberal a adoptat mai multe documente cu caracter doctrinar si programatic. Principiile doctrinei liberale, Manifestul economic liberal, Programul de modernizare a agriculturii, Programul de guvernare. Noi sintem singurul partid din Romania care s-a legitimat prin actiunea sa politica in ultimii ani ca reprezentant al valorilor si principiilor liberale. Numai ca liberalismul nu este o doctrina inchisa, nu este o religie, nu este nici macar o ideologie. Exista tendinta, care se manifesta la unii liberali, de a transforma liberalismul intr-un fel de religie. Nimeni nu poate fi pazitorul credintei liberale. Cred ca diversitatea este cistigul extraordinar al doctrinei liberale. Exista diferite nuante de liberalism: exista liberali radicali, sau care isi spun radicali, iar eu le respect optiunile, exista liberali moderati, ale caror opinii le respect in egala masura, exista liberali civici. Se stie ca, de-a lungul timpului, PNL a reusit unificarea tuturor liberalilor prin toleranta si spirit de deschidere. Cred ca viitorul presedinte al PNL trebuie sa aiba intelepciunea de a tine laolalta aceste moduri de gindire si pe exponentii lor. Ca urmare, pragmatismul de care vorbiti dumneavoastra priveste actiunea politica, si nu doctrina. E adevarat insa ca intre principiile liberale, programele noastre si actiunea politica trebuie sa existe o concordanta. Se confunda uneori strategia si tactica politica, in mod regretabil, cu doctrina. Acestea sint mijloace de a aplica, in cimpul realitatilor de azi ale Romaniei, in contextul economic si politic, principiile liberale. Noi vom reusi, ca liberali, sa crestem aderenta noastra electorala in masura in care vom transforma mediul romanesc intr-unul liberal. Strategia si tactica acestei transformari presupun, intr-adevar, pragmatism. Nu abandonarea Considerati ca acest congres va fi hotaritor pentru definirea rolului PNL pe scena politica in urmatorii ani, sau va fi doar un prilej de a schimba conducerea, urmind ca celelalte lucruri sa se clarifice pe parcurs? Constat ca in aceasta privinta exista, practic, un acord intre cei trei candidati la presedintia partidului. Toti avem acelasi obiectiv si, pina acum, nu exista nici o neconcordanta din acest punct de vedere. Toti credem cu tarie ca Partidul National Liberal trebuie sa devina in acesti patru ani alternativa de dreapta a actualei puteri de stinga. Avem o baza solida de pe care ne putem asuma acest obiectiv. In ultimii patru ani am atins alte trei obiective, care pareau greu de realizat in urma cu ceva vreme. Mai intii unificarea liberala, care a presupus o abilitate deosebita in negociere si o mare intelepciune pentru a aduce in PNL pe toti cei care, desi sint liberali, au un mod de gindire si actiune diferit. In al doilea rind, noi am cistigat in acesti patru ani o identitate proprie inconfundabila. In 1996 se spunea ca sintem un partid la remorca PNTCD. Astazi oamenii nici nu mai amintesc de o asemenea formula. In al treilea rind, in anul 2000 - un an foarte dificil, plin de capcane, fierbinte chiar - am reusit ca si la alegerile locale si la cele parlamentare sa obtinem rezultate care ne situeaza intre cele mai puternice partide din Romania. Evident ca putem sa spunem ca aceste rezultate sint modeste. Dar daca ne gindim la ceea ce eram acum patru ani, aceste rezultate reprezinta atingerea unui obiectiv de etapa. Abia acum, pe aceasta baza, uniti, cu identitate clara, cu reprezentare modesta, dar semnificativa, in parlament si in structurile puterii locale, ne putem asuma obiectivul mult mai ambitios de a deveni alternativa la actuala guvernare. Nu putem sa ne propunem insa cistigarea alegerilor din 2004 fara sa vedem care este electoratul romanesc de astazi. Din acest punct de vedere, vom constata ca electoratul liberal, oricit de optimisti am fi in acest moment, nu reprezinta mai mult de 10-15 la suta. Oricit de optimisti am fi, de asemenea, economia Romaniei nu se va dezvolta in urmatoarea perioada de o asemenea maniera incit sa permita dezvoltarea semnificativa a clasei de mijloc, ca sa putem obtine 50 la suta din Chiar vroiam sa va intreb, cum credeti ca puteti obtine aceasta baza electorala mult mai solida, in conditiile unui electorat preponderent de stinga? Asta este marea provocare, si de-asta va spun ca principala actiune politica in urmatorii patru ani este cistigarea si remodelarea electoratului. Ce inseamna asta? In primul rind trebuie sa ne fidelizam electoratul de centru-dreapta si speranta este ca in patru ani acest electorat sa atinga o cota de aproape 20 la suta. Numai ca alegerile nu se cistiga nici cu 20 la suta, nici cu douazeci si ceva la suta. Marea noastra arta politica pe care ar trebui s-o stapinim in urmatoarea perioada este aceea de a alia acestui grup social liberal - care nu se teme de schimbare, de transformare si de competitie, format din intreprinzatori, din oameni tineri, din oameni care inteleg importanta proprietatii private, a initiativei - alte grupuri sociale care sa vada ca interesele lor nu pot fi realizate decit prin liberalism. In al doilea rind, noi trebuie sa concentram in Partidul National Liberal personalitatile care au gindire liberala si vocatie politica. Ma refer in special la personalitati care pina acum nu s-au implicat in politica, dar care au resurse intelectuale, profesionale, pentru a se afirma in acest domeniu. Ma refer si la oamenii tineri, pentru ca in urmatorii patru ani principala resursa pentru reconstructia partidului sa o constituie tinerii. Daca vom face asta, avem sansa unui succes electoral peste patru ani. In plus fata de aceste doua directii, mai avem nevoie de modernizarea si consolidarea structurilor partidului. N-am negat niciodata, ba chiar am afirmat cu tarie, ca in PNL avem nevoie de competitie, de libertate de exprimare, Oponentii dvs. din partid sint de parere ca noua forma a statutului confera puteri discretionare presedintelui si ca autonomia si posibilitatile de exprimare a filialelor din teritoriu sint suprimate Adversarii mei din partid lanseaza aceste afirmatii fara sa fi citit proiectul de statut. Delegatia Permanenta a validat un proiect de statut care nu justifica in nici un fel aceste afirmatii. El este construit pe patru mari principii. Primul - functionarea democratica a partidului, la nivel local, judetean si national. Altfel spus, structurile de conducere ale partidului sint alese in mod democratic, pe baza unor proceduri transparente, echitabile. In al doilea rind, o data alese, aceste structuri vor avea un mandat ferm, cu obiective precise, cu proiecte clare pentru realizarea programului si strategiei partidului. E nevoie sa reconstruim un alt tip de autoritate in Romania, pe baze democratice. Nu exista nici o incompatibilitate intre functionarea democratica a partidului si autoritatea structurilor de conducere. Nu putem sa ducem la indeplinire proiecte daca nu avem aceasta forta. In al treilea rind avem nevoie de eficienta. Nu trebuie sa se mai repete ce s-a intimplat anul trecut in vara si toamna, cind am pierdut trei luni pentru a lua o decizie de organizare a alegerilor parlamentare. Am pierdut trei luni, in care ne-am fi putut organiza foarte bine campania electorala, pentru a decide cum participam la alegeri. In fine, in al patrulea rind este nevoie de performanta politica. Toate aceste principii sint perfect compatibile cu principiile pe care le enunta domnul Tariceanu. Asadar, nu exista o diferenta de viziune intre noi nici in ce priveste strategia politica a partidului, nici in ce priveste conducerea partidului. Aici mai trebuie adaugat un lucru. Avem din fericire sansa ca domnul Theodor Stolojan sa-si asume candidatura la functia de presedinte al Consiliului National. In ultimii 11 ani noi nu am avut, din pacate, o structura puternica in masura sa elaboreze programe si strategii economice credibile. Acum, credem ca putem acoperi aceasta lacuna. Nu trebuie sa uitam ca batalia politica inseamna in primul rind solutii economice. Aici este, si din punct de vedere electoral, miza partidului nostru in perioada urmatoare. Noi trebuie sa convingem cetatenii ca avem solutiile economice pentru dezvoltarea proprietatii private, pentru crearea de noi locuri de munca, pentru reducerea inflatiei, pentru reducerea somajului. Aceste probleme nu sint social-democrate, asa cum spun unii. Acestea sint problemele Romaniei de azi. Un partid politic isi arata capacitatea de a gestiona tara rezolvind respectivele probleme. Noi ne deosebim de ceilalti tocmai prin solutiile liberale pe care le avem pentru aceste Cum credeti ca ar trebui sa actioneze PNL in perspectiva alegerilor din 2004, sa caute sa se intareasca si sa se prezinte in fata electoratului cu forte proprii, sau sa incerce sa coaguleze o coalitie de centru-dreapta? Dupa 11 ani de la caderea comunismului, trebuie sa afirmam clar ca vremea coalitiilor formate din sapte, opt, zece, cincisprezece partide a trecut. Aceste coalitii au fost necesare intr-o perioada cind, neexistind un partid puternic de dreapta, era singura solutie pentru a te opune stingii. S-a vazut insa ca la guvernare eficienta coalitiilor este foarte scazuta. Increderea populatiei in coalitii s-a diminuat semnificativ. Daca noi vrem sa revenim la putere, trebuie sa revenim cu un partid de dreapta puternic. Nu cred ca va fi posibil ca in 2004 sa cistigam majoritatea cu un asemenea partid. Dar trebuie sa cistigam suficient de mult incit, impreuna cu un partid sau doua mai mici, sa putem forma majoritatea. Important este insa ca in centrul coalitiei sa fie un puternic partid, care sa-si impuna punctul de vedere si sa Credeti ca veti putea atinge acest ambitios obiectiv acind o opozitie "de catifea"? Aceasta este o tema inventata. Daca analizati activitatea noastra parlamentara, interventiile noastre publice din ultimele doua luni, veti constata ca am fost cel mai critic partid la adresa PDSR. Daca e sa ne referim la pozitia noastra cu ocazia investirii guvernului, noi am avertizat ca votam guvernul, dar nu acordam un cec in alb, si am aratat care sint slabiciunile acestiu guvern si ale programului sau. Am fost singurul partid care am aratat ca nu vom vota ordonantele de urgenta prin care se modifica structura administratiei publice locale si centrale numai pentru a se face epurare pe criterii politice. Daca aveti in vedere reactiile noastre categorice fata de tendintele manifestate in special la nivel local de racolare a primarilor si consilierilor de alte culori politice de catre PDSR, daca va ginditi la pozitia noastra fata de numirea unor persoane in functii de conducere in sfera serviciilor secrete, atunci veti trage concluzia, pe fapte si nu pe vorbe, ca sintem partidul care face opozitia cea mai dura impotriva PDSR. Se confunda insa opozitia pe care o facem zi de zi, si care poate fi inventariata, cu protocolul bilateral semnat intre PNL si PDSR. Si se mai confunda acest protocol bilateral cu memorandumul de intelegere care a fost trimis initial de PDSR tuturor partidelor si partenerilor sociali, memorandum pe care noi nu l-am semnat. Delegatia Permanenta din decembrie a adoptat insa strategia noastra postelectorala. S-a stabilit cu claritate ca trebuie sa fim un partid de opozitie. Iar eu afirm cu tarie ca pina la urmatoarele alegeri parlamentare PNL va ramine un partid de Credeti ca imaginea publica pe care o aveti este potrivita pentru viitorul presedinte al PNL? Are partidul de cistigat sau de pierdut din acest punct de vedere, in cazul in care veti fi ales? Cota mea de incredere nu este mai scazuta decit cea a Partidului National Liberal. Iar sondajele de opinie au aratat ca atunci cind este vorba de personalitatile cu care se identifica PNL in momentul de fata, am cota cea mai ridicata. In ce priveste cota mea electorala ca atare, ea este cit este pentru ca timp de patru ani am fost cel care s-a batut tot timpul pentru partid si cind esti in prima linie a frontului si lupti cu toti adversarii, ceea ce presupune si primirea de lovituri, este normal sa te confrunti cu o pierdere de imagine. Eu sint un om rational si ma autoevaluez foarte bine. Este motivul pentru care, de exemplu, nu am avut niciodata ambitia de a candida la functia de presedinte al Romaniei, desi au fost multi care mi-au sugerat acest lucru. Este de asemenea motivul pentru care eu am cerut delegatilor la congres sa alcatuim un tandem la virful partidului. Un om care are experienta politica si se ocupa de elaborarea si aplicarea solutiilor politice si un om care se ocupa de elaborarea programelor, strategiilor si politicilor economice, respectiv presedintele Consiliului National. Daca impreuna formam acest tandem, eu si domnul Stolojan, avem sansa sa reunim in aceeasi echipa si avantajele experientei politice, si avantajele experientei economice si avantajele de imagine. Interviu realizat de RADU PREDA Bref Jaf la ambasada romana din Taskent O banda inarmata a atacat Ambasada Romaniei din Taskent, Uzbekistan, in noaptea de luni spre marti. Patru indivizi inarmati cu pistoale artizanale si sabii au intrat in cladirea ambasadei in jurul orei trei dimineata, au ridicat din pat personalul ambasadei. Seful misiunii diplomatice si alti trei angajati au fost legati cu fringhii si au fost amenintati cu moartea daca incearca sa cheme politia.Cei patru indivizi, care s-au recomandat a fi "teroristi cu experienta", au sustras din seiful ambasadei 7.200 de dolari si 800 in moneda locala si bunuri personale ale angajatilor. Intre acestea, un aparat video, un CD, un aparat foto, doua ceasuri, un lant de aur si sase cartuse de tigari. Insarcinatul cu afaceri Traian Bordeianu crede ca atacatorii au intrat in cladire cu chei potrivite, in Taskent aceasta chestiune neconstituid o problema din cauza "ofertei limitate de yale" din oras. Atacurile teroriste sint frecvente in aceasta republica ex-sovietica. "Anul trecut, de la bulgari au furat pina si steagul", a declarat seful misiunii Romaniei citat de Mediafax. Adrian Nastase, despre scandalul Priboi: "Este un joc politic intern" Premierul Adrian Nastase a declarat ieri, la Timisoara, ca scandalul Priboi nu este justificat. "Inainte de Ô89 existau spioni romani in alte tari si altii aveau spioni la noi. Nu e momentul sa trecem de la complexul comunist la complexul securist. Eu il cunosc pe domnul Priboi si stiu ca atit inainte de Ô89, cit si dupa s-a ocupat de interesele statului roman. Daca a facut greseli trebuie examinat cazul. Este un joc politic intern. Nu cred ca problemele legate de NATO depind de domnul Priboi. Romania nu a intrat in NATO, nici la Madrid si nici la Washington, cind problema Priboi nu exista. Romania va intra in NATO in functie de performante", a spus premierul Adrian Nastase.(T.F.) Investitorii cer legi clare Herbert Stepic, vicepresedintele Comitetului Director al Raiffeisen Bank, care a fost primit ieri de Ion Iliescu la Palatul Cotroceni, a aratat ca investitiile in Romania reprezinta pentru aceasta banca "un element al strategiei pe termen lung in aceasta zona a Europei", el adaugind in context ca printre problemele pe care le au investitorii straini si care le ingreuneaza activitatea este si cea a legislatiei, care trebuie sa fie una clara. (C.O.) Stolojan tine cu Stoica Theodor Stolojan a afirmat ieri ca nu va candida pentru presedintia PNL, desi i s-a propus acest lucru. Mai mult, in opinia sa, Valeriu Stoica este persoana "cea mai potrivita" sa conduca PNL "in aceasta etapa". Theodor Stolojan, candidat la presedintia Consiliului National al PNL, mai crede ca ar fi o greseala ca liberalii sa respinga orice initiativa a PDSR care rezolva problemele generate de tranzitia din Romania. Pentru un partid, trebuie sa fie mai importanta bunastarea cetatenilor decit ambitia de a deveni "star", a declarat Stolojan intr-o conferinta de presa.(C.S.) Geoana cere sprijin politic pentru aderarea la NATO Ministrul afacerilor externe, Mircea Geoana, considera ca fortele politice din Romania trebuie sa semneze o declaratie politica de sprijin in vederea integrarii Romaniei in NATO. Aceasta ar trebui sa fie similara celei semnate pentru integrarea in UE. La concluzia ca este necesara o astfel de declaratie s-a ajuns ieri in urma primei sedinte a colegiului interministerial pentru aderarea Romaniei la NATO, la care au participat secretarii de stat. Declaratia sefului diplomatiei romane vine dupa ce presedintele Rusiei, Vladimir Putin, a declarat ca nu este de acord cu extinderea NATO spre est. (T.G.) Funar si-a aprobat mitingul Primarul Clujului a anuntat din nou ca vineri, 16 februarie, la ora 16.00, va organiza o ampla manifestatie de protest fata de aplicarea Legii administratiei publice locale. Pentru a evita acuzatia, din ziua precedenta, a prefectului Vasile Soporan, care declara ca manifestarea este ilegala, Funar a anulat decizia primariei cu nr. 3100, din 8 octombrie 1991, care nu-i permitea organizarea de mitinguri in Piata Avram Iancu. El a emis dispozitia cu nr. 547, din 12 februarie, prin care stabileste sase noi amplasamente pentru manifestari publice, inclusiv Piata Avram Iancu.(M.B.) Deputatii se dau pe zgura Echipa de tenis a Camerei Deputatilor va pleca in luna iulie, timp de trei zile, la Tampere, in Finlanda, la turneul de tenis interparlamentar pe zgura. Din pacate, in urma alegerilor din 2000, echipa care anul trecut cistigase impotriva englezilor pe Winbledon a fost "imputinata". Drept urmare, capitanul echipei, vicepresedintele Camerei Deputatilor, Corneliu Ciontu (PRM), are de muncit in urmatoarele luni pentru a forma o echipa deoarece conducerea Camerei a dat unda verde participarii la turneu. Ciontu trebuie sa aleaga patru deputati pentru echipa, iar preselectia va avea loc in luna martie . (T.G.) Severin e nemultumit de colaborarea cu Geoana Relatiile cu presedintele in exercitiu al OSCE, Mircea Geoana, trebuie sa treaca, spune Adrian Severin - presedintele Adunarii Parlamentare a OSCE, dincolo de "partea personala a relatiilor". Pina in prezent, Severin considera ca o colaborare cu Geoana s-a facut doar la nivelul "discursului public si relatiilor publice". "Trebuie sa mergem mai departe si sa colaboram in analiza problemelor de fond si a diferitelor solutii de fond. Altminteri, riscam sa mergem in directii diferite si sa ne jenam reciproc", a declarat Severin. (M.C.) [11][pl.dll?rid=expresro] 