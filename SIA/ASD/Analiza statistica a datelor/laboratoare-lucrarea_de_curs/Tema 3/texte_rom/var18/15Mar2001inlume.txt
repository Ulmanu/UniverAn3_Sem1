 Stella McCartney lanseaza o colectie de Pulovere cu sini la vedere Stella, fiica celebrului Paul McCartney, unul dintre cei patru Beatles, si-a lansat ieri o noua colectie, intr-un spectacol prezentat la Paris, in cadrul Saptaminii Modei. Designer de baza al Casei de moda Chloe, Stella a creat o linie de pulovere sexy, pentru tinerele dornice sa iasa din anonimat. Ea e convinsa ca fetele care tin pasul cu moda nu vor rata sansa de a-si dezgoli sinii in public si-i vor cumpara creatiile. (T.B.) Pirjolul albanez se intinde spre inima Macedoniei Asalt la Tetovo Luptele dintre trupele guvernamentale macedonene si gherilele albaneze s-au extins de la granita cu provincia sirba Kosovo pina in imprejurimile orasului Tetovo, zona in care se afla concentrata minoritatea etnica albaneza din Macedonia, care reprezinta o treime din populatia acestei tari. Exista pericolul, anuntat de autoritatile de la Skopje, ca luptatorii albanezi sa avanseze tot mai mult spre centrul tarii, creind noi focare de lupta. Miercuri, la Tetovo, se inregistrasera un mort si doi raniti din rindurile civililor si 15 politisti macedoneni, dintre care trei de etnie albaneza, de asemenea raniti, transmit agentiile internationale de presa. In apropiere de Tetovo rasunau ieri dimineata tiruri de mitraliera si de mortiere, trasoarele care luminau cerul noptii aratind reporterilor internationali strinsi sa urmareasca evolutia crizei ca luptele se concentreaza in padurile de pe inaltimile muntoase aflate doar la 1,5 kilometri de oras. Dupa-amiaza, luptatorii albanezi intrasera deja in oras, ajungind la primele case de la periferie. Politisti macedoneni, crispati si inarmati pina in dinti, blocau toate drumurile care duc spre munti si pazeau cu strasnicie statiile de benzina dintre Skopje si Tetovo, in eventualitatea ca rebelii ar vrea sa isi alimenteze vehiculele. Barbatii din Tetovo s-au strins dis-de-dimineata pe la colturi de strada comentind ingrijorati si uitindu-se din cind in cind spre munti. Locuitorii, intrati in panica din cauza eventualitatii izbucnirii unui adevarat razboi, au inceput, atit in Tetovo, cit si in Skopje, sa isi faca provizii de alimente si de benzina, pentru a putea pleca in orice moment in bejenie. Guvernul macedonean are in vedere "introducerea de masuri de exceptie" pentru a face fata extremismului albanez, dupa cum a declarat premierul Ljubco Georgievski. Problema urma sa fie discutata in cursul zilei de ieri in cadrul unei sedinte extraordinare de guvern. Georgievski a explicat: "Avem numeroase argumente potrivit carora fortele care ne ataca nu au intentia sa se retraga asa usor din Macedonia, si ne putem astepta la un terorism urban", temere confirmata de intrarea rebelilor albanezi in Tetovo. Kostunica acuza NATO de "colaborare directa" cu teroristii In vreme ce trupele iugoslave primisera permisiunea din partea KFOR de a intra in zona de securitate infiintata la granita dintre provincia iugoslava Kosovo si Macedonia, din dorinta NATO de a inabusi in fasa conflictul, presedintele iugoslav, Vojislav Kostunica, a facut o declaratie surprinzatoare, acuzind KFOR de "colaborare directa" cu gherilele albaneze din sudul Serbiei. KFOR "a facut posibil, intr-o maniera sustinuta, si a ajutat terorismul. In cazul mai multor unitati, a existat o colaborare directa" intre KFOR si rebeli, a declarat Kostunica. Potrivit presedintelui iugoslav, "elicopterele (KFOR), care au fost urmarite de fortele iugoslave, au dat impresia ca ofera sprijin logistic teroristilor, mai degraba, si nu ca ar efectua misiuni de supraveghere". Un comandant al rebelilor albanezi din sudul Serbiei, cunoscut doar dupa numele de lupta, Leshi, a avertizat ca reintoarcerea trupelor iugoslave in zona de sud a Serbiei sporeste riscul reizbucnirii confruntarilor armate. Leshi a informat ca gherilele albaneze nu pot fi considerate responsabile pentru integritatea fortelor iugoslave. "Nu putem garanta securitatea soldatilor din sectorul C", a spus luptatorul albanez, referindu-se la zona deschisa de NATO trupelor iugoslave. El a adaugat: "Se pot intimpla lucruri rele, situatia s-ar putea agrava si ar putea incepe luptele". ISABELLA ALEXANDRESCU teleobiectiv Urmasii lui Atilla se clatina in sa! Un husar participant la ampla defilare organizata ieri, la Budapesta, cu ocazia Zilei Nationale a Ungariei, a cazut cu tot cu cal, lovindu-se cu ceafa de asfalt, transmite Reuters. Unul dintre caii care au participat la parada s-a dezechilibrat si a cazut, trintindu-si calaretul la pamint, spre ingrijorarea celorlalti husari si a zecilor de cetateni strinsi sa admire solemna defilare. Ungaria sarbatoreste, pe 15 martie, declansarea revolutiei antihabsburgice, din 1848. (D.B.) Dreapta bulgara se rasfira Regele Simeon al II-lea sparge coalitia Uniunea Fortelor Democratice din Bulgaria (UDF - coalitia la putere) o ia incet, dar sigur, pe urmele Conventiei Democrate din Romania: cu nici 100 de zile inaintea alegerilor parlamentare, partidul condus de Ivan Kostov a fost parasit de simpatizantii fostului secretar general al UFD, "eminenta cenusie", Hristo Biserov. In timp ce coalitia de guvernamint de la Sofia risca sa se rupa prin plecarea a zece dintre deputatii sai, acestia au format un nou grup parlamentar, care isi propune "sa o rupa cu politica de confruntare si sa construiasca poduri spre toate formatiunile democratice", si se numeste Grupul Parlamentar pentru Dialog si Parteneriat (GPDP), avindu-l ca sef pe Biserov. "Noul grup parlamentar va fi in centrul unui nou partid de centru-dreapta, care va participa la alegeri. Este deschis tuturor formelor de parteneriat si coalitie cu formatiuni politice de dreapta", a explicat Biserov. Pelerinaj la curtea lui Simeon al II-lea Acesta declarase luna trecuta ca UFD il va ajuta pe regele Simeon al II-lea sa intre pe scena politica bulgara, drept pentru care mediile politice de la Sofia afirma ca noua formatiune politica va fi o coalitie puternica in jurul regelui Simeon al II-lea. "Sprijinim intentia declarata a Regelui Simeon al II-lea de a intra in politica si credem ca are creditul moral si potentialul de a unifica", se arata intr-un comunicat al GPDP. In ultimul timp, la resedinta de la Madrid a fostului rege bulgar au fost in vizita liderul sindicatului "Podkrepa", Constantin Trencev, lideri ai nationalistilor moderati si ai celor citeva formatiuni promonarhiste, disidenti ai UFD, reprezentanti ai partidului turc, personalitati de frunte ale vietii culturale si cunoscuti oameni de stiinta. Intr-un comunicat de presa, peste 40 la suta din bulgari se arata dispusi sa voteze o lista electorala "blagoslovita" de Maiestatea Sa, dupa cum arata sondajele de opinie. Simeon al II-lea este asteptat in Bulgaria pe data de 25 martie, cind va face publice planurile sale politice. Prima reactie a liderilor UFD la aparitia noului grup parlamentar a fost sa declare ca "disidentii" sint fosti colaboratori ai Securitatii si prieteni ai mafiotilor rusi. Guvernare minoritara Problema majora este ca, avind acum, dupa plecarea oamenilor lui Biserov, 114 deputati, UFD nu mai detine majoritatea in parlament, care are 240 de locuri. Nu se va ajunge insa la caderea guvernului, intrucit in favoarea lui Kostov va vota Uniunea Populara, cu cei zece deputati ai sai. Exista insa oricind pericolul unor noi dezertari din UFD, ultimele anchete sociologice aratind ca popularitatea premierului a scazut, in decurs de doar o luna, de la 37 la mai putin de 23 de procente. In acelasi timp, sprijinul UFD a scazut sub bariera critica de 18 procente. ISABELLA ALEXANDRESCU PETIO PETKOV (Sofia) Europa trinteste poarta imigratiei clandestine din Balcani Ministrii de justitie si de interne ai tarilor membre ale Uniunii Europene s-au intrunit ieri, la Bruxelles, pentru a adopta o serie de masuri vizind stoparea fluxului de imigranti clandestini veniti prin retele deja stabilite in statele Europei de est, incepind prin a solicita autoritatilor din regiunea "problematica" sa faca si ele mai multe in aceasta privinta. In cadrul reuniunii s-a mai convenit crearea unei delegatii, condusa de ministrul suedez al imigratiei si azilului, Maj-Inger Klingvall, care intr-o prima etapa se va deplasa la Belgrad si la Sarajevo pentru a face presiuni menite sa determine conducerea Bosniei si a Iugoslaviei sa coopereze cu UE in privinta imigrantilor. Potrivit unui raport european, numai in Iugoslavia se afla in tranzit circa 200.000 de imigranti clandestini chinezi, gata pregatiti sa penetreze spatiul UE. "Ministrul (Klingvall) va trimite un puternic mesaj politic prin care semnaleaza ca UE trateaza aceasta problema intr-un mod foarte serios. Situatia este foarte grava, dar poate fi rezolvata daca ambele parti fac un efort", a declarat sub conditia anonimatului un diplomat european, citat de Reuters. Ruta Balcanilor este adesea folosita de organizatii criminale pentru traficarea in Occident a mii de imigranti in cautare de azil economici (care cauta o situatie materiala mai buna decit in tara de origine) proveniti din China, Iran, Irak Turcia si Romania. UE a decis sa ofere atit bani cit si personal in vederea stoparii afluxului de imigranti clandestini. Antrenamente comune antiimigratie Marea Britanie a lansat o initiativa pan-europeana, coordonind dislocarea a 40 de ofiteri de politie si ai serviciilor de imigratie care sa ajute la "antrenarea" autoritatilor locale din statele est-europene. Oficiali ai Comisiei Europene au precizat ca "antrenamentul" in cauza vizeaza pregatirea in domeniul verificarii validitatii vizelor si a depistarii pasapoartelor falsificate. In baza hotaririi ministrilor de justitie si de interne, Comisia, organul executiv al UE, va trebui sa analizeze posibilitatea finantarii mai multor proiecte menite a apropia "ruta balcanica" de programele de stabilitate regionala aflate deja in curs de desfasurare. Controale pe trenurile "Eurostar" Ministrii UE incearca, de asemenea, sa redefineasca si sa acorde penalitati mai mari pentru infractiuni mergind de la traficul cu droguri si coruptie pina la traficul uman, precum si sa adopte o legislatie comuna in ceea ce priveste acordarea de azil si politica de imigratie. In cadrul unui efort separat, dar inscris in acelasi sens, Ministerul francez de Interne a comunicat ca va inaspri "la maximum posibil" controlul pasagerilor care calatoresc cu trenurile "Eurostar", care leaga Franta de Marea Britanie. In virtutea noilor reglementari, "documentele de calatorie transfrontaliera" ale pasagerilor vor fi controlate temeinic inca de la imbarcare, in Gara de Nord pariziana, urmind ca atit ei, cit si restul care urca de la gara din Calais sa prezinte "un document suplimentar", cum ar fi cartea de identitate sau pasaportul emis de o tara membra UE sau vizat pentru accesul intr-un stat vest-european. Masura, luata ca urmare directa a descoperirii acum doua saptamini a celor noua pasageri clandestini romani (de etnie rroma) ajunsi ilegal in Marea Britanie, va fi asigurata de ofiteri de politie si vama francezi si britanici, si se va institui, dupa aprobarea autoritatilor de la Londra, si in cazul pasagerilor care calatoresc din Anglia spre Franta. CONSTANTIN VLAD Potrivit unui raport Transparency, Coruptia intrece crima in Moldova de peste Prut Economia subterana, 65 la suta din PIB Organizatia "Transparency International" din Republica Moldova a dat publicitatii, miercuri, la Biroul Bancii Mondiale de la Chisinau, raportul "Coruptia si calitatea guvernarii", care pune in evidenta coruptia generalizata la nivelul intregii tari. Potrivit raportului, coruptia este, dupa saracie, una dintre cele mai grave probleme cu care se confrunta societatea moldoveneasca. Reprezentantul "Transparency International Moldova", Lilia Carasciuc, a declarat ca factorii care stimuleaza coruptia sint lipsa unei politici de stat in aceasta directie, a unei strategii de combatere a coruptiei, de asemenea, saracia si tolerarea acestui fenomen de catre societate, precum si fortele nostalgice fata de trecut. Economia subterana reprezinta 65 la suta din produsul intern brut (PIB), iar evaziunile fiscale au crescut in anii 1994-1999 de circa sapte ori, de la 4 la 30 la suta din bugetul consolidat, a adaugat Lilia Carasciuc. Moldovenii, toleranti fata de coruptie Un sondaj de opinie realizat pe un esantion de 1.065 de persoane, oameni de afaceri si reprezentanti ai gospodariilor casnice, a aratat ca, pentru majoritatea dintre acestia, crima reprezinta un pericol mai mic decit coruptia. O proportie de 88,55% din oamenii de afaceri intervievati au afirmat ca mai degraba ar da mita, corupind, astfel, functionarii de stat, decit sa plateasca impozite. Pe de alta parte, 63,5% din respondenti au afirmat ca isi rezolva problemele dind mita. O evaluare comparativa a atitudinii societatii fata de problema coruptiei in Republica Moldova, Albania, Macedonia si Bulgaria a evidentiat ca societatea moldoveneasca este "cea mai toleranta" fata de fenomenul coruptiei. Subiectii sondajului considera ca cele mai corupte sectoare sint sanatatea, vama, politia, inspectia fiscala, invatamintul, ministerele si administratia. (Mediafax) Flash Avion rusesc deturnat de doi ceceni cu cutite Un avion de linie rusesc, avind la bord 162 de pasageri si 12 membri ai echipajului, a fost deturnat ieri de doi pirati ai aerului de nationalitate cecena, la putin timp dupa ce aparatul a parasit aeroportul international din Istanbul, a declarat ieri ministrul turc al transporturilor, Enis Oksuz. Potrivit oficialului turc, o persoana a fost injunghiata cu cutitul de unul dintre piratii aerului in timpul unei altercatii petrecute in cockpitul avionului. Aparatul, un Tupolev - 154 apartinind companiei ruse Vnukovo Airlines, efectua o cursa charter spre Cairo, fiind deturnat la o jumatate de ora dupa decolarea de pe aeroportul Ataturk din Istanbul, in jurul orei locale 13.30 (11.30 GMT). Cel putin 55 de pasageri sint de nationalitate turca, transmite agentia Anatolia. Potrivit oficialului turc, avionul a aterizat in cele din urma la Medina, in vestul Arabiei Saudite, la ora locala 17.30 (15.30 GMT). (L.C.) Clubul dinozaurilor Fostul presedinte rus, Boris Eltin, doreste sa infiinteze un "Club al Fostilor", din care sa faca parte sefi de stat si de guvern in retragere, dupa cum a anuntat purtatorul sau de cuvint, Vladimir Sevcenco, citat de AFP. Eltin intentioneaza, in acest scop, sa "studieze posibilitatea unei intilniri internationale" cu fostii sai omologi, la care sa participe, intr-o prima faza, fostul presedinte american George Bush si ex premierul japonez, Ryutaro Hashimoto. Fostul lider de la Kremlin considera ca un "Club al Fostilor" ar avea o "influenta morala asupra climatului international". (I.A.) Volum de memorii, in celula noua Mai multi specialisti in neurologie de la Universitatile Rutgers si Princeton, din New Jersey, Statele Unite, au descoperit in premiera ca la animale si la oameni deopotriva creierul este capabil sa produca noi celule care formeaza si pastreaza informatiile, in pofida convingerii ca numarul de neuroni cu care se naste o persoana continua sa scada progresiv pina la moarte. "Am constatat ca noii neuroni devin implicati in procesul de memorare cam la una-doua saptamini dupa ce au fost generati", a declarat un cercetator. Descoperirea este apreciata ca fiind cu adevarat senzationala, intrucit ea deschide calea recuperarii persoanelor care au suferit congestii sau vatamari cerebrale, dar care si permite imbunatatirea semnificativa a capacitatilor intelectuale umane prin adaugarea de noi neuroni. (C.V.) Pactul cu diavolul Un criminal in serie din Guatemala sustine ca a facut un pact cu diavolul, in "termenii" caruia a ucis trei prostituate in decursul a cinci saptamini, transmite Reuters, citind informatii furnizate de politia locala. Autoritatile din Ciudad de Guatemala cred ca suspectul este autorul mai multor astfel de fapte si ca numarul prostituatelor ucise ar putea fi de zece. Asasinul opera intotdeauna in acelasi mod, isi asfixia victimele, de regula cu o perna, dupa care le scrijelea cu un pix pe piele mesaje macabre. Criminalul supraveghea insistent motelurile in care prostituatele isi duceau, de obicei, clientii si apoi patrundea peste ele si infaptuia crimele. Pe corpul uneia dintre victime a scris "sase sint gata, au mai ramas patru", iar in urmatorul caz mesajul a fost "sapte sint gata, au mai ramas inca trei". Intr-un alt mesaj, scris de data asta pe hirtie, criminalul marturisea ca nu intentiona sa comita aceste crime, insa "a facut un pact cu diavolul", si ca nu se poate eschiva de la aplicarea sa.(D.B.) [19][pl.dll?rid=expresro] 