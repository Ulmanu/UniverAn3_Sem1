 Judecatorii dau vacante pe banda rulanta detinutilor periculosi Daca ai un copil din flori sau vrei sa-ti termini casa, faci cerere la judecator Primesti o vacanta de trei luni chiar daca ai savirsit un viol, o tilharie sau o crima Usurinta cu care unii judecatorii emit decizii de intrerupere a executarii pedepsei cu inchisoarea da batai de cap politistilor, pusi sa-i caute pe cei care "au uitat" sa se intoarca la penitenciar si, prin urmare, au fost dati in urmarire generala. In momentul de fata, 49 de detinuti de la Penitenciarul Botosani nu s-au intors la locul detentiei la termenul stabilit de instanta, o parte din acestia fiind infractori deosebit de periculosi. 26 de cereri - aprobate pe motive sociale Orice persoana condamnata la o pedeapsa cu inchisoarea poate solicita intreruperea executarii pedepsei la instanta pe raza careia se afla penitenciarul si care este abilitata sa judece fondul cauzei. De regula, deciziile de intrerupere a executarii pedepsei se emit pe motive medicale (existenta unor boli care nu pot fi tratate in regim de detentie) sau sociale. In aceasta din urma categorie, argumentele sociale care stau la baza intreruperii pedepsei sint, in unele cazuri, de-a dreptul ilare si ridica serioase semne de intrebare asupra bunei-credinte a celor care emit astfel de decizii. Intreruperea executarii pedepsei se acorda, de regula, pentru o perioada de trei luni, urmind ca, la expirarea acestui termen, detinutul sa se intoarca singur la locul detentiei. La Penitenciarul Botosani, 49 de detinuti "au uitat" sa se intoarca, fiind dati in urmarire generala. Dintre cei 49 de urmariti, pentru 26 a fost admisa cererea de intrerupere a executarii pedepsei pe motive sociale. Cazurile din aceasta categorie sint verificate deoarece exista serioase semne de intrebare in privinta modului in care au fost solutionate unele dintre aceste cereri. Trei luni de vacanta deoarece concubina o duce greu Sub semnul intrebarii se afla dosarul lui Ion Ciotir, condamnat in 1997 la zece ani inchisoare pentru savirsirea infractiunii de viol. El trebuia sa se intoarca in penitenciar pe 16 iunie 1999, dar nici pina astazi nu a dat vreun semn de viata. In cazul lui Ion Ciotir, intreruperea pedepsei a fost decisa de Judecatoria Botosani deoarece "are o situatie materiala grea, face parte dintr-o familie cu probleme, parintii lui fiind bolnavi cronici". Tot Judecatoria Botosani i-a acordat o "vacanta" de trei luni lui Daniel Costea, care a fost condamnat, in anul 2000, la sase ani si opt luni inchisoare, pentru tilharie. In decizie se retine faptul ca "are probleme sociale deosebite; a trait in concubinaj cu numita Bantoi Lacramioara, rezultind minora Bantoi Florentina, recunoscuta de tata. Bantoi Lacramioara realizeaza venituri doar din munci ocazionale si locuieste in conditii improprii". Daniel Costea trebuia sa se intoarca la penitenciar pe 26 decembrie 2000. Eliberat deoarece copiii se pregatesc sa mearga la facultate Curtea de Apel Suceava este si ea prezenta cu un caz ciudat. Dupa ce Judecatoria si Tribunalul Botosani i-au respins cererea de intrerupere a pedepsei, Valerel Gagiu, condamnat la sapte ani inchisoare pentru tilharie, a facut recurs la Curtea de Apel Suceava. Aceasta instanta i-a dat liber trei luni, motivind astfel decizia: "Se impune prezenta lui in mijlocul familiei pentru rezolvarea unor probleme de ordin financiar. Ancheta realizata de Primaria Suceava confirma situatia grea materiala, familia are datorii si pregateste plecarea la facultate a doi copii, si numai prin prezenta lui se poate realiza aceasta situatie". Valerel Gagiu trebuia sa revina la penitenciar pe 12 mai 1999. Un alt caz este cel al lui Virgil Nita, din Falticeni, condamnat la 20 de ani inchisoare pentru omor. Executarea pedepsei a fost intrerupta in urma cu doi ani, printr-o decizie a Tribunalului Bucuresti, care a luat act de faptul ca respectivul trebuie sa-si termine casa, a carei temelie nu era insa nici macar inceputa. Tot pentru grave probleme familiale a fost acceptata, de catre Tribunalul Dolj, cererea lui Ioan Osenschi, condamnat la 21,3 ani inchisoare pentru omor. El trebuia sa se intoarca la Penitenciarul Botosani pe data de 30 noiembrie 2000. Exemplele mentionate sint doar citeva dintre cazurile in care s-a decis intreruperea executarii pedepsei in baza unor argumente extrem de subrede. Toate dosarele in care s-au luat astfel de decizii ciudate sint verificate acum de magistrati de la instantele superioare, care incearca sa stabileasca si eventualele legaturi dintre parti. De asemenea, vor fi verificati si functionarii primariilor care au realizat anchete sociale false. TIBERIU AVRAM O noua dezvaluire in scandalul transferurilor de fonduri bisericesti IPS Nifon a luat un Mercedes si citeva miliarde fara semnaturi Saptaminile trecute, "Evenimentul zilei" dezvaluia in articolul "Domnul a dat, Nifon a luat" ca Inalt Prea Sfintitul Nifon, Arhiepiscopul Tirgovistei a plecat din Episcopia Sloboziei si Calarasilor cu 2 miliarde de lei, Mercedesul Episcopiei, 6 vagoane cu luminari si 12 corpuri de biblioteca. Fortat de credinciosi, noul Episcop al Sloboziei, Prea Sfintitul dr.Damaschin a cerut interventia Patriarhului Teoctist, pentru returnarea acestor bunuri. Patriarhul a luat insa apararea I.P.S. Nifon, unul dintre copiii sai de suflet, considerind ca instrainarea bunurilor respective nu reprezinta altceva decit o "intrajutorare frateasca" intre eparhii. Departe de a se stinge, scandalul capata proportii dupa ce credinciosii din Slobozia au descoperit ca pe actele de "donatie" nu apar semnaturile consilierilor eparhiali! In urma articolului nostru, I.P.S. Nifon a promis, printr-o scrisoare adresata Episcopiei Sloboziei, un ajutor in ciment in contul bunurilor luate sub forma de "ajutor". Ierarhul locului, P.S. dr. Damaschin, considera ca acestia "sint pasi imbucuratori". Pentru a linisti cit de cit apele in urma articolului aparut, P.S. dr. Damaschin a publicat in ziarele locale o scrisoare lamuritoare, din care citam: "Din scrisoarea I.P.S. Nifon s-ar putea contura parerea ca Episcopia Sloboziei si Calarasilor ar fi o Episcopie cu o situatie materiala prospera, care-si poate permite ajutoare substantiale altor eparhii din ceea ce-i prisoseste. Acest lucru este inexact, ea fiind dupa parerea noastra, printre cele mai sarace din tara (...) Raspunsul P.F. Teoctist, atit ca Patriarh cit si ca Presedinte al Sfintului Sinod, este acoperitor pentru mine". Pina acum Inalt Prea Sfintitul Nifon sustinea ca "ajutoarele" i-au fost conferite la rugamintea Consilului Eparhial, ca urmare a recunostintei slujirii sale in Slobozia. Numai ca rasfoind in documentele Eparhiei, credinciosii au descoperit cu stupoare ca acestea nu sint semnate de consilerii eparhiali. Hotarirea de donare a fost facuta in urma unei solicitari verbale si nu scrise, iar Procesul Verbal al Consilului Eparhial din 29 decembrie 1999 nu este semnat de nici unul dintre cei noua membri ai Consilului ! In plus, hotarirea de transfer a bunurilor nu a fost supusa aprobarii Adunarii Eparhiale. Contactat, unul dintre membrii Consiliului Eparhial, pr. Ioan Purcarea ne-a declarat: "Am fost cu totii de acord cu totii. Lipsa semnaturilor este o scapare. Probabil ca secretarul a uitat sa ni le dea la semnat". Ce nu spune insa pr. Purcarea este ca legile bisericesti, in Grecia, de pilda, interzic transferul de bunuri intre eparhii, atita timp cit una dintre ele este condusa de un loctiitor. Supararea credinciosilor este cu atit mai mare cu cit, in cadrul aceluiasi Consiliu Eparhial in care I.P.S. Nifon si-a transferat 1 miliard si un Mercedes, nu mai putin de 18 parohii din Episcopia Sloboziei au primit drept ajutoare abia 500 de milioane lei! FLORIAN BICHIR Cel mai important magistrat militar, mazilit Generalul Dan Voinea - destituit pentru "management defectuos" Generalul magistrat Dan Voinea, seful Sectiei Parchetelor Militare (SPM) din Parchetul General, a fost ieri destituit prin ordinul ministrului Justitiei, la propunerea procurorului general Joita Tanase. Motivul invocat de reprezentantul biroului de presa, Robert Cazanciuc, a fost "management defectuos". Voinea este astfel ultimul sef inlocuit dintre cei numiti dupa 1996. De altfel, potrivit surselor noastre, pentru Dan Voinea se pregatea o destituire zgomotoasa, cu trecerea printr-un consiliu de onoare al Parchetului si intocmirea unui dosar penal pentru trimiterea in judecata a numerosi inalti ofiteri din toate structurile militare, implicate in dosare delicate. In dosarele revolutiei Voinea a trimis in judecata mai multi generali MApN, intre care Victor Atanasie Stanculescu si Mihai Chitac, pentru uciderea la Timisoara a 70 de persoane si ranirea altor 250 in perioada 16-22 decembrie. Cei doi au fost condamnati definitiv de Curtea Suprema de Justitie la 15 ani inchisoare, dar procurorul general Joita Tanase a decis suspendarea executarii pedepsei. Si in dosarul mineriadei Voinea a "calcat pe bec". A trimis si aici doi generali MI in judecata (Chitac si Andrita), dar a pus sub invinuire si ofiteri SRI care au coordonat actiunile violente ale minerilor. A ajuns cu ancheta aproape de finalizare. Generalul Voinea a suparat, in cei patru ani cit a condus SPM, atit puterea cit si opozitia. De aceea, a fost singurul magistrat pe care parlamentarii legislaturii trecute au refuzat sa il numeasca in Consiliul Superior al Magistraturii. La un moment dat, presedintii celor doua camere perlamentare, Petre Roman si Ion Diaconescu, au solicitat ministrului Justitiei demiterea sa in idea ca anchetele ar fi adus prejudicii Armatei Romane. In fine, dosarul cu cea mai mare mediatizare internationala a fost cel al teroristului Carlos Sacalul. Datorita atitudinii sale de magistrat european, Voinea a fost laudat pentru deschidere si transparenta. Altfel, o perioada importanta din activitatea teroristului, pregatita la Bucuresti cu ajutorul lui Ceausescu, ar fi ramas necunoscuta justitiilor din tarile europene in care au avut loc atentate singeroase. Pentru ca a muncit cot la cot cu procurorii din subordine la atit de multe si grele dosare penale, actualul procuror general l-a destituit pe Dan Voinea pentru "management defectuos" . Daca nu facea nimic, probabil ca ar fi primit si o decoratie de la presedintele Romaniei. (O.G., N.S., D. B.) Masini furate, inscrise in circulatie de politisti Un autoturism Audi 80 TDI furat la Cluj-Napoca, pe 1 decembrie 2000, a fost descoperit saptamina trecuta pe teritoriul judetului Harghita, inmatriculat cu acte in regula si gata pentru vinzare. Pentru a-l putea vinde repede, reteua de hoti a "lucrat" la avarierea superficiala a autoturismului, spargind un far si deteriorind interiorul. Surse din IPJ Cluj spun ca reteaua hotilor se bucura de sprijinul interesat al unui ofiter din IPJ Harghita, care se ocupa de inmatricularea autoturismelor, dar al carui nume nu a fost inca dezvaluit. Descoperirea autoturismului si demascarea retelei nu este intimplatoare, ci se datoreaza tocmai supravegherii operative efectuate de UM 0962 Harghita asupra ofiterului banuit de implicarea in traficul de masini furate, la care contribuia prin inmatricularea acestora. Conducerea IPJ Cluj, prin vocea col. Vasile Apahidean, adjunct al inspectorului-sef, confirma doar gasirea in judetul Harghita a autoturismului furat, dar neaga implicarea vreunui politist in aceasta afacere. Cu toate acestea, responsabili ai IPJ Cluj confirma faptul ca un ofiter din IPJ Harghita este cercetat pe linie interna, deocamdata, pentru inmatricularea de autoturisme furate. EMANUEL CIOCU Tribunalul Cluj a declarat falimentul Bancii Dacia Felix Tribunalul Cluj a admis ieri cererea Bancii Nationale a Romaniei si a CEC din 5 iulie 2000 de a declara falimentul Bancii Dacia Felix (BDF), cu drept de recurs in 15 zile de la comunicare. Judecatorul Ioan Georgiu si-a motivat decizia prin nerespectarea esalonarii platilor restante, BDF nemaiplatind vreo rata inca din luna mai anul trecut. BDF datoreaza in acest moment peste 1.400 de miliarde, fiind in intirziere fata de planul de esalonare cu peste 400 de miliarde de lei. Georgiu va anunta miine BNR pentru a-si stabili un lichidator. In sedinta publica de ieri, reprezentantul BDF, avocatul Plaiasu Nicolae, a cerut o noua aminare de 30 de zile pentru ca guvernul sa analizeze noua oferta a grupului israelian Robinson, actionarul majoritar al BDF, prezentata sub forma unui proiect de ordonanta de urgenta. Conform acestui proiect investitorii ar urma sa preia creantele bancii de aproximativ 42 de milioane de dolari cu doar 15 milioane de dolari. S-ar obtine un grad de recuperare de 28 de centi la dolar si s-ar deschide perspectivele recuperarii unor sume si din strainatate. Judecatorul Georgiu a acceptat discutarea ofertei de vinzare a creantelor catre grupul Robinson pe 29 martie, dar a hotarit declararea in stare de faliment a bancii. Presedintele BDF, Liviu Mandler, ne-a declarat ca, in situatia declararii falimentului, grupul israelian nu-si va mai mentine oferta facuta saptamina aceasta guvernului roman de recuperare partiala a creantelor. MIHAI BACALU Moarte pentru moarte Politistii nu sint convinsi ca Raul Opris l-a ucis pe Sasa Disici Raul Octavian Opris, din Arad, presupusul ucigas al politistului Disici, s-a sinucis noaptea trecuta la Timisoara dupa ce a cazut intr-o ambuscada organizata de trupele speciale ale politiei. Conducerea IPJ Timis a confirmat faptul ca pistolul cu care s-a sinucis Opris este arma care l-a rapus pe Sasa Disici, dar nu exista certitudinea ca el este si autorul omorului. Ceilalti doi suspecti nu au fost capturati. Politia Timis a retinut in aceeasi noapte mai multi suspecti, din care unii sint complicii lui Opris. Linga sinucigas s-a gasit un adevarat arsenal de munitie si mecanisme de spart masini. Ghiath Arbach, proprietarul Mercedesului furat in noaptea crimei de la Ianova, a declarat ca nu il cunostea pe Opris. O noapte care nu anunta nimic Pentru ziaristi, noaptea de 14 martie incepea ca una obisnuita. Nici nu am apucat bine sa ne dezmeticim si patru masini, pline pina la refuz cu luptatori SIAS si DPIR, au tisnit pe una din iesirile politiei si au demarat in cea mai mare viteza spre o directie stiuta numai de ei. Am pornit in urmarirea lor pe strazile Timisoarei profitind de culoarul liber ramas in urma masinilor de politie. Cele patru echipaje s-au oprit ordonat pe Strada Popa Sapca, la mica distanta de Penitenciarul Timisoara. Era ora 22.30 si la mica distanta de locul in care ne aflam s-au auzit focuri de arma. Acesta pare sa fi fost semnalul care a declansat interventia trupelor speciale ce s-au aflat pina atunci in asteptare. A urmat instantaneu o goana nebuna pe Strada Oituz, dupa care masinile politiei au intrat pe Calea Aradului si apoi pe Intrarea Doinei. Din masini au coborit, in cea mai mare viteza, luptatorii mascati din trupele speciale, cu armele in miini. "L-am vazut, e pe terasament" Fara sa ne bage in seama, luptatorii s-au desfasurat in evantai pe lungimea strazii si, la un semn, au intrat printre blocurile cu patru niveluri, asezate perpendicular pe Intrarea Doinei. Maiorul Stefan Florea, seful DPIR Timis, cu un pistol in mina, fuge pe linga noi si striga: "Culcati-va la pamint", dupa care dispare si el printre blocuri. Se asterne apoi o liniste mormintala, intrerupta de un strigat care tisneste din intuneric: "L-am vazut, e pe terasamentul de cale ferata", iar linistea se asterne din nou, dar numai pentru citeva clipe. Se aud focuri de arma de la o distanta de nici 100 de metri de locul unde ne aflam. Instantaneu soseste lt.-col. Dorel Andras, seful IPJ Timis, pe care-l orientam in directia in care s-au auzit focurile de arma, dar il urmam indeaproape. Strada Demetriade, pe care intram, este blocata de politie, dar ajungem intr-o zona protejata de politisti in combinezoane negre, cu cagule pe fata si cu armamentul la vedere. Acestia au incercuit zona situata intre terasamentul de cale ferata si marginea Strazii Demetriade, unde zeci de politisti s-au strins linga niste tevi imense. Razbat primele informatii din interior. Suspectul urmarit s-a sinucis. Cineva solicita urgent, prin telefon, o Salvare la fata locului. Sosesc si echipele de criminalisti care se indreapta spre locul unde zace suspectul. La exact 12 minute de la primul foc de arma auzit a venit si Salvarea. Dupa citeva clipe, trupul inert al unui barbat este urcat in masina Salvarii, care isi face loc printre cordoanele de politisti si curiosi, si se indreapta catre Spitalul Municipal Timisoara. Sosirea gen. Toma Zaharia, coordonatorul anchetei in cazul Disici, aduce cu sine primele lamuriri. Barbatul transportat la spital este unul dintre suspectii care l-au ucis pe politistul Sasa Disici. El se numeste Raul Octavian Opris si s-a sinucis tragindu-si un glont in cap in momentul in care si-a dat seama ca a cazut intr-o ambuscada pusa la cale de politisti si nu mai avea nici o scapare. Ceilalti doi membri din "Banda mortii" se afla sub supravegherea politiei Dupa exact 12 zile de la crima de la Ianova, unul dintre suspectii care l-au asasinat pe politistul timisorean a cazut in miinile politiei. El si-a tras insa un glont in cap inainte ca anchetatorii sa scoata ceva de la el. In legatura cu Raul Octavian Opris, politia are certitudinea ca a participat la uciderea lui Disici, dar nu este convinsa, deocamdata, ca acesta este una si aceeasi persoana care a apasat pe tragaci in noaptea crimei. O alta certitudine oferita presei de lt.-col. Dorel Andras, seful IPJ Timis, este aceea ca arma pe care a folosit-o Opris pentru sinucidere este aceeasi cu arma folosita la uciderea lui Sasa. Despre ceilalti doi membri din "Banda mortii" de la Ianova, nu au fost oferite prea multe informatii, doar ca ei se afla sub supraveghere si n-ar fi exclusa capturarea lor in foarte scurt timp. In locul in care s-a sinucis Opris, criminalistii au gasit pistolul marca Zastava, fabricat in Serbia, in anul 1999, si doua incarcatoare cu 12 cartuse. Au fost gasite si doua cutii in care se mai aflau 30 de cartuse pentru pistolul Zastava, de calibru 9 mm, dar si un numar de 12 "pontoarce", niste dispozitive folosite de hoti la furtul automobilelor. La toate acestea se mai adauga niste chei, doua cartele telefonice, un telefon mobil si niste chei auto. Opris avea asupra lui si 320 DM, 300 de dolari SUA si 2,3 milioane de lei. Ghiath Arbach, proprietarul Mercedesului furat in noaptea crimei, ne-a declarat ca nu cunostea persoana care s-a sinucis. La aflarea vestii ca unul dintre criminalii fiului ei s-a sinucis, Zorca Disici ne-a spus: "Pentru mine nu e nici o bucurie pentru ca Sasa nu mai este. Pe criminal, Dumnezeu l-a rasplatit cu acelasi glont". SERGIU MIAT Filmul operatiunii "Evenimentul zilei" va prezinta filmul evenimentelor din noaptea de 14-15 martie in Timisoara, asa cum a fost relatat de martorii si de politistii implicati in actiune. Ora 22.00 Prezenta suspectului Opris este semnalata de echipele de filaj ale politiei, la terasa Flora, un local situat pe malul Begai, aproape de centrul orasului Timisoara. Dupa ce echipele de ancheta in cazul Disici au listat convorbirile telefonice efectuate pe raza comunei Recas in noaptea in care a fost ucis politistul, numarul suspectilor a scazut brusc, printre ei aflindu-se si aradeanul Raul Octavian Opris. El a fost "lucrat" pe tehnica speciala de catre politisti care foloseau numele de cod ORO. Opris simte ca este filat la Flora si pleaca spre centrul orasului, dar se razgindeste si prefera sa se indrepte catre Piata Unirii. Filajul, care insa nu l-a scapat de sub observatie nici un moment, e pe urmele sale. Ora 22.23. Opris traverseaza Piata Unirii, dar este ajuns din urma de echipele de filaj care-l inconjoara si ii cer sa se legitimeze. Raul reuseste sa scape si fuge spre Strada Oituz, cu politistii in urma lui. Opris sare gardul unei cazarmi militare de pe aceeasi strada, iar politistii trag in urma lui citeva focuri de arma. Unul dintre politisti sare si el gardul in urmarirea fugarului. In acelasi timp sint alarmate echipajele mixte de luptatori care iau pozitie de asteptare pe Strada Popa Sapca, dupa care demareaza spre strada Intrarea Doinei. Ora 23.36. Luptatorii din trupele speciale ocupa pozitii in spatele cazarmii militare in care intrase Opris. Fugarul reuseste sa evite dispozitivul de capturare si se indreapta catre un terasament de cale ferata aflat la mica distanta. Politistii se desfac in evantai si string cercul in care urmeaza sa fie prins Opris. Una dintre siluetele negre ale urmaritorilor striga ca fugarul e pe terasamentul caii ferate. Ora 23.43 . Se aude primul foc de arma, urmat de altele, dupa care se asterne linistea noptii. In locul in care au inceput sa se desfasoare trupele speciale apare lt.-col. Dorel Andras, seful IPJ Timis, care se grabeste apoi catre locul de unde s-au auzit impuscaturile. Ora 23.55. Soseste masina Salvarii pe Strada Demetriade, chemata de politistii care au ingradit accesul in zona. De linga marginea drumului este ridicat si urcat in Salvare trupul inert al unui barbat. Ora 23.58 . Ambulanta intra pe poarta Spitalului Municipal Timisoara, incadrata de doua masini pline cu luptatori mascati. Usa ambulantei se deschide si in interior, pe o targa, se afla trupul nemiscat al unui barbat cu fata plina de singe. El nu da semne de viata, dar are o perfuzie in brat si este murdar de noroi pe pantofii tip sport de culoare neagra si pe pantalonii cu care este imbracat. El a fost transportat imediat in sala de urgente, dar a murit la scurt timp. Ora 0.05 . Luptatorii cu cagule "isi fac datoria" si, sub amenintarea pistoalelor mitraliera, scot ziaristii din incinta spitalului, luind totodata perimetrul spitalicesc in stricta supraveghere. La poarta Spitalului Municipal apare, la iesirea noastra, Anda Dumitrana, fosta prietena a politistului Sasa Disici, care vrea sa-l vada pe unul dintre presupusii criminali ai fostului iubit. Nu i se permite intrarea in spital. Raul Opris era dat in urmarire generala de sase luni Raul Octavian Opris, prezumtivul asasin al politistului Sasa Disici, este un client vechi al politistilor aradeni. El a fost inchis pentru furturi de masini, tilharie si spargeri de magazine. Numele sau a fost asociat cu mai multe celebre furturi de masini de lux din zona, insa aproape de fiecare data, in mod ciudat, a reusit sa scape de acuzatii. Urmaritul general s-a plimbat nestingherit prin Timisoara Pe 31 august anul trecut, el a fost implicat in furtul unei masini Mercedes. La acea data, omul de afaceri aradean Ion Sandu a fost atacat in stil mafiot si deposedat de 10.000 marci germane si un autoturism tip Mercedes. Ion Sandu, 40 de ani, patron al fermei SC PAB SRL, a fost atacat de doua persoane mascate, la intrarea in scara blocului in care locuieste, de pe Strada Batistei nr. 2, din municipiul Arad. Prin violenta, i-au fost sustrase o geanta in care se aflau actele personale, 10.000 marci germane si cheile autoturismului marca Mercedes, cu numarul de inmatriculare ANP-1000, inmatriculat in Germania. Mercedesul a fost furat apoi de atacatori. Politistii aradeni, beneficiind de sprijinul unor cetateni, au reusit sa recupereze autoturismul Dacia 1300 cu care cei doi mascati s-au deplasat pe Strada Batistei, precum si Mercedesul furat, care fusese abandonat la 200 de metri de DN 6 Timisoara-Lovrin. Principalul suspect, Raul Octavian Opris, a fost dat in urmarire generala. Reiese, din filmul tilhariei si furtului de la finele lunii august, ca Raul Octavian Opris obisnuia sa atace mascat cu cagula si, in plus, prin faptul ca Mercedesul omului de afaceri aradean a fost abandonat in judetul Timis, si ca el avea relatii cu lumea interlopa timisoreana. Culmea este ca, desi el figura ca urmarit general, a putut sa se plimbe nestingherit prin Timisoara, chiar sub supravegherea politiei. Dar mai multe legaturi ale sale par sa conduca spre o anumita complicitate a politiei cu trupa din care facea parte si Opris. Raliuri nocturne cu fii de politisti In Arad, Raul Octavian Opris era cunoscut ca un impatimit al raliurilor nocturne pe anumite strazi din plin centrul orasului. Vitezomanii, din rindul carora faceau parte si copii sau rude apropiate ale unor ofiteri de politie, au fost tolerati un timp de politia aradeana, pina cind teroarea pe care au instaurat-o pe strazi dupa lasarea intunericului a dus la potolirea lor. Ei se asezau la un semafor, pariul fiind cine ajunge primul la celalalt capat al strazii, in trafic, ignorind celelalte semafoare. Protestele opiniei publice si citeva accidente grave generate de cursele nebunesti au dus la interventia mai dura a politiei, care a redus ca amploare fenomenul, fara insa a-l opri definitiv. Un alt apropiat al lui Raul Opris are o celebra spalatorie auto, frecventata de crema lumii interlope aradene. In fata spalatoriei se afla permanent un parc impresionant de autoturisme aduse de afara, expuse spre vinzare. Spalatoria este frecventata si de politisti aradeni si se afla, dupa cum se spune, sub protectia unor cadre de politie. In zona se vorbeste chiar ca Raul Octavian Opris ar fi adevaratul patron al spalatoriei auto care ar ascunde de fapt si o retea de trafic cu masini sub protectii inalte. Cunoscutii lui Opris exclud varianta sinuciderii Adresa "de buletin" a lui Raul Opris este pe Aleea Agnita, bloc. L6, apt. 12, Arad. Imediat dupa ce Raul Opris s-a sinucis la Timisoara, miercuri noaptea, blocul a fost inconjurat de forte speciale de politie si "mascati", intr-o inutila demonstratie de forte care a speriat vecinii. Ieri a fost aproape imposibil de gasit un vecin care sa-l fi cunoscut pe Raul Octavian Opris. Totusi, administratoarea, Maria Bugariu, si o vecina au acceptat sa stea de vorba cu presa. Pentru vecini, Raul Octavian Opris era un baiat linistit, tracasat de politie. Dupa eliberarea din penitenciar, el a incercat sa se integreze in societate si a lucrat la spalatoria GHIBLI NIK SRL. Vecinii spun ca dupa fiecare furt mai mare de masini, Raul Opris era cautat de politie, desi, spun ei, s-a dovedit mai de fiecare data ca nu a avut nimic in comun cu furtul in cauza. Nimeni, nici vecinii, nici lumea interlopa aradeana, nu crede ca Raul Octavian Opris s-a sinucis. Parerea unanima a celor care l-au cunoscut a fost ca el a fost eliminat pentru a nu deveni incomod. Raul Octavian Opris a fost exmatriculat in clasa a X-a de liceu, desi era un baiat de o inteligenta sclipitoare. Prezumtivul asasin al politistului Sasa Disici nu a facut niciodata vreun scandal la bloc si nu a spart, in viata lui, macar un geam, spun vecinii. Sinuciderea sau eliminarea lui Raul Octavian Opris ridica numeroase semne de intrebare. Urmaritul general se plimba linistit prin Timisoara, sub supravegherea politiei, iar cunoscutii lui spun ca un om care radia vitalitate nu s-ar fi putut sinucide, mai ales ca era obisnuit cu puscaria. Raul Opris si-a scos singur un glont din picior Raul Opris a avut trei condamnari: de un an si jumatate, in 1992, de doi ani, in 1996, pentru furt, si un an cu un rest de 226 zile, in 1999. El a fost eliberat conditionat in 15 august 2000, cu un rest de 18 zile inchisoare. In urma tilhariei din 31 august 2000 a primit un mandat de arestare preventiva in 10 martie 2001, care insa nu a putut fi pus in practica. Cu citiva ani in urma, el a fost implicat intr-o altercatie cu politistii din Sibiu, fiind impuscat in picior, dar a reusit sa scape, scotindu-si singur glontul. Viata sa extrem de aventuroasa s-a incheiat brutal la Timisoara. Identificarea si apoi prinderea lui Raul Opris s-a bazat pe informatii puse la dispozitia politistilor timisoreni de politia din Arad, care l-a inclus de la inceput in cercul suspectilor, apoi a adunat probe pentru a-i dovedi vinovatia. Se pare ca el a fost localizat, in urma ascultarii si localizarii telefonului care vorbea, de catre timisoreni. Neoficial, am aflat ca in clipa cind s-a impuscat, Raul Opris vorbea la telefon cu sora lui, care ar fi auzit ingrozita impuscatura. "Folclorul" lumii interlope aradene spune ca Raul Opris ar fi furat si masini pentru care ar fi cerut recompensa de la proprietari. Un asemenea personaj nu putea sa nu fie asociat si cu celebrul caz al bombei din automobilul Alfa Romeo, la Timisoara, unde au fost implicati patru aradeni identificati. Insa pe seama lui Raul Opris s-a mai spus ca ar fi fost al cincileaa om din masina care a reusit sa scape insa dupa tragica explozie, varianta totusi greu de probat. SORIN TROCAN [17][pl.dll?rid=expresro] 