 Afacerile Compaq cresc mai rapid decit piata romaneasca Desi primul trimestru nu s-a terminat inca, statisticile preliminare ale Compaq Romania arata o crestere puternica a cifrei de afaceri in acest interval, a declarat ieri Mihai Pascadi, director general Compaq Romania. In primele trei luni ale anului 2001, afacerea filialei romanesti a corporatiei Compaq a crescut cu 43% fata de intervalul similar al anului trecut. "Cresterea performantelor economice a fost favorizata de modul cum am abordat piata romaneasca si regionala", a spus Pascadi. "Performanta Compaq Romania este pozitiva, consideram ca afacerea creste mai rapid decit piata romaneasca, ceea ce demonstreaza ca ne depasim competitorii", a declarat pentru "Evenimentul zilei" Jan H. Wisse, director pentru Europa al corporatiei. "Compaq Romania este deja un centru de competenta regionala si va asigura implementarea proiectelor Internet Service Providers (furnizori de servicii Internet) in Moldova, Letonia, Bulgaria, Ucraina, Serbia, Slovenia, Croatia", a spus Bogdan Popescu, director in cadrul Compaq. Romanii asigura proiectarea, configurarea, testarea, managementul de proiect si ofera consultanta pentru implementarea solutiilor ISP in zona. Luni, o echipa de specialisti romani va pleca in Lituania, pentru a demara proiectul pentru cel mai mare furnizor de servicii Internet, in beneficiul companiei de telefonie Lietuvos Telecomas, a spus Popescu. LIDIA MOISE SNP exporta benzina prin Bursa Romana de Marfuri SNP vrea sa exporte benzina prin Bursa Romana de Marfuri. BRM va organiza pe data de 22 martie o licitatie internationala prin care SNP ofera la export 30.000 de tone de benzina, cu cifra octanica 92 si 15.000 de tone de benzina cu CO 95. La licitatie pot particpa persoane juridice romane si straine. Caietul de sarcini costa 100 de dolari, iar taxa de participare 200 de dolari. Garantia de participare se ridica la 2% din pretul minim de acceptare la licitatie, in functie de cantitatea solicitata. Este pentru prima oara de la crearea SNP cind vinzarea unui produs petrolier se deruleaza prin BRM. MIHAELA BALEA Garda Financiara a descoperit o noua filiera Aur de contrabanda Controlul inopinat efectuat de Garda Financiara Centrala la o serie de societati din Timisoara a vizat, in principal, societatile care au in obiectul de activitate producerea si comercializarea bijuteriilor din aur. La SC Golden SRL, Garda a descoperit 13.695.000 lire italiene, pentru care societatea nu a prezentat documentele de provenienta, conditii in care intreaga suma a fost confiscata. La angroul Five Star din Timisoara, GFC a aplicat amenzi de 500 milioane de lei, iar valoarea sumelor de bani confiscate s-a cifrat la aproximativ un miliard de lei. Cel mai interesant caz l-a reprezentat insa societatea Transilvania Timisoara, acolo unde Garda a descoperit o intreaga retea de distributie de bijuterii din aur importate ilegal, in special din Turcia. Controalele de saptamina trecuta au demonstrat ca SC Transilvania avea la vinzare 7,5 kilograme de aur, in valoare de 1,875 miliarde de lei, materializati in bijuterii de diverse tipuri. Pentru respectiva cantitate, societatea avea drept document de provenienta o singura factura emisa de SC Ozanti Impex SRL din Bucuresti. Verificarile incrucisate ale Garzii au demonstrat ca societatea bucuresteana s-a infiintat in iulie anul trecut, dupa care a functionat doar o singura luna la sediul mentionat. Declaratiile de impunere ale societatii comerciale nu au ajuns niciodata la organele fiscale autorizate. Daca S.C.Ozanti ar fi furnizat pe cale legala aurul societatii Transilvania, aceasta ar fi datorat TVA si accize de peste jumatate de miliard numai pentru aurul descoperit la societatea timisoreana. La SC Transilvania s-au mai descoperit si alte 40 de verighete din aur fara documente de provenienta, care au fost la rindul lor confiscate de catre Garda. GFC a sistat executarea platilor de 600 milioane de lei ale societatii timisorene catre firma-fantoma din Bucuresti. Platile facute pina acum de Transilvania nu au fost realizate prin banci, ceea ce conduce la concluzia ca tranzactiile invocate nu au fost efectuate in fapt. Pornind de la aspectele descoperite la Timisoara, Garda Financiara a extins controalele la firmele de profil din Bucuresti. Pe baza indiciilor existente in momentul de fata, Garda a avut o descindere operativa la Romso Exportimport, unde au fost descoperite 80 de bijuterii din aur, cintarind 700 de grame, pentru care nu s-au gasit documente legale de provenienta. Marfa a fost confiscata si verificarile continua pe alte filiere. GABRIELA TINTEANU Asirom premiaza clientii fideli Un bucurestean a cistigat marele premiu, o masina Renault Scenic Marin Vadan din Bucuresti a cistigat ieri marele premiu pus in joc de Asirom, un autoturism Renault Scenic. Norocul i-a suris in urma unei trageri la sorti organizate de Asirom, in prezenta unei comisii si a presei. Compania a oferit in plus numeroase premii, pentru a fixa in memoria clientilor fideli aniversarea unui deceniu de existenta. Lista finala cu ceilalti cistigatori va fi publicata in ziarul nostru in zilele urmatoare, dupa verificarea tichetelor cistigatoare. Asirom, companie care domina piata asigurarilor din Romania, are de unde sa imparta premii, anul trecut, veniturile totale din asigurari depasind 1.900 miliarde lei, in conditiile efectuarii unor plati pentru despagubiri si sume asigurate de peste 860 miliarde lei, a spus Angela Toncescu, presedinta Asirom. "Nu avem situatie in care despagubirile sa nu fi fost platite", a precizat Ion Nicolae, actionarul majoritar al Asirom. "Ne mentinem o rezerva substantiala pentru a face fata eventualelor plati, care se ridica la 1.540 miliarde lei, desi facem eforturi sa diminuam, in cifre reale, pagubele produse prin asigurari", a adaugat Nicolae. Asirom ramine compania preferata pentru asigurarea obligatorie de raspundere civila auto (RCA). Numarul total de contracte de asigurare RCA a depasit anul trecut cifra de 1,5 milioane. Primele incasate din asigurari RCA au totalizat peste 580 miliarde lei, compensind despagubiri in valoare de 300 miliarde lei. Au fost platite daune in mai mult de 46.000 de dosare. LIDIA MOISE Marmura de Ruschita la Construct Expo In cadrul Construct Expo, care se desfasoara in aceste zile la Romexpo, SC Titan Mar Marmosim si-a prezentat principalul obiectiv pentru acest an. El vizeaza cucerirea pietei interne in domeniul marmurei. In acest sens, oferta promotionala lansata de Marmosim este de doar 9 dolari metrul patrat de marmura de Ruschita, in conditiile in care pe piata externa produsul se vinde cu 30 de dolari metrul patrat. Directorul general, Gheorghe Pogea, estimeaza o marire cu 30% a vinzarilor, care va genera o amplificare in procentaj similar a extractiei blocurilor de marmura din cariere, pentru a satisface cererea celor peste 300 de prelucratori interni, dependenti in mare masura de materia prima produsa de Marmosim. Titan Mar Marmosim are ca actionari Fondul Romano-American de Investitii, Fondul Roman de Investitii si Titan Mar. La ora actuala, Titan Mar Marmosim este cea mai mare fabrica de prelucrare a pietrelor ornamentale din Romania si detinatoarea a 14 cariere de piatra. Investitiile societatii pentru urmatorii doi ani sint estimate la 10 milioane de dolari. GABRIELA TINTEANU Guvernul amina decizia majorarii accizei la tigari Guvernul a aminat luarea unei decizii legislative cu privire la accizele pentru tutun, a declarat ministrul finantelor publice, Mihai Tanasescu, dupa intilnirea de ieri cu reprezentantii companiilor internationale producatoare de tigarete din Romania. "Am avut o discutie deschisa si constructiva si ne vom intilni si saptamina viitoare pentru a ajunge la un punct de vedere comun, suportabil atit pentru consumatori, cit si pentru companiile producatoare", a aratat ministrul finantelor. Reprezentantii companiilor internationale se vor intilni astazi cu secretarul general al guvernului, Serban Mihailescu, pentru a discuta asupra intentiei de majorare a accizelor, urmind ca discutiile cu Ministerul Finantelor Publice sa fie reluate luni. (N.B.) Start in campania de contre Ministerul Agriculturii nu renunta la subventionarea tehnicii agricole Eliminarea subventionarii dobinzii la creditele acordate la cumpararea de masini agricole si instalatii de irigat, decisa de guvern in sedinta de saptamina trecuta, i-a pus pe ginduri pe producatorii de tehnica agricola care au solicitat Ministerului Agriculturii sa gaseasca o solutie benefica atit pentru ei, cit si pentru agricultori. Actul normativ isi va inceta aplicabilitatea la 1 iulie 2001, insa subventiile de dobinda la creditele acordate producatorilor agricoli de catre bancile comerciale, pe baza de contracte incheiate in temeiul O.U. 36/1999, vor fi platite in continuare pina la expirarea contractelor incheiate. Ministerul Agriculturii a anuntat ieri ca nu va renunta la subventiile acordate la cumpararea de masini agricole. "Subventiile vor fi acordate in continuare, dar sub alta forma. Guvernul nu va mai subventiona dobinda, ci cuantumul acesteia va fi atribuit direct producatorului agricol in momentul achizitionarii tractoarelor si masinilor agricole", se precizeaza intr-un comunicat al MAAP. "Avem in vedere o alta modalitate de sprijin direct pentru cumpararea de tractoare prin majorarea alocatiei de 25% din costul unui tractor pe care o suportam pina acum, pina la 55%", a declarat ieri, Dorin Zaharescu, directorul Directiei Mecanizare din MAAP. In acest scop, conducerea MAAP va avea o serie de discutii cu celelalte ministerele implicate si cu producatorii de tehnica agricola pentru pune la punct mecanismele de acordare a acestor sume care vor proveni din Fondul de Dezvoltare a Agriculturii constituit din redeventele incasate la concesionarea terenurilor fostelor IAS-uri. In plus, agricultorii care cultiva suprafete de peste 200 hectare pot opta ca sprijinul de un milion de lei pentru fiecare hectar cultivat sa fie utilizat pentru achizitionarea de tractoare si utilaje agricole din productia interna, a aratat Zaharescu. El a aratat ca OU 36/1999 nu a fost o varianta prea fericita de sprijin al agricultorilor, in baza prevederilor sale fiind cumparate numai 2.000 de tractoare si aproximativ 46 de combine, ceea ce este destul de putin fata de necesarul din agricultura romaneasca. La ora actuala, parcul de masini agricole numara 160.036 de tractoare, 27.654 de combine, 123.165 de pluguri si 57.703 de semanatori. NICOLETA BURTAN In ultima zi de plata cu "discount", Inghesuiala, injuraturi si functionari plictisiti la Administratiile Financiare Ieri, conform legislatiei privitoare la impozitul pe venit, a fost ultima zi pentru plata primei rate stabilita de organul fiscal, pentru contribuabilii care obtin venituri din activitati independente si din cedarea inchirieri. Tot ieri a fost si termenul limita in care asociatiile fara personalitate juridica puteau depune declaratia anuala de venit. Banuind ca imbulzeala va fi cuvintul de ordine la Administratiile financiare bucurestene, reporterul "Evenimentului zilei" a stat cuminte la cozi, dindu-se drept un contribuabil necunoscator, care doreste sa-si plateasca darile catre stat. Raidul nostru demonstreaza, inca o data, ca functionarul public ramine stapinul nostru. Prima administratie financiara "calcata" a fost cea din sectorul 1. Aici, vorba lui nenea Iancu, "spatiu mic-inghesuiala mare". Ma strecor printre zecile de cetateni, cu intentia de a ajunge la un ghiseu pentru a obtine informatiile necesare. Bat discret la un gemulet. Nu raspunde nimeni. Repet figura, de aceasta data folosind pixul din dotare. Suparata de insistenta mea, o functionara intre doua virste isi face aparitia din spatele geamului. Plictisita, ma intreaba pe un ton rastit: "Ce vrei?", ii explic ca in afara salariului mai obtin lunar o anumita suma de bani, pentru care compania la care lucrez a platit impozit lunar si intreb daca trebuie sa mai depun declaratie de venit. Fara sa ma asculte, functionara ma intreaba unde locuiesc, dupa care ma expediaza la inspectorul care raspunde de strada declarata si-mi trinteste geamul in nas. Merg la ghiseul de "Informatii". Incerc sa iau o declaratie de venit. De acolo mi se spune ca doar inspectorii financiari au aceste declaratii. Vreau sa aflu unde se afla biroul inspectorului care raspunde de adresa invocata si intreb o functionara care se fitiia pe hol cu niste hirtoage in mina. Nici nu ma baga in seama. Intru intr-un birou, la nimereala. Acolo, citiva functionari, inghesuiti printre mormane de dosare erau "ocupati". Unul rasfoia un ziar, altul vorbea la telefon, unul minca, altul statea zimbitor de vorba cu un contribuabil care venise "pregatit".... "S-a terminat programul cu publicul", spune functionarul care rasfoia ziarul, fara ca eu sa intreb ceva. Trecusera mai bine de 45 de minute de cind incercasem sa aflu cum pot sa-mi plati impozitul si nu apucasem sa obtin vreo informatie. Slalom printre fisete La sectorul 5, jale. In holul institutiei, fisete peste fisete si o coada cit toate zilele la casierie. La ghiseul de Informatii, aflat undeva in spatele dulapurilor din metal, zeci de persoane. Dupa 15 minute de stat la coada, ajung la ghiseu. Repet mecanic povestea de la sectorul 1. Functionara, ma indruma la ataj, la camera 8. Dau din coate printre multimea de oameni nervosi si ajung la destinatia indicata. Un "cioc-cioc" discret si intru. Aceeasi imagine ca la celelalte Administratii. Un functionar rasfoia ziarul, altul era ocupat cu telefonul, unul statea la taclale cu un contribuabil.... Intreb cel mai apropiat functionar cum pot sa-mi rezolv problema. "La doamna din stinga", mi se raspunde. "Doamna din stinga" ma intreaba la ce adresa locuiesc. "Stati pe Calea 13 Septembrie inainte de calea ferata, sau dupa?". Motivez ca nu ma pot orienta din acel birou, dar ca adresa mentionata, cred, este dupa calea ferata. "Biroul 9", imi raspunde sec functionara, fara a ma mai baga in seama. Vizavi, la Biroul 9, ma duc la primul functionar pe care-l vad. Cu ochelarii cazuti pe nas, extrem de tipicar, omul rasfoia metodic "Evenimentul zilei". "La doamna Sima. Dar nu e acum aici. Asteptati pe sala, nu vedeti ca sintem ocupati?", imi spune individul. Pe sala, lume puhoi, injuraturi, un miros greu... Se deschide un ghiseu. Dau fuga si cer o declaratie tipizata pentru a o completa. O pesionara din fata mea o primeste imediat, insa eu primesc doar un raspuns, suierat printre dinti: " Nu vedeti ca programul e doar pina la 10,30 si dupa ora 16?". Dupa care functionarul dispare in spatele geamului, lasindu-ma cu gura cascata. Trecusera aproape 4 ore de calvar de cind ratacisem prin Administratiile Financiare din Capitala si nu rezolvasem nimic. OVIDIU ZARA [21][pl.dll?rid=expresro] 