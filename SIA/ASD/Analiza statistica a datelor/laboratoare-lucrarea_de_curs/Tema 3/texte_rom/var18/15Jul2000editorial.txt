 Dulceturile paradisului pierdut ______________________________________________________________________ Fiertul dulcetii era un mic ritual de familie. Mama sau bunica anunta cu o saptamina inainte ca ar trebui spalate borcanele. Pe caise, galbenul crestea in fiecare zi. Cu o seara inainte, nu se mai vorbea despre altceva! Mirosul batonului de vanilie impinzea toata casa. Doar cel al lamiilor rase mai incerca sa-i faca fata. Soarele asfintea lenes in sticla borcanelor intoarse cu gura in jos si puse la uscat. Si dimineata de vara ii astepta pe copii cu cratita clocotind incet. Totdeauna, apa si zaharul erau puse inainte la fiert pentru legat. Stropul de sirop care nu se mai imprastia in apa si spuma fina erau semnele imbratisarii definitive. Urma desprinsul pielitei de pe caise. Doamnele cu educatie la Notre Dame faceau asta cu o zi inainte. Stingeau un bulgare de var in zece litri de apa, lasau precipitatul alb sa se depuna, si apa de culoarea ochiului cu albeata o luau cu o canuta, fara sa o tulbure. Pe urma puneau fructele, mai ales pulpa de caisa ori petalele de trandafir in apa cu var. Patru-cinci ore de baie le intaresc carnea si le ajuta sa supravietuiasca fierberii. Doamnele mai tinere au renuntat la apa de var si au trecut la sarea de lamiie dizolvata. Are acelasi efect. De regula, la dezbracatul caiselor sau la scosul simburilor din cirese si visine participau si bunicul, si copiii. Cine le dadea ace sa faca acelasi lucru si cu ciresele salbatice trebuia sa treaca neaparat prin clipe de exasperare. Ciresele negre si amare sint mici si pateaza. Tincii nu aveau manusi si se muruiau pina in virful urechilor. In sfirsit, siropul era amestecat cu fructele si urma fierberea propriu-zisa. Incet, la foc mic, cu ochii pe lingura de lemn. Marele secret al dulceturilor sta in a gasi momentul in care le iei de la fiert. Prea devreme inseamna o dulceata subtire, care face mucegai. Prea tirziu impinge minunea spre marmelada. Cred ca nu e casa de romani in care sa nu fi existat o sarbatoare a fiertului dulcetii. Pentru unii a fost un chin frumos care s-a adaugat la parfumul copilariei. Pentru cei care traiau si sezonul dulcetilor de munte, cind toata familia pleca la cules, sau al dulcetilor de toamna, cu fructe grele si mari, sau al intrecerilor intre matusi care mai stiau tainele dulcetilor de gogonele sau de pepene, sau pe ale celor de nuca verde sau de coacaze, indeletnicirea aceasta face parte dintr-un paradis pierdut. Vorba unei doamne. Acum nu-ti mai ofera nimeni o dulceata adevarata! Nu mai vezi celofan legat cu albus de ou si nici felie de lamiie groasa, confiata de timp, din care sa primesti o bucatica, in marginea unei farfurioare totdeauna insotita de apa rece, intr-un pahar brumat. Te duci intr-o vizita, iti da un pahar cu whisky, citeva saratele sau alune din cutie si zice ca te-a tratat imparateste. Zilele trecute, cind cineva mi-a intins un borcanel cu dulceata de zmeura salbatica, legat cu hirtie creponata si eticheta inscriptionata, marca TantElena, toate parfumurile imbatatoare ale fiertului dulcetii mi-au navalit in minte, impreuna cu verile copilariei, petrecute la amestecat in cratita imbietoare. Dintr-un obicei care facea marca fiecarei familii n-a mai ramas aproape nimic. Cumparam gemuri de fabrica, serbede la gust si cu miros de conservant, tot felul de geluri si gelatine colorate sintetic, tremurind ca piftia in recipiente suprarealiste din polipropilena si ne temem sa ne intoarcem la frumuseti de altadata. Trecutul nu mai face doi bani, zic snobii si filfizonii, iar taranii, in loc sa produca in casa tot felul de bunataturi dupa care orasenilor le lasa gura apa, viseaza sa cistige bani multi din impletitul plaselor de sirma, din turnatul boltarilor sau din exploatarea masinilor de facut dopuri din plastic. Cine n-a lins dulceata de pe lingura de lemn sau de pe marginea cratitei, jinduind dupa continutul borcanelor grase pregatite pentru iarna, chiar nu-si poate da seama ce-am pierdut cu trecerea anilor si ce laborator de bijuterii e bucataria fiecarei bunici sau matusi. Din acest punct de vedere, eu vreau in trecut, vreau in camara, vreau in dupa-amiezele toropitoare, cu gilgiitul dulcetii pe soba de gatit. Si daca nu se mai poate, atunci m-as multumi sa gasesc citeva lucruri facute in casa pe rafturile fiecarui magazin alimentar. Si pe borcanasele de muraturi, de dulceata sau de compot sa scrie TantElena, TantEliza, MamaCici! _________________________________________________________________ 