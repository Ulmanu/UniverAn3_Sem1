 Desi era gazda, Kim Jong-il a lipsit de la dineul oficial Presedintele sud-coreean Kim Dae-jung, aflat de marti in vizita la Phenian in cadrul unui summit istoric intercoreean, si gazda sa, Kim Jong-il, au semnat ieri textul unui acord menit sa aplaneze tensiunile si neintelegerile care, de jumatate de secol, despart cele doua Corei. Detalii despre pactul celor doua state care, teoretic, se afla inca in stare de razboi, nu au fost dezvaluite, dar oficialii afirmau ca se refera la reconciliere si cooperare, masuri de reunificare a peninsulei, schimburi in diferite domenii si reunirea familiilor despartite in timpul razboiului din Coreea (1950-1953). In cursul diminetii de ieri, inainte de semnarea documentului, Kim Dae-jung si-a continuat intilnirile cu responsabilii nord-coreeni, in absenta liderului de la Phenian, printre care cu presedintele Adunarii Poporului, Kim Yong-nam, si opt ministri. Discutiile s-au axat pe deschiderea unor birouri de reprezentare intre cele doua capitale si pe "posibilitatea" instituirii unei linii telefonice directe intre cei doi lideri. Este vorba de primele organizatii permanente care ar reprezenta interesele celor doua state coreene, unul in capitala celuilalt, de la divizarea peninsulei, in 1945. Aceste doua subiecte pot parea modeste, dar sint semnificative dupa 50 de ani de ostilitate. Kim Jong-il, care nu a aparut in public decit arareori, refuzind sa ii fie publicate fotografiile, sa apara la televizor sau sa calatoreasca in strainatate, a fost vedeta zilei de marti, cind l-a intimpinat pe omologul sau la aeroport, sub obiectivele camerelor de luat vederi si aparatelor de fotografiat a zeci de reporteri veniti special pentru istoricul eveniment. El a aparut cu aceasta ocazie pentru prima oara in direct la o televiziune straina. Cu toate acestea, marti seara, el l-a lasat singur pe Kim Dae-jung, cu ocazia dineului oficial oferit in cinstea delegatiei sud-coreene. Reactia coreenilor de rind fata de istorica intrevedere a celor doi lideri a fost surprinzatoare si emotionanta: milioane de oameni au plins de fericire vazind imaginile televizate cu cei doi, care ar fi parut de neinchipuit doar in urma cu citeva zile. In Coreea de Sud, unicul subiect de conversatie era summit-ul intercoreean. Peste tot in Seul fusesera amplasate pentru aceasta ocazie ecrane gigantice de televiziune, in fata carora se stringeau sute de oameni, care au ovationat sau au plins. Pentru a-si demonstra lipsa de dusmanie fata de statul rival, sud-coreenii au arborat pe universitati zeci de drapele nord-coreene. (I.A.) Potrivit unui comentariu Stratfor, China vrea sa creeze un al treilea pol de securitate in Europa Turneul european al liderului chinez Li Peng, care viziteaza Iugoslavia, Slovacia, Slovenia, Ucraina si Azerbaidjan, este menit a promova un nou concept de securitate al Beijingului, care are in vedere limitarea expansiunii NATO si a influentei Federatiei Ruse in Europa de est, apreciaza agentia americana de informatii strategice Stratfor. Cunoscut indeosebi pentru rolul jucat in reprimarea manifestatiilor prodemocratice din Piata Tienanmen, fostul premier chinez, actualmente presedinte al Comitetului Permanent al Adunarii Nationale Populare a Chinei, joaca un rol complicat, curtind si respingind simultan atit Occidentul, cit si Rusia. La Belgrad, Li Peng a laudat "eroismul" sirbilor si a condamnat "barbarismul" NATO, subminind prin flatarea Iugoslaviei pozitia avuta aici de Moscova, care, prin vocea presedintelui Vladimir Putin, a recunoscut ca are "probleme cu (presedintele iugoslav Slobodan) Milosevici". Din declaratiile oficialului chinez reiese clar ca Beijingul are o pozitie distincta, alta decit cea a Rusiei si a NATO. Li Peng ofera statelor vizitate o a treia cale, care sa favorizeze interesele geopolitice ale Chinei, si incearca sa le convinga sa declare un fel de neutralitate, dar bine orientata spre Beijing. Din spusele lui Li reiese ca o aliniere fie cu NATO, fie cu Rusia nu este deloc necesara deoarece, in cadrul unei lumi multipolare, alte blocuri de putere - cum ar fi China - pot sa le contracareze pe amindoua. Subtil, Li Peng sugereaza ca, daca toate tarile est-europene adera la NATO, China nu are de ales decit sa se alieze cu Rusia impotriva acestei "amenintari crescinde", alianta care ar transforma Moscova intr-o putere mult mai mare si mult mai agresiva. Demersurile inaltului demnitar chinez au slabe sanse sa fie ascultate in Croatia, Slovacia si Slovenia - tari relativ sigure din punct de vedere geopolitic, apreciaza Stratfor. Dar acest demers poate fi atragator pentru alte state, care fie deja colaboreaza cu China (Ucraina, ale carei servicii secrete s-au aliat cu cele ale Beijingului, impotriva Rusiei), fie nu au nici o sansa sa fie primite in NATO, Azerbaidjan. In paralel cu turneul lui Li Peng, premierul chinez Zhu Rongji strabate o serie de tari vest-europene (Germania, Olanda, Luxemburg, Belgia si Italia), de la care spera sa obtina sprijin pentru intrarea Chinei in Organizatia Mondiala a Comertului. Privite in ansamblu, cele doua turnee vor sa demonstreze ca statul chinez poate sa lucreze si in colaborare cu Occidentul, si impotriva lui. Singura perdanta a noii politici a Beijingului ramine Rusia. O data intrata in OMC, China va fi legata economic mai mult de Vest decit de Rusia. Mai mult, daca Beijingul atrage politic si economic Ucraina si Azerbaidjanul, statutul Rusiei va avea din nou de suferit. Singura cale prin care Moscova poate contracara aceasta ofensiva diplomatica a Chinei ar fi sa risipeasca iluzia crearii unei aliante ruso-chineze, conchide Stratfor. CONSTANTIN VLAD Lipsa unei strategii de aparare europeana ameninta stabilitatea mondiala Incetineala procesului de creare a unei identitati de aparare europene pentru a face fata crizelor geopolitice care apar reprezinta o amenintare pentru stabilitatea regionala si mondiala, se arata in raportul anual al Institutului International de Cercetari pentru Pace de la Stockholm (SIPRI), preluat de agentiile internationale de presa. SIPRI apreciaza ca progresele realizate in acest sens de tarile semnatare ale Tratatului de la Maastricht, in 1991, de a promova o politica de aparare comuna a UE si, apoi, a unei aparari comune, nu sint deloc suficiente. In timp ce tot mai multe tari din estul Europei se inghesuie la portile Uniunii, adaptarea acesteia la institutiile europene si transatlantice de aparare existente (OSCE, NATO, Parteneriatul pentru Pace) ca si crearea unei aparari europene comune par mai necesare ca niciodata. Superioare ca numar celor ale Statelor Unite (doua milioane de oameni), trupele europene opereaza sub comandamentul fiecareia dintre cele 15 tari membre si nu sub un comandament unic. Acest handicap este la originea disfunctionalitatilor constatate in gestionarea crizei din Kosovo, unde UE nu a reusit sa mobilizeze decit cu mare greutate 40.000 de soldati, afirma SIPRI. Interventia armatelor NATO in Kosovo a demonstrat diferente importante intre implicarea Statelor Unite, ca mijloace financiare, logistice si tehnologice, pe de o parte, si ezitarile europene, pe de alta. SIPRI se refera si la conflictul dintre Rusia si Cecenia, care a continuat sa destabilizeze Caucazul de Nord, in 1999. In ciuda acordului de la Kasaviurt, semnat de cele doua parti in 1996, Moscova a continuat sa considere Cecenia ca parte integranta a Federatiei, in timp ce guvernul cecen estima, dimpotriva, ca si-a cistigat de facto independenta, in urma conflictului din 1994-1996. Conflictul cecen a creat "o situatie foarte instabila si periculoasa pentru regiune", estimeaza SIPRI, iar daca "nu il rezolva, Rusia nu poate avea pretentia sa isi asigure securitatea si nici integritatea teritoriala". SIPRI mai sesizeaza si faptul ca, dupa o lunga perioada de declin, care coincide in mare cu perioada de dupa razboiul rece, cheltuielile militare au crescut cu 2,1 la suta anul trecut, ridicindu-se la 780 miliarde de dolari.(I.A.) Planul de aderare "tara cu tara" prinde contur Statele "ambitioase" pot intra in UE inaintea "codaselor" Ministrii de externe ai Uniunii Europene au cazut de acord sa extinda discutiile in privinta reformei organizatiei in vederea primirii de noi membri, pentru a permite dezbateri asupra unui plan prin care candidatele mai "ambitioase" sa poata progresa fara sa fie tinute in loc partenerii mai putin performanti. Aceasta hotarire a fost luata cu ocazia summit-ului UE care s-a desfasurat pina ieri la Luxemburg, transmite Reuters. Ministrul portughez de externe, Jaime Gama, a explicat ca ideea, numita in jargon UE "cooperare intensiva", va fi adaugata in mod oficial la agenda de reformare a Uniunii, cu ocazia summmit-ului din 19-20 iunie, de la Feira, Portugalia. Aceasta inseamna ca tarile candidate pot inainta cu viteze diferite. In acest moment, discutiile despre reforma Uniunii se axeaza doar pe trei probleme: dimensiunile Comisiei Europene, ponderea de voturi pentru luarea de decizii in Consiliul de Ministri al UE si extinderea votului cu majoritate calificata. In privinta conferintelor interguvernamentale cu statele candidate, care au avut loc ieri la Luxemburg, ministrii Uniunii au explicat tarilor est-europene si mediteraneene sa nu se astepte la fixarea unei date precise pentru incheierea negocierilor, cu ocazia summit-ului din decembrie, de la Nisa. Comisarul insarcinat cu extinderea, Guenther Verheugen, a explicat ca este prematura stabilirea unei date in acest sens, inainte ca performantele statelor candidate sa fie evaluate cu maxima acuratete, la inceputul lunii noiembrie. Verheugen a raspuns astfel dorintei a sase candidate de frunte, Cipru, Polonia, Cehia, Ungaria, Slovenia, Estonia, ca liderii UE sa anunte o data precisa in decembrie. Ungaria, una dintre "fruntase", a afirmat, prin vocea ministrului sau de externe, Janos Martonyi, ca este posibil sa incheie negocierile de aderare la sfirsitul anului viitor: "Acesta va fi obiectivul comun al UE si Ungariei. Estimam ca este posibil sa putem adera la Uniune pe 1 ianuarie 2003." Agentiile de presa precizeaza ca, in timp ce cu cele sase state favorite au fost deschise 29 de capitole de negociere din 31, cu celelalte sase (Romania, Slovacia, Lituania, Letonia, Bulgaria si Malta) progresele sint mult mai lente, negocierile privind doar 5-8 capitole din cele mai usoare. Romania este gata sa deschida alte opt capitole de aderare la UE Reuniunea de ieri de la Luxemburg a confirmat inchiderea celor cinci capitole de negociere deschise pe 28 martie pentru preluarea de catre tara noastra a acquis-ului comunitar. Este vorba despre capitolele referitoare la Intreprinderi mici si mijlocii, Stiinta si cercetare, Educatie, Formare profesionala si tineret, Relatii economice externe si Politica externa si de securitate comuna. Delegatia romana, condusa de ministrul de externe, Petre Roman, a anuntat ca este pregatita sa prezinte Conferintei Interguvernamentale de Aderare documentele de pozitie pentru opt noi capitole de negocieri - Concurenta, Dreptul societatilor comerciale, Statistica, Protectia si sanatatea consumatorului, Uniunea vamala, Cultura si audiovizualul, Politica in domeniul transporturilor, Telecomunicatiile si tehnologia informatiei, in timpul viitoarei presedintii a Consiliului Uniunii Europene, care va fi detinuta de Franta, incepind cu 1 iulie. ISABELLA ALEXANDRESCU Imigrantii, maltratati in Occident Persoanele care solicita azil in tarile vest-europene sint tinta brutalitatilor politienesti si a deportarilor fortate, situatie care are uneori consecinte mortale, sustine organizatia de aparare a drepturilor omului "Amnesty International", in cadrul unui raport anual publicat ieri. "Amnesty" afirma ca au fost culese o serie de informatii asupra scandaloaselor tratamente aplicate refugiatilor in anul 1999 de tari ca Austria, Belgia, Marea Britanie, Germania, Italia si Elvetia. In cele mai multe dintre cazuri, brutalitatile au fost comise direct de politisti, fie in centrele de detentie in care erau cazati refugiatii, fie in timpul transferurilor fortate. "Amnesty" subliniaza ca tot in aceasta tara brutalizarea solicitantilor de azil, in majoritate persoane de culoare, a fost insotita de injurii rasiale. Situatii similare s-au inregistrat si in Germania, unde, din fericire, nu au existat victime. CONSTANTIN VLAD Flash Ali Agca, zece ani de inchisoare in Turcia Turcul Mehmet Ali Agca, autorul atentatului din 1981 asupra Papei Ioan Paul al II-lea, condamnat pe viata pentru fapta sa de autoritatile italiene, a fost extradat ieri din Italia spre Turcia, fiind scutit de efectuarea restului de pedeapsa, transmite AFP. Ajuns in Turcia, el are de executat un termen de zece ani de inchisoare pentru asasinarea, in 1979, a lui Abdi Ipekci, redactor-sef al cotidianului "Milliyet". Initial, pentru aceasta crima, Ali Agca fusese condamnat la moarte in contumacie, dar a beneficiat de un amendament la legea antiterorista, adoptat de Ankara in 1991, prin care pedepsele cu moartea pentru crime comise inaintea acestei date au fost in zece ani de inchisoare. (C.V.) Presedintele filipinez vrea sa ii pedeapseasca pe piratii informatici Presedintele filipinez Joseph Estrada a semnat ieri un proiect de lege prin care se stabileste cadrul legal in vederea efectuarii tranzactiilor pe Internet si care permite pedepsirea "piratilor" informatici, transmite AFP. Aceasta lege a fost aprobata de parlamentul filipinez cu citeva saptamini inainte de aparitia virusului "I love you", care a infectat milioane de calculatoare din intreaga lume si despre care exista banuiala ca a fost creat si raspindit prin posta electronica de "hackeri" filipinezi. Potrivit noii legi, cei responsabili de astfel de fapte vor putea fi pedepsiti cu pina la trei ani de inchisoare si obligati sa plateasca amenzi de pina la 500.000 de pesos, echivalentul a 11.900 de dolari. Aceasta lege nu se va aplica retroactiv, astfel incit persoanele din Filipine implicate in scandalul "I love you" pot sta linistite. "Este foarte probabil ca acest caz sa fie clasat, in conditiile in care, pina acum, in Filipine nu au existat legi pentru piratii informatici", a declarat Federico Opinion, directorul Serviciului National de Ancheta. (D.B.) Imunitate in schimbul conturilor din strainatate Indonezia s-a aratat dispusa sa garanteze imunitatea fostului presedinte Suharto si a membrilor familiei sale, in cazul in care acesta va fi de acord sa inapoieze o parte din uriasele sume depuse in bancile din strainatate in perioada in care a fost presedintele tarii, transmite Reuters. Autoritatile indoneziene negociaza in prezent cu fiica cea mare a lui Suharto, Siti Hardiyanti Rukmana, si cu ministrul energiei, Susi Bambang Yudhoyono, fost general si apropiat al familiei fostului presedinte. "Daca ar fi dupa mine, i-as garanta imunitatea imediat", a afirmat actualul presedinte indonezian, Abdurrahman Wahid, care afirmase si ca ar fi in stare sa-l "ierte" pe Suharto si in cazul in care acesta ar fi gasit vinovat de coruptie. (D.B.) Elevii germani nu se dau in vint dupa limbile straine Elevii germani invata mai putine limbi straine in comparatie cu scolarii din statele europene vecine acestei tari, arata un studiu bazat pe datele furnizate de UE, publicat la Köln si preluat de AFP. In cursul anului scolar 1998/1999, 96 la suta din liceenii germani au urmat cursuri de engleza si 46 la suta de franceza, in timp ce celelalte limbi straine au fost aproape complet ignorate, mai putin latina, invatata de 27 la suta din liceeni. Rusa, spaniola sau italiana sint invatate de doar unu pina la patru la suta din liceenii germani. In schimb, elevii suedezi invata toti, fara exceptie, limba engleza, iar 42 la suta studiaza si germana, 19 la suta, franceza, si cinci la suta, spaniola. "Pina si scolarii francezi, care nu se dau in vint dupa limbile straine, se arata foarte multumiti sa invete germana", se arata in raportul citat, unde se precizeaza ca 98 la suta din francezi studiaza engleza si 34 la suta, spaniola. In medie, liceenii din Luxemburg invata trei limbi straine, finlandezii - 2,4, danezii - 1,9, in timp ce adolescentii germani se situeaza pe ultimul loc, cu numai 1,2. (D.B.) Regele Constantin al Greciei isi vrea proprietatile inapoi Fostul rege Constantin al Greciei si rudele acestuia au depus ieri o plingere la Curtea Europeana pentru Drepturile Omului, prin care cer returnarea proprietatilor familiei regale, confiscate in anul 1962, cind regele a fost expulzat, transmite Reuters. Regele Constantin a declarat ca aceasta confiscare incalca dreptul de proprietate, garantat de Conventia Europeana a Drepturilor Omului. Potrivit guvernului grec, proprietatile, compuse din mai multe resedinte si sute de hectare de teren, nu au apartinut niciodata familiei regale, aceasta beneficiind de ele in perioada in care s-a aflat la conducerea tarii. In consecinta, guvernul a invocat interesele generale ale Greciei, explicind ca proprietatile respective cuprind mai multe obiective istorice si arheologice nationale. Curtea de la Strasbourg va da un verdict in acest caz in rastimp de citeva luni, potrivit sursei citate.(D.B.) Expozitie princiara Printul Charles al Marii Britanii si printul Khalid al-Faisal al Arabiei Saudite, cunoscuti si ca mari amatori de arta, dar si pentru pasiunea lor pentru pictura, au deschis la Londra o expozitie comuna de acuarele si picturi in ulei. "Expozitia princiara", deschisa publicului marti, a fost etichetata drept "cea mai ampla colaborare culturala" a tuturor timpurilor intre Marea Britanie si Arabia Saudita. Picturile in ulei semnate de printul Khalid, fiul defunctului rege Faisal, infatiseaza preponderent oameni si peisaje muntoase din provincia sa natala, Asir, in timp ce acuarelele lui Charles sint in majoritate pasteluri pictate in timpul calatoriilor sale prin Scotia, Turcia, Grecia si chiar Arabia Saudita. (C.V.) Dupa ce si-a omorit nevasta si soacra, si-a luat ostatic propriul copil Un inginer chimist aflat in somaj si-a luat ostatic propriul fiu, dupa ce politia a descoperit in locuinta sa din Newark, statul american New Jersey, cadavrele sotiei si soacrei sale, transmite Reuters. Calvarul a inceput dimineata, la ora locala 8, cind pustiul, Ali Gregory Kemoum, in virsta de numai 9 ani, a iesit urlind pe strada, cu miinile pline de singe. Micutul striga dupa ajutor, insa tatal sau, Ali Kemoum, originar din Algeria, l-a prins si l-a inchis in locuinta familiei. Cei care au vazut aceasta scena au alertat imediat autoritatile, iar politistii au spart usa din spate, descoperind in bucataria familiei trupurile neinsifletite ale sotiei si soacrei inginerului. Ambele femei aveau gitul taiat. Kemoum a cerut sa fie ascultat de reporterii veniti la fata locului, precizind ca are o declaratie de facut. La ora 13, agresorul a fost de acord sa-si elibereze fiul, cu promisiunea ca va fi adusa o camera de filmat, astfel incit sa-si poata face declaratia. (D.B.) Infidelii virtuali sint si pacatosi reali Formarea unei relatii sau simplul flirt prin intermediul Internetului cu altcineva decit cu partenerul de viata duce la "adulterul virtual", care este un pacat real in viziunea bisericii italiene, scrie cel mai popular cotidian catolic din Italia, "Famiglia Cristiana" (Familia Crestina), citat de "The Times". "Deschiderea computerului si schimbarea de confidente cu persoane pe care nu le-ai cunoscut niciodata, pentru a te elibera de stresul si frustrarile unei casatorii terne, inseamna inselaciune, chiar daca iubita sau iubitul exista doar virtual", scrie preotul Antonio Sciortino, redactorul-sef al "Familiei Crestine". El a scris articolul "Inselatul pe Internet" ca raspuns la scrisoarea unei femei care a cerut "calauzire calificata" despre camerele de discutii pe Internet (chat-rooms) si care credea ca "intilnirile virtuale" pot fi "un leac bun pentru cuplurile plictisite". MANUELA SERAFIM Pentru ca a criticat puterea de la Kremlin, Arestarea magnatului de presa Gussinski scandalizeaza Rusia Vladimir Gussinski, unul dintre putinii oameni de afaceri importanti din Rusia, patronul celui mai mare grup de presa independent din tara, a fost arestat marti seara, la Moscova, sub acuzatia de abuz de putere si deturnare de fonduri, transmit agentiile internationale de presa, citind informatii furnizate de Parchetul General de la Moscova. Potrivit autoritatilor ruse, Gussinski, patronul grupului de presa Media-Most, din care fac parte, printre altele, prestigiosul cotidian "Segodnia", postul de radio "Ecoul Moscovei" si popularul post de televiziune NTV, este cunoscut pentru vederile sale ostile puterii de la Moscova, institutiile sale de presa criticind adesea Kremlinul si relevind numeroase cazuri de coruptie in esaloanele superioare ale puterii. De asemenea, in campania electorala pentru alegerile prezidentiale din martie, grupul Media-Most l-a sustinut pe candidatul liberal reformist Grigori Iavlinski, dindu-i acestuia posibilitatea de a-l ataca pe fostul presedinte rus Boris Eltin si pe succesorul sau, Vladimir Putin. Gussinski a fost convocat marti seara la Parchet pentru a fi audiat in cadrul unei anchete referitoare la ascultarea ilegala a unor convorbiri telefonice de catre serviciile de securitate ale grupului Media-Most, impotriva sa fiind formulate ulterior si alte acuzatii, cum ar fi deturnarea de fonduri prin care statul rus a fost pagubit de 10 milioane de dolari, fapte pentru care, potrivit sursei citate, risca o pedeapsa de pina la zece ani de inchisoare. Purtatorul de cuvint al grupului Media-Most - Dimitri Ostalski, a negat toate aceste acuzatii. Grupul de presa Media-Most, tinta atacurilor Kremlinului inca de anul trecut Grupul de presa Media-Most, fervent critic al Kremlinului, a fost si in trecut tinta atacurilor din partea autoritatilor ruse. Agenti federali inarmati, purtind masti pe figura, au patruns la sfirsitul lunii trecute in forta in sediul acestei companii de presa private si, prezentindu-se drept inspectori fiscali, au efectuat o perchezitie amanuntita, confiscind mai multe documente, transmite BBC. Potrivit declaratiilor redactorului-sef al cotidianului "Segodnia", "acest atac" ar putea fi un raspuns direct fata de recentele materiale publicate de Media-Most, prin care au fost relevate mai multe cazuri de coruptie din esaloanele superioare ale puterii de la Kremlin, fiind implicate inclusiv persoane din administratia prezidentiala. Biroul Procurorului General si purtatorul de cuvint al serviciilor secrete ruse (FSB) au declarat ca aceasta perchezitie a fost motivata de anumite acuzatii criminale care au fost aduse impotriva acestei companii. Vladimir Putin, suparat pe show-ul "Kukli" Presedintele rus Vladimir Putin si membrii echipei sale s-au aratat in ultima vreme din ce in ce mai iritati de portretul care i s-a facut presedintelui in cadrul popularului show satiric cu papusi "Kukli", transmis pe postul NTV, motivind ca asemenea ironii aduc prejudicii imaginii institutiei prezidentiale. In ultimele saptamini, papusa care-l reprezinta pe Putin a aparut mai ales in roluri ridicole, devenind cind un rege impotent in noaptea nuntii, cind un lider indecis incercind sa-si aleaga noi colaboratori sau un critic literar ignorant, presedintele fiind descris aluziv drept un personaj slab si indecis. In ultimele saptamini, Putin a cerut in repetate rinduri conducerii NTV sa evite folosirea papusii care-l reprezenta, lasind sa se inteleaga ca, cel putin in aceasta problema, este mult mai putin tolerant decit predecesorul sau Boris Eltin. "Pentru ca am suparat un personaj foarte important, din topul ierarhiei, am decis sa incercam o noua formula de show, din care papusa-Putin sa lipseasca", a anuntat saptamina trecuta, pe post, directorul NTV, iar in urmatorul show, absentul Putin era prezentat drept o divinitate severa si periculoasa, caruia supusii ii inchina imnuri, dar se tem sa-l vada sau sa-i pronunte numele. Presa rusa a pus arestarea lui Gussinski in legatura cu acest scandal. Putin se declara "surprins" de arestarea patronului Media-Most Aflat intr-o vizita oficiala in Spania, in cadrul turneului sau european, presedintele rus Vladimir Putin s-a declarat "surprins" de arestarea lui Gussinski, exprimindu-si speranta ca, luind aceasta decizie, Parchetul s-a incadrat in limitele legii. "Nu am detalii in legatura cu acest incident, insa sper ca Biroul Procurorului General a avut motive serioase si suficiente pentru a lua aceasta decizie", a declarat presedintele rus. Politicienii liberali rusi si apropiatii lui Gussinski sustin insa ca arestarea patronului Media-Most este o decizie politica, ordonata de la un nivel foarte inalt. Alexei Venediktov, director al postului de radio Ecoul Moscovei, a declarat ca arestarea lui Gussinski este "un act grosolan, imprudent si ilegal", in timp ce liderul Uniunii Liberale a Fortelor de Dreapta, Boris Nemtov, estima ca "este vorba despre o discriminare" care va "discredita grav Rusia" in comunitatea internationala. "Este o actiune de tip stalinist, avind ca scop umilirea unui om bogat, care a facut numai lucruri bune pentru aceasta tara", a declarat, la rindul sau, avocatul grupului Media-Most. Pina si marii rivali din presa ai lui Gussinski, cum ar fi vedeta canalului public de televiziune ORT, Serghei Dorenko, au dezaprobat arestarea acestuia. "Credeam ca in ultimii 10 ani am pornit pe drumul cel bun, insa se pare ca reprezentantii puterii fac tot ce vor", a declarat acesta. Arestarea lui Gussinski reprezinta o amenintare la adresa libertatii presei Arestarea lui Gussinski a avut ecouri si la Casa Alba, purtatorul de cuvint american Joe Lockhart exprimind ingrijorarea Statelor Unite in legatura cu felul in care autoritatile ruse inteleg sa respecte libertatea presei si libertatea de expresie. "Nu sintem in masura sa comentam, deocamdata, detaliile acestei decizii, insa ne putem manifesta ingrijorarea cu privire la libertatea presei in Rusia, problema dezbatuta, de altfel, si in cursul intilnirii dintre presedintele Clinton si omologul sau rus Vladimir Putin", a declarat acesta. "Amenintarea dictaturii ne priveste pe toti", titra ieri presa ruseasca, estimind ca arestarea lui Gussinski este un semn clar ca declaratiile referitoare la libertatea presei, garantata de altfel si de Constitutie, nu sint nimic altceva decit simple povesti. "Puterii nu-i ramine decit sa se straduiasca sa demonstreze ca Gussinski este vinovat. In caz contrar, nu se va putea reabilita niciodata", se arata intr-un material aparut ieri in cotidianul "Nezavissima Gazeta", publicatie apropiata Kremlinului. Ideea de persecutie politica pare sa fie sustinuta si de decizia administratiei prezidentiale de a-l inlocui pe Evgheni Kisseliev, directorul postului NTV, in locul caruia, potrivit agentiei APN, care citeaza surse din administratia prezidentiala, urmeaza sa fie numit un "fidel al Kremlinului". "E o incercare de a pune la conducerea unei institutii private o persoana care nu e controlata de Gussinski", comenta ieri radio "Ecoul Moscovei". DIANA EVANTIA BARCA 