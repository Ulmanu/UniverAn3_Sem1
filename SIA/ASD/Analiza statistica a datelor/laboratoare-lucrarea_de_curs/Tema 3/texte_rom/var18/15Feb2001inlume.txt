 Furori latine Supermodelul Gabriela Stoica atita taurii Frumoasa romanca Gabriela Stoica, clasata pe locul secund la concursul "The Best Model of the World", editia 2000, a provocat furori in Spania, unde a fost invitata sa apara pe copertile celor mai populare publicatii madrilene, precum "Mujer de Hoy", "Marie Claire", sau "El Mundo". O importanta casa de filme din Spania i-a oferit deja un rol intr-un serial care va avea 13 episoade. Reprezentanta a casei de moda Elite, Gabriela a mai fost pina acum la Viena si la Milano. Pe linga frumusetea rapitoare, principala particularitate a Gabrielei sint ochii, unul albastru si celalalt verde, care-i sporesc farmecul. Ea a sarbatorit ziua Sfintului Valentin la Madrid, unde se pare ca s-a indragostit de un tinar spaniol blond, caruia i-a oferit cadou un medalion reprezentind o jumatate de inimioara. ALEXANDRU EMIL PETRESCU, Madrid Pacatele tineretii... Leo se jeneaza de un film din '95 Leonardo DiCaprio este in mare dificultate. Filmul sau "deocheat" - "Don's Plum", realizat pe vremea cind nu era nici bogat, nici celebru, va avea premiera mondiala duminica, la Festivalul de la Berlin din acest an, care se afla in plina desfasurare. Pelicula a fost turnata in 1995, inainte de rolul din "Titanic", insa regizorul R. D. Robb s-a lovit de "jena" starului din "Titanic" care nu dorea sa fie vazut de admiratoare masturbindu-se, rigiind, suflindu-si nasul pe strada, bind in disperare sau fumind, lucruri pe care le executa frecvent personajul din "Don's Plum", filmul sau de adolescenta (pe atunci avea 20 de ani). Leo a facut deja demersuri consistente ca filmul in cauza sa fie interzis, insa, in urma unui proces indelungat, starul nu a obtinut decit o interdictie de rulare in Statele Unite si Canada. (C. P.) "Brigazile Razbunarii" au secerat zeci de israelieni cu un autobuz: Baie de singe linga Tel Aviv Bilantul atentatului: 8 morti, 21 de raniti Un palestinian a provocat un adevarat masacru, intrind in plin, cu un autobuz, in multimea care astepta ieri dimineata, la o ora de virf, intr-o statie din Azur, localitate aflata la 20 de kilometri sud de Tel Aviv, statie folosita cu predilectie de militari. Opt persoane, dintre care sapte militari israelieni, au murit pe loc, iar alte 21 au fost grav ranite, transmit agentiile internationale de presa. O femeie care a asistat la intreaga tragedie a spus: "Spectacolul era tragic. Multe cadavre zaceau pe jos. Trupurile erau mutilate si zdrobite. Era singe peste tot". Cei raniti, dintre care trei femei-soldat aflate in stare de inconstienta, au fost transportati de urgenta la spital, iar cadavrele au fost asezate pe caldarim, la rind, acoperite cu paturi care s-au imbibat imediat cu singe. La fata locului s-au strins citeva persoane care au inceput sa strige "Moarte arabilor!". Un soldat de 20 de ani a povestit clipele de groaza prin care a trecut: "M-am intors si am vazut autobuzul in spatele meu. Am incercat sa fug, dar nu am mai putut, era chiar linga mine. M-a aruncat peste un bloc de ciment si am fost lovit in piept... Este imposibil de descris asa ceva. A fost o scena oribila, dar le-o vom plati pentru asta". Atacatorul era un om linistit, tata a cinci copii Politia a pornit imediat in urmarirea autobuzului ucigas, tragind mai multe rafale de gloante spre cabina soferului, care a si fost ranit dupa cit se pare. In cele din urma, el a pierdut controlul asupra volanului, s-a izbit de un camion, moment in care a fost capturat. Potrivit primelor informatii, atentatorul este un palestinian in virsta de 35 de ani, Khalil Abu Elba, tata a cinci copii, cunoscut drept un om pasnic, ca dovada ca autoritatile israeliene nu i-au facut probleme la acordarea permisului de intrare in Israel. El era angajat al unei companii de transport care aducea palestinieni la munca in Israel. Atentatul, cel mai grav dintre cele produse din septembrie anul trecut cind palestinienii au declansat rascoala cunoscuta drept "Intifada Moscheii Al-Aqsa", a fost revendicat de o grupare necunoscuta, autointitulata "Brigazile Razbunarii", care afirma intr-un comunicat ca atacul de ieri este un raspuns la uciderea marti a unui ofiter din garda lui Yasser Arafat. Pe de alta parte, Autoritatea Palestiniana considera ca premierul demisionar Ehud Barak trebuie sa isi asume vina pentru cele intimplate, pentru ca "violenta atrage dupa sine violenta". ISABELLA ALEXANDRESCU Catastrofa din Pacific, provocata de musafiri! In momentul coliziunii, submarinul american care a scufundat un pescador japonez era pilotat de civili aflati in vizita la bord Doi "musafiri" civili conduceau submarinul nuclear "USS Greenville", in clipa in care acesta a iesit la suprafata si a scufundat un pescador nipon care naviga "regulamentar" in largul coastelor Insulelor Hawaii, a recunoscut marti un purtator de cuvint al Marinei Militare a Statelor Unite. "Doi civili se aflau la tot atitea statii de supraveghere separate", a declarat Conrad Chun, purtator de cuvint al Flotei Pacificului, din care face parte "Greenville". Oficialul american a refuzat sa identifice statiile de comanda in cauza, admitind doar ca ele "puteau include" cirma, sonarul sau controlul balastului. Chun a refuzat si sa-i identifice pe cei doi civili implicati in accident, spunind ca printre cele 16 persoane "nonmilitare" aflate la bordul submersibilului se aflau citiva oameni de afaceri locali. La Washington, un oficial militar a declarat limpede ca "unul din civili se afla la cirma". Pe pescadorul nipon scufundat, "Ehime Maru", se aflau 35 de persoane, dintre care 26 au fost salvate, restul de 9 fiind inca date disparute. CONSTANTIN VLAD Epidemie de cutremure Un puternic seism a zgiltiit ieri insula indoneziana Sumatra, provocind panica in rindul populatiei, dar din fericire nu s-a soldat cu victime sau pagube materiale, au anuntat autoritatile locale. Institutul de Meteorologie si Geofizica al Indoneziei a anuntat ca miscarea telurica a avut magnitudinea 5 pe scara Richter, epicentrul ei fiind situat undeva in largul oceanului, insa observatorii straini sustin ca magnitudinea reala a cutremurului din Sumatra a fost de 7,3, adica suficient de mare incit sa provoace valuri seismice si pagube materiale considerabile Si in vestul Greciei, in zona insulelor Paxi, s-a produs ieri un seism cu magnitudinea de 5 pe scara Richter, resimtit pina la Atena. Cutremurul a fost urmat de trei replici mai slabe, masurind 3,5, 3,8 si, respectiv, 3,4 pe scara Richter De aceeasi magnitudine 5 a fost si cutremurul resimtit ieri dupa-amiaza in provincia Sichuan, din sud-vestul Chinei. Autoritatile chineze nu au dat nici o informatie legata de eventuale victime sau pagube materiale. CONSTANTIN VLAD 20 de copilasi salvadorieni au fost ingropati cu tot cu invatatoarea lor sub ruinele scolii distruse de cutremur Autoritatile salvadoriene au anuntat ieri ca puternicul seism produs marti dimineata a provocat moartea a peste 270 de persoane, alte 1.700 fiind ranite, insa este foarte posibil ca bilantul final al victimelor sa fie si mai mare. Cutremurul, care a avut o magnitudine de 6,1 pe scara Richter, a facut un numar mare de victime in estul tarii, zona in care multe cladiri erau deja grav avariate de devastatorul seism produs cu o luna in urma, pe 13 ianuarie, care s-a soldat cu 827 de morti. Printre victimele acestui nou seism se numara si 20 de copii, ingropati sub darimaturi impreuna cu invatatoarea lor, in urma prabusirii scolii, in localitatea Candelaria, o comuna aflata la 40 de kilometri est de capitala. "Elevii n-au mai avut timp sa fuga din clasa. Unii dintre ei au reusit sa se salveze, insa majoritatea au murit striviti de mormanele de moloz", a declarat directoarea scolii, precizind ca alti 25 de copii, care au supravietuit catastrofei, sint grav raniti si au fost transportati de urgenta, cu elicoptere, la spitalul militar din San Salvador. Desi era cunoscut faptul ca sediile scolilor din Salvador erau subrezite din pricina cutremurului de acum o luna si a miilor de replici care i-au urmat, Ministerul Educatiei a ordonat acum doua saptamiini reluarea cursurilor, decizie aspru criticata, mai ales acum, de populatie. DIANA EVANTIA BARCA Flash Un australian s-a insurat cu televizorul sau! Un australian s-a indragostit atit de tare de televizorul sau, incit a hotarit sa se insoare cu el si, in ciuda insolitului unei astfel de situatii, l-a "condus" in fata unui altar improvizat chiar la el in sufragerie, unde un preot a oficiat, dupa toate regulile, ceremonia de casatorie, relateaza "The Daily Star". Madcap Mitch, in virsta de 42 de ani, si-a luat televizorul de nevasta, in cadrul unei ceremonii la care au participat rudele si prietenii acestuia, care au marcat cu ropote de aplauze momentul in care preotul a pronuntat formula bine cunoscuta: "Va declar sot si sotie!". Rudele mirelui au estimat ca aceasta uniune oficiala era, oricum, o simpla formalitate, deoarece cei doi isi petreceau oricum tot timpul impreuna, in apartamentul lui Madcap, din Melbourne. Mirele, care se afla deja la a treia casatorie, declara ca dupa doua divorturi a decis sa renunte la femei in favoarea televizorului sau Sony care prezinta si avantajul ca nu este cicalitor, nu are pretentii nejustificate, nici toane si capricii de neinteles. "Intr-o buna zi mi-am dat seama ca televizorul este cel mai bun prieten pe care l-am avut vreodata. Ador sa petrec timpul, ore in sir, in fata lui", spune mirele. "Mi s-a parut o nebunie, insa e de inteles. Mich isi iubeste cu adevarat televizorul si nu-l va parasi niciodata", a declarat unul dintre nuntasi. (D.B.) Putin ia energie purtind ceasul pe dreapta Presedintele rus Vladimir Putin poarta ceasul pe mina dreapta pentru ca-l ajuta sa mediteze, pe de o parte, si pentru a-si "energiza" organismul, pe de alta, sustine cotidianul moscovit "Komsomolskaia Pravda". Potrivit aceleiasi surse, liderul de la Kremlin, expert in arte martiale, practica un stravechi sistem de meditatie chinezesc, numit Fukuri. Unul dintre preceptele specifice ale sistemului Fukuri spune ca portul a orice fel de podoaba (inclusiv ceasuri-bratara) pe mina stinga impiedica fluxurile energetice ale organismului sa "curga" normal. (C.V.) Sase avioane rusesti au violat de doua ori spatiul aerian nipon Guvernul japonez a adresat ieri un protest Moscovei, dupa ce mai multe bombardiere rusesti au survolat insula Rebun, violind de doua ori spatiul aerian japonez, transmite Reuters. Acesta este primul incident de acest tip inregistrat din anul 1995, cind o poveste similara a declansat un amplu scandal, tensionind relatiile dintre cele doua tari. Ieri, la ora locala 11.59, patru avioane rusesti au fost semnalate in zona insulei Rebun, nord-estul insulei Hokkaido, la aproximativ 1.200 de kilometri nord de Tokyo. Cele patru aparate au parasit spatiul aerian japonez abia dupa ce avioanele de lupta nipone s-au ridicat de la sol, pregatite sa riposteze. Potrivit sursei citate, alte doua bombardiere rusesti au patruns in spatiul japonez la ora locala 2.36. Patru dintre avioanele implicate in acest incident erau, potrivit autoritatilor de la Tokyo, de tip Tupolev Tu-22, iar celelalte doua nu au fost identificate. Autoritatile ruse au declarat ca avioanele au zburat, intr-adevar, in apropiere de Japonia, intr-o misiune de antrenament, dar au negat ca acestea ar fi violat spatiul aerian nipon.(D.B.) Un milion de dolari despagubiri pentru o bataie la palma Un barbat care, in anii de scoala, a fost batut la palma de un profesor va primi despagubiri de peste 1,33 de milioane de dolari americani, conform unei sentinte pronuntate ieri de un tribunal din Sydney, transmite Reuters. Paul Hogan, astazi in virsta de 30 de ani, a dat in judecata colegiul St. Johns din Sydney, cerind compensatii de la institutie, precum si de la fostul sau profesor, Denis Fricot. Potrivit acuzatiilor "elevului", in 1984, Fricot l-a lovit cu rigla peste miini de cel putin cinci ori pe motiv ca avea uniforma in neregula, iar alta data a fost pedepsit pentru ca si-a aparat un coleg. Hogan sustine ca a ramas cu sechele, fapt ce i-a influentat negativ cariera ulterioara de inginer.(D.B.) Tamponul inteligent, un prieten vigilent O noua revolutie se inregistreaza in industria de tampoane igienice pentru femei: dupa cele cu aripioare sau cele parfumate, compania Procter&Gamble (care produce "Always" si "Tampax") va lansa pe piata tampoanele inteligente care o avertizeaza pe cea care le foloseste daca este in perioada de ovulatie, daca sufera de o infectie genitala sau cind incepe menstruatia, se arata intr-un material aparut in revista "New Scientist". Tampoanele folosite in mod curent pentru protectia lenjeriei intime in afara perioadei de menstruatie au fost impregnate cu rasina de guaiac (un arbore tropical) si cu acid carminic care sesizeaza cea mai mica urma de singe sau schimbarea nivelului pH-ului, astfel ca absorbantul devine purpuriu la culoare cu circa patru zile inainte de aparitia ciclului. Tampoanele care avertizeaza purtatoarea ca este in perioada de ovulatie au o pelicula de silicon amorf care isi modifica consistenta ca raspuns la schimbarile in nivelul de hormoni, moment in care pe fondul galben al tamponului apare un punct de un rosu aprins. Alte absorbante vor actiona ca testele de sarcina, avertizind-o pe purtatoare ca a ramas gravida, si vor depista substantele care semnaleaza aparitia infectiilor virale, bacteriene si micotice. (R.R.) [19][pl.dll?rid=expresro] 