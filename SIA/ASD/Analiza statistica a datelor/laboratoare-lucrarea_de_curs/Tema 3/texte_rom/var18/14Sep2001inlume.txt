 "Ceva nu este in regula cu avionul. Oh, Dumnezeule, tocmai au injunghiat stewardesa!" Clipele terorii Pasagerii Boeing-ului prabusit in Pennsylvania s-au luptat cu teroristii Unul dintre pasagerii avionului Boeing deturnat si care s-a prabusit marti in Pennsylvania a vorbit timp de jumatate de ora la telefonul celular cu sotia sa, povestindu-i pas cu pas ce se intimpla, la bord.lasind sa se inteleaga ca a incercat sa-i imobilizeze pe teroristi, a declarat Douglas Hurwitt, cumnatul sau cotidianului "Washington Post". Jeremy Glick, 31 de ani, a sunat-o pe sotia sa Lyzbeth spunindu-i ca avionul a fost deturnat de trei barbati cu fizionomie tipic araba, inarmati cu cutite si avind o cutie rosie in care spuneau ca ar fi fost o bomba. Piratii aerului, care aveau o banderola rosie pe frunte, au adunat tot echipajul in spatele avionului. Sotia lui Jeremy i-a comunicat sotului sau ca un alt avion a lovit unul dintre turnurile de la World Trade Center, moment in care el a decis sa faca ceva, intelegind ca vietile tuturor celor din avion sint in pericol. Glick i-a spus sotiei sale sa-l trimita pe tatal sau sa anunte FBI-ul de pe un alt telefon, agentii federali reusind sa inregistreze atit o parte din conversatie, cit si zgomotele din avion, pina la tipetele care au marcat prabusirea avionului. Inregistrarile facute in timpul convorbirii dintre cei doi soti au lasat sa se inteleaga ca pasagerii au incercat sa-i neutralizeze pe teroristi. "Stiu ca vom muri cu totii, dar trei dintre noi vom incerca sa facem ceva". Potrivit tuturor aparentelor, aparatul urma sa loveasca o tinta importanta din Washington, dar "s-a intimplat ceva neprevazut pentru teroristi". Un expert al Agentiei Federale de Aviatie (FAA), Jeff Krawczyk, a declarat ca "aparatul a facut mai multe manevre surprinzatoare inainte de a se indrepta spre sol. La jumatatea cursei a facut mai multe viraje bruste, in doua sau trei minute", dupa care s-a prabusit. In toata aceasta tevatura, Jeremy a gasit citeva clipe pentru a o ruga pe Lyzbeth sa aiba grija de fiica lor, care are trei luni, si i-a urat o viata frumoasa. CAMELIA MUNTEAN Potrivit primelor bilanturi, 5.000 de morti Primul bilant oficial, provizoriu, al victimelor inregistrate in urma atacului de la World Trade Center, a fost dat publicitatii ieri, de catre primarul New York-ului, Rudolph Giuliani, care a anuntat ca 4.763 de persoane au fost date disparute, iar 94 de persoane si-au pierdut viata. Pina in prezent, doar 46 din cele 94 de cadavre au fost identificate. Potrivit primarului, in numarul oficial al disparutilor au fost inclusi oamenii aflati in cladire, persoanele de la bordul celor doua avioane ce s-au ciocnit de WTC, precum si membrii echipelor de salvare surprinsi in cladire in timpul prabusirii celor doua turnuri. In ceea ce priveste situatia victimelor inregistrate in urma atacului asupra Pentagonului si-au pierdut viata aproximativ 200 de oameni, potrivit unui prim bilant oficial provizoriu, dat publicitatii de un oficial al Departamentului Apararii. Numai ieri au fost extrase de sub darimaturile sectiunii avariate 70 de cadavre. LIVIA CIMPOERU Ruinele turnurilor sint inca fierbinti In cautarea eventualilor supravietuitori printre ruinele World Trade Center, echipele de salvare lucreaza intr-un mediu ostil, inspaimintator, uneori toxic, si in permanenta periculos, relateaza AFP. Mii de oameni sapa, cauta cu rabdare printre milioanele de metri cubi de darimaturi. "Este extrem de periculos. Exista ansambluri de structuri prabusite, foarte instabile. Inaintam foarte incet", explica Russ Keat, specialist in catastrofe urbane. "Trebuie sa exploram cavitatile in care se pot afla supravietuitori. Intram cit se poate de rapid si raminem acolo, cit mai putin posibil, pentru a minimiza riscurile...Exista si locuri in care nu sintem deloc siguri ca se poate intra, dar daca am auzit zgomote provenind de acolo trebuie sa o facem", adauga el. "Totul este cald acolo. Betonul este cald, bucatile de metal sint fierbinti", povesteste Scott Riccio, membru al echipelor de salvare. "Uneori, cind ridicam o placa de beton, dam peste un foc acoperit. Flacarile se ridica in citeva secunde si nu mai vezi nimic. Alteori ajungi pe o bucata de metal si vezi ca ai facut o greseala: toate sint legate una de alta, si daca te misti putin, structura va cadea si va lovi alti 20 de oameni aflati mai jos", explica el. In cautarile lor, descoperirile macabre sint numeroase. "Am gasit mai intii fata unei femei...Ma rog, adica pielea de pe fata, cu tot cu par", ofteaza Parrish Keley. "Mai era si un tors fara picioare, cu un telefon celular in mina. Astfel a fost identificat", a continuat el. ( M.F. ) Thorpe a scapat pentru ca e cascat Inotatorul australian Ian Thorpe, multiplu campion olimpic si mondial (sase medalii de aur cucerite de curind, la Fukuoka), a scapat cu viata din atentatul de la complexul World Trade Center din New York datorita faptului ca si-a uitat aparatul foto in camera de hotel. Frank Turner, unul dintre managerii sportivului, a dezvaluit ieri, pentru un post de radio de la Antipozi, citat de Reuters, ca, marti dimineata, celebra "Torpila" s-a deplasat la World Trade Center si intentiona sa urce pina in virful unuia dintre cele doua turnuri gemene. Dar, in ultima clipa, a realizat ca nu are la el aparatul de fotografiat si s-a intors la hotelul in care era cazat. Imediat cum a ajuns in camera, valorosul australian, in virsta de doar 18 ani, a deschis televizorul, constatind ca se transmitea in direct prabusirea celor doua turnuri pe care voia sa le viziteze cu citeva zeci de minute mai devreme. Evident, Thorpe a ramas inmarmurit cind a realizat ca numai neglijenta i-a salvat viata. MARGARIT BANUTA Sotul uneia dintre victime o asteapta de 48 de ore pe ruinele Pentagonului La ampla actiune de salvare a supravietuitorilor aflati sub darimaturile aripii de vest a Pentagonului, alaturi de echipele speciale, participa si Kenneth Foster, a carui sotie lucra in aceasta cladire. Sandra Foster, 41 de ani, ii lasase sotului ei un mesaj pe robot in care il informa despre tragedia de la New York. El a fugit catre Pentagon la zece minute dupa actul terorist de marti si a reusit sa se strecoare printre ruine, el raminind de atunci pe loc pentru a o gasi pe sotia sa Sandra. Foster a fost martorul scenelor de cosmar care au urmat atentatului, in primele citeva minute vazind ranitii care mergeau sau se intindeau pe pamint, dupa care cladirea a fost cuprinsa de flacari. S-a tirit si el alaturi de ei, pentru ca politia sa nu il indeparteze din zona. "Am putut sa vad doar picioare sau miini si rochii asemanatoare cu ale ei. Dar eu ii cautam fata", declara el cu lacrimi in ochi. Foster spunea disperat ca stie ca "Sandra este acolo, in coridorul plin de fum, asteptind sa fie salvata. Voiam sa ma vada cind iesea afara". Foster nu a mincat nimic de doua zile si si-a gasit refugiu intr-o masina parcata in apropierea cortului folosit drept morga. Cel mai recent bilant al atacului terorist asupra cladirii Pentagonului estimeaza numarul victimelor la aproximativ 200 de morti. CAMELIA MUNTEAN "Omul anului", pompierul Timothy Stackpole, a pierit in dezastrul de la World Trade Center Un pompier, declarat erou al New-York-ului cu numai o saptamina inainte de atacul de la World Trade Center, si-a pierdut viata facindu-si datoria. El se numara, conform statisticilor, printre cei mai curajosi oameni din New York si a fost declarat "Omul anului" in Coney Island. Pompierul se numea Timothy Stackpole, avea 42 de ani, si a fost avansat in grad, saptamina trecuta, dupa ce a salvat o femeie dintr-un incendiu aruncindu-sen pur si simplu, in flacari dupa ea. Pompierul a suferit arsuri pe 30a din suprafata corpului. Dupa doua luni de operatii si fizioterapie, Stackpole a iesit pe picioarele sale din spital. Si, imediat, s-a intors la serviciu. Unul dintre colegii sai spunea: "Speram ca va accepta un post la birou. Dar nu era pentru el. Voia sa se intoarca imediat sa-si conduca oamenii in lupta cu focul". Dupa 20 de ani de munca, Stackpole si-a dat viata la World Trade Center, lasind in urma cinci copii. (L.L.) Un martor ocular al tragediei de la WTC relateaza: "O uriasa minge de foc si fum" Americanul Mark Kolar a fost unul dintre martorii oculari ai omentului in care un avion Boeing 757, cu 64 de persoane la bord, a lovit cladirea Pentagonului, in dimineata zilei de 11 septembrie. Martor fara voie la atentatul terorist din capitala Americii, Kolar nu poate scapa de imaginea de cosmar care i s-a infatisat in fata ochilor timp de citeva secunde. Chinuit de faptul ca in acele momente nu putea face nimic pentru tara sa, Mark Kolar a descris prietenilor privelistea incredibila a Pentagonului in flacari, vazuta de la citeva sute de metri departare. El i-a trimis prietenului sau, Remus Scobercea, din Greensboro, un e-mail in care-i povesteste despre secundele groazei de la Washington. Un avion deasupra pomilor "Biroul meu este la etajul 29 al unei cladiri situate in fata Pentagonului, la doar citeva sute de metri. Impreuna cu seful meu urmaream transmisiunea TV cu ceea ce se intimpla la New York si nu ne venea sa credem. Am plecat din biroul sefului, am revenit intr-al meu si am inceput sa ma uit pe fereastra, fiind curios sa vad aca vreun avion decoleaza de pe Aeroportul Reagan National. Am remarcat imediat ca un avion zbura chiar deasupra pomilor. Sint sigur ca era mai sus, dar eu priveam in jos si mi-am dat seama ca ceva nu este in regula. Stiam ca avea sa se indrepte spre Pentagon pentru ca era mult prea jos ca sa mai ajunga la aeroport. Crede-ma, stiam ca ceva are sa se intimple deoarece vad des avioane care vin si pleaca de pe aeroport, dar n-am vazut niciodata unul in acea zona. M-am uitat cum se apropie de Pentagon cam 10 secunde (dupa aceea mi-am dat seama ca erau doar vreo 5-6) inainte ca acesta sa se izbeasca de cladire intr-o uriasa minge de foc si fum. L-am anuntat pe seful meu si instantaneu am simtit si auzit explozia. Panica de dupa explozie "Citiva oameni strigind au inceput sa fuga din cladirea in care eram. Cei mai multi au ramas insa in interior, dar mai apoi am decis ca e mai bine sa plecam toti, pentru ca ne aflam in cea mai inalta cladire din zona. Imediat dupa explozie s-a auzit sunetul alarmelor. Mii de oameni au iesit pe strada, iar noi am fost opriti sa mai intram in cladire din cauza unui alt avion care fusese semnalat in zona. Acum imi dau seama ca m-am uitat practic timp de 5-6 secunde la acel avion stiind ca ceva avea sa se intimple, fara sa pot face insa nimic. Crede-ma, imaginea aceea pe care o revad si acum este mai teribila decit secventele pe care le vad la televizor de la WTC din New York". In aeronava Boeing 757, care a fost dirijata de teroristii sinucigasi sa loveasca o aripa din cladirea Pentagonului, au murit 64 de oameni, alte citeva sute aflindu-se sub ruinele edificiului din capitala Americii. Mark Kolar nu va uita niciodata secundele groazei care, fara sa vrea, ii vor marca si lui destinul. SERGIU MIAT Socul produs de atentate lasa loc furiei: a inceput haituiala teroristilor, coagularea unei coalitii si rafuiala cu arabii Minia americana Furia americanilor se revarsa asupra musulmanilor din Statele Unite Ca urmare a atacurilor teroriste din New York si Washington, arabii din America au devenit tinta agresiunilor din partea populatiei. Ferestrele moscheilor au fost sparte cu caramizi de care erau agatate biletele ce contineau amenintari cu moartea, iar americani de origine araba au primit desene obscene si e-mail-uri in care erau acuzati de atacurile de marti de la World Trade Center. In comitatul Suffolk, statul New York, un barbat a fost arestat dupa ce a facut amenintari anti-arabe si a indreptat teava unui pistol in directia unui angajat de la o benzinarie. In Texas, cel putin sase gloante au spart ferestrele unui centru islamic. In Ashbury, New Jersey, masina unui indian a fost atacata cu gunoaie si pietre, acesta hotarind sa nu iasa din casa pentru a merge la serviciu. Intr-o inchisoare din Washington a izbucnit o bataie in timpul transmisiilor televizate de la locurile atacurilor. Un detinut a inceput sa-i injure cu voce tare pe arabi, iar detinutii musulmani l-au doborit la podea, provocindu-i o hemoragie cerebrala. Mesaje de ura si insulte au fost transmise prin telefon la moscheea Manassas, din Virginia. Grupurile musulmane din SUA au primit peste 100 de plingeri de hartuire la adresa femeilor ce poarta traditionale valuri islamice, a barbatilor imbracati in haine islamice si a tuturor celor care par sa provina din Orientul Mijlociu. In fata centrelor islamice si a moscheilor din Atlanta si Chicago au fost amplasate masini de politie pentru asigurarea protectiei, iar scolile musulmane din Detroit si Los Angeles au fost inchise de teama unor atacuri. Ura impotriva lumii arabe a ajuns pina in Australia, unde un autobuz incarcat cu copii musulmani a fost atacat cu pietre, fara a se inregistra raniti. La Sidney, un grup de vandali a incercat sa dea foc unei biserici ortodoxe, iar pe peretii unei biserici libaneze au fost desenate zvastici si au fost scrise injuraturi. LIVIA CIMPOERU Armata SUA ramine in alerta! Starea de alerta a fortelor armate americane, care era pina acum "maxima", a fost redusa cu un grad miercuri seara, la aproape 48 de ore de la atentatele de la New York si Washington, a anuntat secretarul apararii, Donald Rumsfeld. "Am redus deja nivelul de alerta, de la Delta (cel mai inalt), la Charlie (gradul urmator)", a declarat Rumsfeld pe canalul de televiziune NBC. "Vom ramine inca la un nivel de alerta destul de ridicat", a mai adaugat el. Fortele armate au fost plasate marti de catre presedintele George Bush "in stare de alerta maxima, atit in interiorul tarii, cit si in exterior", la putin timp dupa ce trei avioane au lovit World Trade Center si Pentagonul. In acel moment, toate permisiile au fost suspendate, iar personalul fortelor armate din strainatate nu a mai avut permisiunea de a frecventa barurile sau restaurantele din afara bazelor. CAMELIA MUNTEAN Serviciile secrete israeliene dau vina pe Irak Mossad-ul sustine ca SUA vor ataca Irakul si Afganistanul Serviciile secrete israeliene sustin ca gruparea terorista condusa de miliardarul saudit Oussama ben Laden nu ar fi putut organiza singura un atac de amploarea celui produs marti in Statele Unite, ci este mult mai probabil ca operatiunea a fost sustinuta de un stat, mai exact de catre Irak, relateaza World Tribune, o publicatie on-line, care citeaza agentia Middle East Newsline. Potrivit acestei agentii, la doar citeva ore de la producerea atentatelor, Mossad-ul a informat cabinetul israelian ca in operatiune ar fi implicat si un stat din Orientul Mijlociu, toate banuielile cazind asupra Irakului, tara despre care se afirma ca a fost un aliat de nadejde al lui ben Laden. Avind in vedere aceste relatii, expertii israelieni sustin ca ben Laden ar fi fost recrutat de liderii irakieni, care ar fi sprijinit si finantat operatiunea. De asemenea, guvernul de la Tel Aviv a fost avertizat ca SUA ar putea lansa un atac masiv asupra Irakului si Afganistanului in zilele urmatoare, iar serviciile secrete israeliene afirma ca, in acest caz, s-ar putea declansa un razboi regional. Potrivit CNN, ura lui ben Laden contra Statelor Unite dateaza inca din perioada Razboiului din Golf, miliardarul saudit fiind revoltat de decizia tarii sale de a permite intrarea pe teritoriul sau a trupelor americane care au atacat Irakul. Dupa incheierea razboiului, trupele americane si-au facut o baza permanenta in Arabia Saudita. Oficialii de la Washington s-au ferit sa comenteze asupra speculatiilor privind implicarea Irakului in atacurile de la World Trade Center si Pentagon. Cu toate acestea, un fost director al CIA, James Woolsey, a apreciat ca gradul extraordinar de coordonare a actiunii sugereaza ca in actiune a fost implicat si un stat, nu doar o grupare terorista. JACQUELINE PRAGER Americanii vor lovi fulgerator, fara nici un avertisment Vizibil marcat de tragedia de la New York, secretarul american al apararii, Donald Rumsfeld, a declarat miercuri ca: "cei care au pus la cale loviturile asupra Americii nu vor primi nici un fel de avertisment din partea Statelor Unite in privinta ripostei militare", relateaza Reuters. Donald Rumsfeld a mai avertizat ca acei angajati guvernamentali sau ai Pentagonului care vor dezvalui informatii secrete referitoare la planurile militare sau la o posibila actiune de pedepsire a vinovatilor se vor face resposabili de grave incalcari ale legii, subliniind ca o astfel de actiune ar pune in pericol vietile militarilor americani. "Dispunem de un ciocan imens cu care putem actiona in orice fel si in orice moment. Aceasta nu este o amenintare, ci un fapt", a adaugat un alt oficial prezent la conferinta de presa a secretarului apararii. Potrivit unor surse de la Pentagon, care au tinut sa-si pastreze anonimatul, portavionul USS Enterprise, care tocmai parasise zona Golfului Persic fiind chemat in Statele Unite, a fost oprit in apele Oceanului Indian, si, dupa cit se pare, se va intoarce in Orient, unde se va alatura portavionului USS Carl Vinson. LIVIA CIMPOERU Aliatii din NATO ai Statelor Unite sint gata de lupta Statele aliate ale SUA din NATO s-au declarat gata sa actioneze de partea Washingtonului dupa atentatele de marti daca se confirma ca acestea au fost organizate de forte straine, se afirma intr-o declaratie comuna a consiliului permanent al Aliantei. "Consiliul a decis ca, in cazul in care se va stabili ca atacul a fost indreptat impotriva Statelor Unite din strainatate, acesta va fi asimilat unei actiuni ce cade sub incidenta articolului 5 a Cartei NATO, care stipuleaza ca un atac indreptat asupra uneia sau mai multor tari aliate, din Europa sau America de Nord, va fi considerat ca un act de agresiune indreptat impotriva tuturor aliatilor", se arata in document. Luind aceasta decizie, NATO a vrut sa adreseze un mesaj de solidaritate politica Statelor Unite in lupta lor impotriva terorismului, deschizind astfel calea unui ajutor al aliatilor in eventualitatea deciderii unei riposte militare. Secretarul general al NATO, George Robertson, a declarat ca este pentru prima data de la infiintarea Aliantei cind se aplica articolul 5 al Cartei. "Angajamentul in favoarea legitimei aparari colective, inscris in Tratatul de la Washington, a fost stabilit initial in circumstante diferite celor aparute in prezent, dar acest lucru nu inseamna ca este mai putin valabil si esential", se mai precizeaza in declaratie. Rusia si NATO, unite Consiliul Permanent reunit Rusia-NATO a organizat joi la prinz o reuniune speciala la nivel de ambasadori pentru a dezbate urmarile atentatelor care au avut loc in SUA. In final, Rusia si NATO s-au declarat "unite in a nu lasa nepedepsiti responsabilii unor acte atit de inumane", se arata in documentul final al intilnirii. "NATO si Rusia cer intregii comunitati internationale sa se uneasca in lupta impotriva terorismului. NATO si Rusia vor coopera si mai strins in cadrul Actului fondator Rusia-NATO pentru a stirpi acest flagel", se arata in document. Coalitia antiterorista Statele Unite se straduiesc sa puna pe picioare o "coalitie internationala puternica" impotriva terorismului, presedintele George W. Bush si secretarul de stat Colin Powell discutind deja cu liderii planetei pe aceasta tema. Analistii apreciaza ca initiativa seamana foarte mult cu decizia fostului presedinte american, si tatal actualului lider de la Casa Alba, de a forma o coalitie puternica in vederea Razboiului din Golf. Acest efort va fi extins si spre instante internationale pentru ca raspunsul la atentatele antiamericane sa nu se limiteze la o operatiune punitiva impotriva vinovatilor, ci sa se concretizeze intr-o actiune permanenta de eradicare a acestui flagel. "Vrem sa stringem lumea in jurul acestei cauze", a declarat presedintele Bush, adaugind ca "acest flagel afecteaza nu numai Statele Unite, ci loveste in mod egal lumea civilizata si trebuie sa i se puna capat". Washingtonul intentioneaza sa ceara ca toate statele lumii sa renunte, fara ambiguitate, la terorism, in caz contrar cele refractare putind sa fie supuse sanctiunilor, a declarat un responsabil american. El a adaugat ca o alta masura ar fi conditionarea colaborarii dintre SUA si celelalte tari cu semnarea documentului de renuntare explicita la terorism. Ungurii si cehii, pregatiti Decizia Consiliului permanent al NATO de a invoca pentru prima data in istorie articolul 5 al Cartei Aliantei reprezinta expresia solidaritatii statelor membre fata de guvernul si populatia SUA, a declarat ministrul ceh al apararii, Jaroslav Tvrdik. Autoritatile de la Budapesta s-au situat pe aceeasi linie, declarind ca sprijina decizia adoptata de Consiliul permanent, considerind acest lucru drept unul foarte important pentru demonstrarea solidaritatii intre membri Aliantei. "Atacurile barbare impotriva unor obiective din SUA demonstreaza clar ca amenintarea terorista a devenit realitate, ajungind la dimensiuni fara precedent, ce im-plica riscuri nu numai pentru Statele Unite, ci si pentru toti membrii Aliantei", a declarat purtatorul de cuvint al Ministerului ungar de Externe, Gabor Horvath. Chiar daca nu sint membri NATO, bulgarii s-au aratat si ei dispusi sa sprijine orice decizie a Aliantei. CAMELIA MUNTEAN FBI i-a identificat pe teroristi si pe complicii lor 4.000 de agenti FBI si 3.000 de auxiliari au pornit o haituiala uriasa pe teritoriul SUA Prin mobilizarea a cel putin 4.000 de agenti FBI, secondati de alte 3.000 de membri ai personalului auxiliar, ampla ancheta declansata de Biroul Federal de Investigatii pe urmele autorilor atentatelor reprezinta, in opinia procurorului general al SUA, John Ashcroft, cea mai masiva si concentrata investigatie organizata vreodata pe teritoriul Americii. Oficialii americani au declarat ca identitatea acestor persoane este cunoscuta, precum si detalii importante din biografia multora dintre ei, insa au refuzat sa dea publicitatii numele sau nationalitatea lor. Actionind cu mare rapiditate, anchetatorii au obtinut mandate de perchezitie, controlind mai multe case particulare si birouri de afaceri din New Jersey, Massachusetts si Florida. Desi nu au facut deocamdata arestari, agentii federali au interogat zeci de persoane, realizind o schita a structurii gruparii teroriste. FBI a pregatit dosarele fiecaruia dintre piratii aerului care au deturnat cele patru avioane, cautind informatii despre recentele actiuni ale acestora. Piratii aerului au luat lectii de zbor chiar in SUA Agentii federali si-au concentrat atentia asupra scolilor de pilotaj din Florida, unde se pare ca nu mai putin de sase dintre teroristi au luat lectii de zbor. Numele a doi dintre suspectii identificati pe baza listelor celor aflati la bordul celor patru avione sint Marwan al-Shehhi si Mohammed Atta (33 de ani), care au luat lectii de zbor la o scoala din Venice. Alti doi teroristi sint doi frati sauditi, Adnan Bukhari si Ammer Abbas Bukhari. Se pare ca ei au actionat in cel de-al doilea zbor deturnat de pe aeroportul din Boston. Intr-o ascunzatoare din Florida folosita de cei doi frati s-a gasit un brevet de pilot pe numele lui Adnan Bukhari. Alti doi suspecti banuiti ca au avut o legatura cu avioanele deturnate ce au decolat de pe aeroportul din Boston sint Ahmad Ibrahim Ali al-Hazzouni, si alti doi frati, Wa'el Mohammad al-Shihri (28 ani) si Walid al-Shihri (25 ani), acesta din urma avind si el brevet de pilotaj obtinut in SUA. FBI, pe urmele a 50 de complici la atentate La pregatirea si executarea atentatelor teroriste au participat aproximativ 50 de persoane, au anuntat ieri CNN si ziarul "Los Angeles Times", citind surse apropiate anchetei. Autoritatile americane au intocmit o lista cu cei 50 de suspecti, acestia fiind localizati, cu exceptia a zece persoane. Potrivit oficialilor FBI, un grup de cinci barbati se afla in prezent sub investigatii in New Jersey, fiind suspectati ca au oferit ajutor de la sol piratilor aerului. In plus, afirma anchetatorii, acestia ar fi montat camere de luat vederi pe malul riului Hudson si au fixat obiectivele pe cladirea World Trade Center. Ei au tras cadre cu momentele principale ale celor doua atacuri, la sfirsit felicitindu-se intre ei pentru succesul operatiunii. Teroristii au lasat bilete de adio destinate rudelor In ce priveste tehnicile folosite de teroristi, aceiasi oficiali au afirmat ca actiunea piratilor aerului contine elemente similare celor din timpul operatiunilor anterioare puse la cale de Oussama ben Laden, respectiv: echipe mici, un comandant coordonator care soseste la locul atentatului in ultimul moment, precum si sprijin logistic oferit de simpatizantii locali. Echipele au fost coordonate de un comandant suprem care, desi nu a fost inca identificat, se pare ca a contribuit la alegerea avioanelor si obiectivelor, orchestrind atentatele astfel incit sa se petreaca aproximativ in acelasi timp. Fiecare echipa a primit sprijin din partea unor complici din New Jersey, Boston si Virginia, care au oferit ajutor logistic constind in bani, masini inchiriate, carti de credit si gazduire, sustin surse judiciare. Autoritatile afirma ca fiecare din cele patru avioane a fost deturnat de cite o echipa formata din trei pina la sase teroristi, care s-au suit la bord in calitate de turisti. Potrivit "Los Angeles Times", in primele ore de dupa atentate, agentii FBI au descoperit la New York mai multe scrisori de adio redactate de piratii aerului, in care isi anuntau parintii ca urmeaza sa se sinucida. LIVIA CIMPOERU Colosul isi linge ranile 30.000 de saci pentru cadavre, comandati la New York Autoritatile orasului New York estimeaza ca in urma atentatelor de la World Trade Center si-au pierdut viata aproximativ 20.000 de persoane, relateaza BBC. Reprezentanti ai autoritatilor locale au declarat ca aproximativ 10.000 de persoane s-ar fi aflat intr-un complex comercial de tip Mall din WTC, iar alte 10.000, in birourile din turnuri. Eforturile de a gasi supravietuitori au continuat si in cursul noptii de miercuri spre joi, insa sansele sint tot mai reduse cu fiecare ora ce trece. Ca o prima masura, autoritatile municipale au comandat 30.000 de saci mortuari din material plastic de culoare neagra. Operatiunile de cautare au fost intrerupte in momentul in care cladirea numarul sapte din complexul WTC a inceput sa se prabuseasca. Primarul orasului New York a declarat ca a intocmit o lista care cuprinde numele a 3.700 de persoane care au fost declarate disparute. El a recunoscut ca aceste liste de persoane disparute ar putea, in final, sa duca la stabilirea numarului mortilor, pentru ca multe cadavre nu vor putea fi recuperate. (C.M.) Bush cere 20 de miliarde de la buget Administratia lui George W. Bush doreste ca membrii Congresului sa aprobe o rectificare a bugetului, prin care sa acorde circa 20 de miliarde de dolari pentru a face fata cheltuielilor necesare in urma atentatelor teroriste de la New York si Washigton, a anuntat, miercuri, un oficial guvernamental, citat de AFP. "Congresul urmeaza sa aprobe astazi un proiect de lege prin care va aloca circa 20 de miliarde de dolari guvernului federal pentru operatiunile de salvare desfasurate la New York si Washington", a precizat si secretarul sanatatii, Tommy Thompson, la canalul de televiziune MSNBC. Cu toate acestea, seful majoritatii democrate din Senat, Thomas Daschle, si-a exprimat indoiala in privinta fondurilor suplimentare care vor fi acordate guvernului. "Cred ca este prea devreme sa exprimam vreo concluzie referitoare la valoarea sumei", a declarat Thomas Daschle la canalul de televiziune CNN. (V.M.) Sistemul national de urgenta medicala a fost activat "Congresul va aproba joi un proiect de lege care va acorda o suplimentare de 20 de miliarde de dolari" guvernului federal, bani necesari operatiunilor de salvare de la New York si Washington, a afirmat ministrul sanatatii, Tommy Thompson. Marti, el a activat "Sistemul national de urgenta medicala", o procedura care permite desfasurarea de echipe medicale pe intreg teritoriul tarii, ceea ce constituie o premiera in istoria Statelor Unite. Totodata, seful majoritatii democrate din Senat, Thomas Daschle, si-a exprimat rezerve asupra sumei fondurilor suplimentare cerute de administratia americana. "Cred ca este prematur sa ne exprimam in ceea ce priveste suma exacta", a declarat el. (C.M.) Veghe cu luminari la Casa Alba Peste 400 de persoane s-au strins, miercuri seara, in fata Casei Albe din Washington pentru a participa la o reuniune in memoria victimelor atentatelor teroriste care au lovit marti Statele Unite si pentru "a arata lumii ca americanii ramin uniti", transmite AFP. Persoane de toate virstele s-au deplasat in coloana, incet, dinspre Capitoliu (sediul Congresului), pina in fata Casei Albe, intr-un mars al tacerii. In apropiere de gardul care inconjoara curtea resedintei presedintelui american, un mic grup de tineri studenti cu luminari aprinse in miini si cu privirile coborite se rugau in soapta. "Ajuta-ne sa vedem lumina, Doamne", murmura unul dintre ei. Dupa ce a cintat, aproape in soapta, imnul american, multimea a inceput sa scandeze cuvintele: "Poporul unit nu va fi invins niciodata", in timp ce un tinar catarat pe un stilp agita un drapel american LIVIA CIMPOERU Atentatele teroriste au provocat o revolutie catodica Televiziunile americane au renuntat la lansarea grilelor de toamna Principalele posturi pierd bani pentru ca nu difuzeaza reclame Principalele posturi de televiziune din Statele Unite (NBC, CBS, ABC si FOX) si-au modificat complet grilele de toamna de programe, ca urmare a tragediei petrecute marti, 11 septembrie, in New York si Washington D.C. Reprezentantii celor patru posturi americane de televiziune au decis sa aloce spatii ample difuzarii stirilor, reportajelor si analizelor referitoare la evenimentele triste care au lovit America, iar programele in orele de maxima audient vor ramine modificate, in numele "responsabilitatii pe care o au de a folosi frecventele publice pentru a sprijini America in vreme de criza". Directorii NBC au dat tonul, anuntind ca vor transmite non stop informatii in legatura cu atacul asupra Statelor Unite, urmati, la scurta vreme, de reprezentantii ABC si CBS. "Vom vorbi despre aceasta tragedie ora de ora si zi de zi. Orice miscare pe care o vom face va fi dictata de stirile care vin din Washington si New York", anuntat Chris Ender, purtatorul de cuvint al postului CBS. Reprezentantii acestor posturi de televiziune au refuzat sa divulge sumele pe care le vor pierde in urma hotaririi de a transmite nonstop buletine de stiri, neintrerupte de pauze publicitare. "Asta inteleg prin televiziune libera. In vreme de criza, cetatenii au nevoie de informatii si avem datoria de a le oferi stiri. Este o perioada de urgenta nationala", a declarat, la rindul sau, Kevin Brockman, directorul postului de televiziune ABC. DIANA EVANTIA BARCA Mike Smart, BBC: "Este cel mai tare subiect de la cel de-al doilea razboi mondial incoace" Foarte multe canale de televiziune din toata lumea au pierdut nenumarate reclame din cauza atacurilor din SUA. Publicitatea s-a indreptat vertiginos catre canalele de stiri care au inregistrat cote de audienta mai mari decit oricind. In Marea Britanie, peste sapte milioane de oameni au urmarit canalele de stiri in aceste zile. BBC si CNN au declarat ca au atins cote de audienta fara precedent. CNN.com a trebuit sa tripleze capacitatea serverelor sale ca sa poata face fata cererilor. Mike Smart, redactor sef al site-ului BBC, a declarat: "Oamenii par sa se indrepte din ce in ce mai mult catre web pentru stiri. Este cel mai tare subiect de la cel de-al doilea razboi mondial incoace". Compania "Walt Disney" a fost nevoita sa amine lansarea filmului "Big Trouble" care trebuia sa apara in cinematografe pe 21 septembrie. Povestea pornea de la o bomba dintr-o valiza. "Warner Bros" a declarat ca se va mai gindi daca va lansa pe 5 octombrie, asa cum era planuit, filmul cu tema terorista al lui Arnold Schwarzenegger, "Collateral Damage". Filmul evoca drama unui barbat a carui familie este ucisa chiar in fata lui, de un zgirie-nori, din centrul orasului, care explodeaza lovit de o bomba. (L.L.) Consiliul Europei a decretat vineri doliu national pe tot continentul Consiliul Europei din care fac parte 43 de state, cu o populatie totala de 800 de milioane de persoane, a cerut ca vineri sa fie zi de doliu in Europa, in memoria victimelor atentatelor din Statele Unite. "La ora 10.00 GMT (13.00 ora Romaniei) europenii vor tine trei minute de reculegere in toate cele 43 de state membre ale Consiliului Europei", a anuntat secretarul general al organizatiei, Walter Schwimmer. "Cer celor 800 de milioane de cetateni din statele membre ale Consiliului Europei sa se alature noua in acest moment de durere, in semn de profunda simpatie fata de guvernul Statelor Unite", a adaugat el. CAMELIA MUNTEAN Disperare si speranta in spitalele unde au fost adusi supravietuitorii Americanii umbla cu miile prin spitale cautindu-i pe cei dragi. Multe persoane salvate din teribila tragedie nu au fost inca identificate. Alte victime care au supravietuit se afla insa pe liste puse la dispozitia familiilor. De multe ori, americanii merg pe jos de la un spital la altul rugindu-se la Dumnezeu si sperind sa-si gaseasca rudele. Dar minunile sint rare. "Multumesc lui Dumnezeu!", a striga Sandra Petrocino, 34 de ani, dupa ce a aflat la telefon ca sotul ei, care fusese dat disparut, figura pe una dintre listele cu supravietuitori. Mark Mardenfeld, din Pennsylvania, si-a gasit fiica, Deborah, la spitalul din New York: "Are momente in care e constienta si momente in care isi pierde cunostinta. Dar cred ca va reusi pina la urma sa ramina cu noi". Deborah a fost primul supravietuitor salvat de sub ruinele World Trade Center. Dar familiile norocoase sint foarte putine. Leonore Shahid nu a reusit sa-si gaseasca fiul in virsta de 25 de ani, Khalid, care lucra ca tehnician la etajul 103, in turnul din nord. La centrele de informatii despre victime se distribuie apa si dulciuri pentru cite 500 de persoane o data. Oamenii isi primesc portia, apoi continua sa priveasca listele sperind sa intilneasca numele celor pe care ii cauta. Majoritatea nu reusesc. Maribel Topaltzas, 31 de ani, incearca sa se concentreze ca sa simta daca sora ei geamana mai este in viata: "Nu reusesc sa simt nimic. Se presupune ca gemenii comunica la acest nivel. Dar eu ma simt goala inauntru". Liniile telefonice ale spitalelor cad frecvent asa ca grupuri enorme de peste 2.500 de persoane vin pe jos sa-si caute rudele si prietenii. Membrii familiilor isi impart sarcinile: fiecare trebuie sa verifice cite patru spitale pe zi. Altii, disperati, au facut postere dupa fotografiile celor dragi si le plimba prin fata reporterilor, a oamnilor de pe strada, le lipesc pe geamurile cabinelor telefonice, sperind ca cineva ii va recunoaste.(L.L.) Regasire miraculoasa Maureen Rogers este insarcinata in luna a noua si spera sa isi gaseasca sotul disparut la World Trade Center inainte de a naste. Acesta lucra in apropierea turnurilor gemene, iar Maureen, imediat dupa atacuri, a inceput sa-i trimita mesaje pe pager: "Intrasem deja in panica! Trebuie sa nasc de la o zi la alta deja si imi era teama ca intru in travaliu fara el." La rindul sau, sotul lui Maureen, Greg Humphrey, in virsta de 41 de ani, a incercat disperat sa-si sune sotia dupa prabusirea celor doua cladiri: "Eram foarte ingrijorat, mai ales ca ea este insarcinata. Imi spuneam in gind: <<Nu intra azi in travaliu>>. Speram ca ea sa ramina calma". Ca multi alti oameni, Greg nu a reusit sa vorbeasca la telefon din cauza liniilor suprasolicitate. O ora mai tirziu, el a reusit sa ajunga acasa. Maureen spune acum ca ar vrea sa nasca mai tirziu: "Inainte, abia asteptam acest moment, dar acum as vrea sa nasc copilul peste citeva saptamini. Sa treaca ceva timp de la aceste evenimente tragice." (Laura Lica) Principalele evolutii ale zilei de ieri - Primarul New York-ului a anuntat un prim bilant oficial al dezastrului de la World Trade Center: 4763 de disparuti si 94 de morti, din care 46 identificati - Departamentul Apararii a redus cifra aproximativa a pierderilor inregistrate in urma atacului asupra Pentagonului, bilantul estimat fiind acum de 200 de morti. - FBI a identificat o parte dintre teroristi si dintre complicii lor si a inceput arestarile - In mai multe orase din SUA s-au inregistrat violente anti-arabe - Aliatii Statelor Unite si-au expprimat hotarirea de a sustine o campanie antiterorista a Washingtonului. 12 romani au scapat din atacul de la WTC Cel putin 12 romani au supravietuit atacului atacului terorist de marti dimineata, potrivit primariei din New York, care a difuzat pe internet o lista cu persoanele care se aflau in zona afectata de explozie si au scapat cu viata. Ieri, la ora 18.000, lista cuprindea peste 12.000 de nume, dar se actualizeaza la fiecare sfert de ora. Nici unul dintre romani nu a fost ranit, iar pe lista apar urmatoarele persoane: Razvan Hotaranu, Brindusa Georgescu, Malina Novac, Patricia Cernatescu, Magdalena Georgica, Christina Marinescu, Florinel Morosan, Cristina Anton, Marcela Haiduc, Dan Petrus, Adrian Rapiteanu si Alina Sireci.(D.N.) Diaspora, unita in fata nenorocirii Felix Predescu, un roman plecat cu ani in urma din linistitul oras Rimnicu-Vilcea, locuieste acum la 15 mile nord de WTC. A privit terifiat imaginile rupte parca din Orientul Mijlociu, care s-au petrecut la New York: "Sint fara cuvinte - imi marturiseste - deoarece avusesem o propunere de serviciu chiar acolo, acum trei luni. Un concurs de imprejurari m-a facut sa amin putin job-ul ala". Multe voci au spus - poate pe drept - ca romanii nu sint uniti nici macar in strainatate. Zilele astea au fost insa, cu siguranta. "Mi-e teama si ma bucur totodata sa deschid e-mail-ul. Am mesaje de pretutindeni, chiar si de la persoane care credeam ca-mi sint inamici. E nemaipomenit". Acelasi lucru l-am auzit si de la Felix. El inca incearca sa-si mai gaseasca prietenii romani: "Stiu trei (romani) care nu au ajuns inca acasa; cu doi ar fi trebuit sa lucrez eu in Manhattan". Desi majoritatea americanilor s-au intors la lucru, disperarea se poate citi pe fetele. Unii privesc spre zona undeerau turnurile, necrezindu-si ochilor. Toti asteapta, ca la jocurile video sa apese butonul Reset, si sa o ia de la capat. Sa fie Gemenii inapoi, si atit. DENISA DOBRIN Un vasluian a trait pe viu tragedia Americii Unul dintre vasluienii care au urmarit cu atentie tot ce s-a intimplat in SUA a fost Vasile Malinescu, regizor si secretar literar la Teatrul "V. I. Popa", din Birlad. Baiatul sau, impreuna cu sotia, locuiesc in Brooklin, la 30 de km departare de Manhattan. Malinescu a spus ca, din cele relatate de baiatul sau, locuitorii din Brooklin au trait mult timp cu spaima ca nu cumva si cartierul lor sa fie tinta atacurilor. Vasluianul Ioan Mitrea, 34 de ani, stabilit in New York de doi ani, a trait pe viu tragedia. El a trimis un e-mail acasa in care spunea: "Mai nimic. Turnurile gemene nu mai exista, citeva mii de morti si un iminent razboi va veni. Studioul unde lucrez este la 18 strazi distanta de WTC si am vazut cu ochii mei tragedia, panica, isteria si dezastrul". SORIN STOICA [27][pl.dll?rid=expresro] 