 Istoricul Dorin Dobrincu a descoperit in arhiva SRI un document din care reiese ca Patriarhul a participat la devastarea unei sinagogi Cu citeva zile inaintea implinirii a 60 de ani de la rebeliunea legionara din ianuarie 1941, un document din arhivele Securitatii arunca Biserica Ortodoxa intr-un nou scandal. Potrivit documentului, Prea Fericitul Teoctist, Patriarhul Bisericii Ortodoxe Romane, a activat in cadrul Miscarii Legionare si a participat la incendierea si devastarea sinagogii "Inceputul Stiintei", din strada Antim. Fost legionar cu activitate intensa si participare la rebeliune Pe cind avea 26 de ani, ierodiaconul Teoctist Arpasu, actualul Patriarh al Bisericii Ortodoxe Romane, a participat activ la rebeliunea legionara din ianuarie 1941, indreptata impotriva generalului Antonescu. Cel putin asa rezulta dintr-un document al fostei Securitati, datat 30 ianuarie 1950, dosar 909, fila 510, fond "D" - Arhiva SRI: "Se constata ca cele mai multe semnalari de activitate dusmanoasa impotriva regimului se desfasoara in regiunea Moldovei (cu un numar de aproximativ 273 preoti, 14 calugari si 28 de cintareti basarabeni) - unde functioneaza ca vicar si loctiitor de mitropolit arhiereul, fost legionar cu activitate intensa si cu participare la rebeliune, devastind Sinagoga din strada Antim impreuna cu legionarii Grigore Babus, preot la patriarhie, Mitrofan Chiriac si altii. Arapasu, in urma legaturilor ce le-a avut cu patriarhul (Iustinian Marina) a reusit in prezent sa detina o influenta asupra acestuia, care are intentia si-l va sustine pe Arapasu de-a ocupa postul de Mitropolit al Moldovei, la viitoarele alegeri". Ziaristul iesean Adrian Cioflanca afirma ca acest document a fost descoperit de istoricul Dorin Dobrincu de la Institutul de istorie A.D. Xenopol din Iasi in arhiva SRI din Bucuresti, "pe cale oficiala, la sala de lectura". Adrian Cioflinca, cel care a publicat de altfel in "Monitorul" din Iasi de simbata un articol despre participarea lui Teoctist la rebeliune, afirma ca pe baza acestor informatii Securitatea l-a santajat ulterior pe Patriarh, atragindu-l in colaborare. Calugarul Teoctist Arapasu a participat la rebeliune Oamenii bisericii au avut o afectiune deosebita fata de Miscarea Legionara in cadrul careia au activat cu entuziasm. Profesorul drd. Gabriel Catalan, de la Liceul "Miguel de Cervantes Saavedra" Bucuresti, a studiat relatiile dintre Miscarea Legionara si Biserica Ortodoxa Romana. In lucrarea "Legiunea si slujitorii Domnului", publicata in "Dosarele Istoriei" nr. 9/2000, prof. Catalan sustine ca "legiunea se bucura de o mare simpatie din partea preotilor, calugarilor si studentilor teologi ortodocsi, acestia fiind printre cei mai zelosi si mai eficienti reprezentanti ai sai". Conform aceluiasi studiu, care il citeaza pe istoricul Theodor Armon, au fost condamnati la rebeliune de catre Consiliul de Razboi din Bucuresti 2.851 de persoane, dintre care preotii reprezentau 7,64 %, ocupind locul cinci intre profesiile condamnatilor. "Un grup de tineri studenti teologi, calugari si preoti ortodocsi de la Minastirea Antim (pe atunci si sediul Sfintului Sinod) au devastat sinagoga «Inceputul Stiintei», din strada Antim. Printre tinerii rebeli legionari se aflau preotul Grigore Babus, de la patriarhie, Mitrofan Chiriac si calugarul Teoctist Arapasu (student in anul I la Teologie)", scrie cercetatorul Catalan. Avind in vedere acesta participare masiva a clerului la rebeliunea legionara, generalul Antonescu a decis pedepsirea exemplara a celor 218 preoti arestati, iar prin Decretul-lege nr. 314, din 15 februarie 1941, le-a interzis preotilor sa mai faca politica. Patriarhul a facut parte din Fratiile de Cruce Conform biografiei actualului patriarh, acesta a fost uns la monahism in 1935, iar in 1940 s-a inscris la Facultatea de Teologie din Bucuresti, obtinind licenta in 1945. Deci, documentul aflat in arhiva SRI mentioneaza corect ca, in 1941, Teoctist Arapasu era student in anul I si se afla in Bucuresti in momentul rebeliunii legionare. De apartenenta patriarhului la Miscarea Legionara se stia de mult in sinul bisericii, noutatea constind-o activitatea pe care a avut-o la rebeliune. Cu toate acestea, preotul Costel Stoica, consilier patriarhal, ne-a declarat ca este vorba "de o simpla fabulatie". Un ierarh care a dorit insa sa-si pastreze anonimatul ne-a explicat ca: "Este vorba de o delatiune securista. Documentul este din 30 ianuarie 1950. Se stia ca urma sa fie numit episcop-vicar la Bucuresti, dupa cum a si fost numit in data de 5 martie 1950. Securitatea condusa de consilierii sovietici dorea sa distruga cu orice pret biserica nationala. In afara de asta, dupa cum se stie, in limbajul din acea vreme, oricine era un om al bisericii inevitabil era un mistic si un legionar. E o diversiune clara". Cunoscutul scriitor Dan Ciachir considera si el ca este o diversiune. "Patriarhul a facut parte din Fratiile de Cruce, nicidecum din Miscarea Legionara. Povestea cu incendierea sinagogii este o minciuna sfruntata". Cunoscutul istoric Cristian Troncota, profesor la Academia Nationala de Informatii, ne-a declarat urmatoarele: "Patriarhul a facut parte intr-adevar din Miscarea Legionara. Despre treaba cu sinagoga nu stiu nimic. Eu i-am vazut dosarul patriarhului, care este impresionant. Are 8 volume uriase. A fost urmarit pina in momentul in care a fost ales patriarh. Il pirau chiar unii episcopi si multi au fost impotriva sa chiar din Sinod. Nu cred ca este asa important ca a fost legionar. Si Andruta Ceausescu a fost si a participat la rebeliune la Slatina. Pentru asta a si fost dat afara din partid in 1950. Multi, foarte multi au fost membri ai Miscarii legionare", ne-a declarat istoricul. FLORIAN BICHIR "Nu puteai sa faci cariera daca nu te aveau cu ceva la mina" Contactat telefonic, Mircea Dinescu, membru al Colegiului Consiliului National pentru Studierea Arhivelor Securitatii (CNSAS), ne-a declarat ca nu are cunostinta despre documentul in cauza. El a precizat ca, deocamdata, CNSAS nu a inceput verificarile privind legaturile ierarhilor bisericesti cu fosta Securitate, urmind ca acest lucru sa inceapa "in doua-trei saptamini". Potrivit lui Mircea Dinescu, "zvonuri" referitoare la presupusa legatura a actualului patriarh, Teoctist, cu Miscarea Legionara, "au mai circulat". In acest sens, el a adaugat: "Nu puteai sa faci cariera daca nu te aveau cu ceva la mina". MADALINA SISU Bucuresteanul Viorel Lazaroiu a fost retinut de politie pentru Orgii sexuale cu propriile fiice Bucuresteanul Viorel Lazaroiu, in virsta de 40 de ani, este acuzat ca si-a violat fiicele minore, timp de mai multi ani. Conform plingerii depuse de sotia sa, la Sectia 14 Politie, barbatul a intretinut, timp de peste sapte ani, relatii sexuale normale si perversiuni sexuale cu fiica sa cea mare, acum in virsta de 17 ani. Odiosul tata este acuzat, de asemenea, ca, din ianuarie anul trecut, a supus-o la acelasi tratament si pe fiica sa mai mica, in virsta de 15 ani. Mama si cele doua fiice spun ca atrocitatea a fost posibila deoarece tinerelor le-a fost teama ca mama lor, bolnava, sa nu sufere un soc. Si-a violat fiica cea mare cind aceasta avea opt ani Grozavia a fost descoperita abia in decembrie anul trecut. "Am vazut-o, pe 26 decembrie, pe A.M. ca are niste semne la mina iar fiica mea cea mica mi-a spus ca s-a intepat cu un compas", a inceput sa ne povesteasca mama fetelor. "Dupa ce le-am intrebat ce s-a intimplat, Andreea mi-a spus ca ea si sora ei mai mare au un secret pe care nu pot sa mi-l destainuie. Am insistat totusi, iar cea mica mi-a marturisit cu greu ca tatal ei o viola. Nu inainte de a ma ruga sa iau niste calmante, ca sa nu mi se faca rau. Despre sora ei nu stia decit ca a surprins-o intr-o zi cind tatal ei se asezase peste ea in patul din sufragerie. Cea mare nici macar nu stia ca si Andreea are parte de acelasi tratament", a adaugat femeia. Cert este ca, in prima faza, desi a avut un soc, nu i-a spus nimic barbatului cu care era casatorita de 20 de ani. La citeva zile insa a intrebat-o direct pe Ana Maria de cind se culca tatal ei cu ea. Printre hohote de plins, fata a marturisit, spre stupefactia mamei sale, ca prima oara a intretinut raport sexual oral inainte de a implini virsta de noua ani. Apoi, periodic, omul isi satisfacea poftele sexuale atunci cind sotia sa era la serviciu "in special dimineata". Ca sa o convinga sa nu spuna nimic nimanui, tatal ii spunea ca "mama o sa moara sau se va intimpla ceva foarte rau". Nemernicia tatalui a intrecut orice limita atunci cind, desi sotia sa se trata de un cancer tiroidian din 1995, el se culca cu fata sa cea mare. Frica fetei a fost cu atit mai mare cind a aflat de suferinta mamei, refuzind sa ii spuna adevarul. Premianta si cu rezultate deosebite la scoala (in prezent este eleva eminenta la un liceu) fata a trecut cu greu peste tratamentul la care era supusa de catre tatal ei. "Avea de multe ori caderi psihice sau iesiri necontrolate, dar niciodata nu a avut curajul sa imi spuna adevarul. Cind totul a iesit la iveala, a incercat sa se sinucida cu 30 de pastile de Vanquish (un calmant foarte puternic) pe care le-a luat fara sa vedem noi. Pina la urma am dus-o la spital si a scapat", a mai spus mama celor doua fete. "Pe mine m-a obligat sa intretin reporturi sexuale prima oara in ianuarie 2000, ne-a povestit Andreea. De teama sa nu i se intimple ceva mamei, nu i-am spus". Tatal o ameninta ca si pe sora sa. Ca sa nu fie prins, Lazaroiu a vrut sa fuga in SUA In decembrie anul trecut, dupa ce a aflat ce s-a intimplat cu fiicele sale, Daniela Lazaroiu s-a prezentat la INML unde examenul medico-legal a confirmat faptul ca tinerele "prezinta o deflorare mai veche de zece zile" dar careia nu i se poate preciza vechimea. Femeia l-a luat la intrebari pe sotul ei care a negat insa totul. "I-am spus sa isi faca bagajele si sa plece. Desi sint femeie credincioasa (este botezata in cultul crestin dupa evanghelie) cred ca acest om trebuie judecat si condamnat", spunea femeia. Barbatul s-a mutat la mama lui si a incercat sa obtina, apoi, de la sotia sa certificatul de casatorie. Din fericire femeia nu i l-a dat deoarece a banuit ca vrea sa plece din tara. Conform celor declarate de Daniela, Lazaroiu are rude in SUA si ii trebuia certificatul pentru a-si perfecta actele de plecare, stiind ce il asteapta. De altfel, in ziua in care a fost retinut, un avocat "prieten cu familia lui" a si sosit la sectie. Dupa ce s-a adresat Politiei Capitalei, inca din data de 4 ianuarie, mama fetelor a trebuit sa astepte retinerea tatalui violator pina simbata 13 ianuarie. "Cei de la Politia Capitalei mi-au spus ca trebuie sa astept certificatul medico-legal si nu au facut nimic pina atunci. Simbata dimineata m-am dus la Sectia 14 si am depus o plingere si, in aceeasi zi l-au ridicat", ne-a mai relatat Daniela. In arestul politiei, Lazaroiu a negat acuzatiile aduse si nu vrea sa vorbeasca decit in prezenta avocatului. Cu toate acestea, pe numele sau procurorii au emis un mandat de arestare pentru o perioada de cinci zile sub acuzatia de viol. Valentin Lazaroiu este de meserie electromecanic la Metrorex, si lucra la statia de metrou Piata Unirii. Pina sa fie descoperita fapta sa, era considerat un om la locul lui. PETRISOR CANA Politistii de la Serviciul economic al Politiei Fetesti vor sa demisioneze in bloc La sfirsitul anului trecut, conducerea IPJ Ialomita a organizat controale de fond la subunitatile teritoriale. In municipiul Fetesti, operatiunea de rutina s-a terminat cu un scandal de proportii. Politistii de la Serviciul economic au refuzat sa se supuna controlului, amenintind cu demisia. Zbirul de la judet Din partea IPJ Ialomita, la control a participat maiorul Andrei Gheorghe, seful Politiei Economico-Financiare. Conform raportului pe care acesta l-a intocmit ulterior, cei trei ofiteri ai biroului economic din cadrul Politiei Fetesti au muncit anul trecut putin si prost. Maiorul Dragomir Alexandru, capitanul Birsan Nicolae si capitanul Diculescu Nicolae erau in urma cu tinerea evidentelor si aveau in pastrare dosare vechi si nesolutionate. Maiorul Andrei a luat la verificat toate dosarele, fapt care i-a nemultumit pe ofiterii controlati. La jumatatea controlului, ei au refuzat sa mai puna la dispozitia mr. Andrei documentele, amenintind ca, daca nu este inlocuit "controlorul", ei isi dau demisia in bloc. Conducerea IPJ Ialomita a gasit de cuviinta sa-l inlocuiasca pe mr. Andrei cu un alt ofiter care a finalizat controlul. Nemultumit de atitudinea celor controlati, Andrei a intocmit un raport extrem de dur in care a prezentat toate neregulile. Raportul inaintat conducerii IPJ Ialomita a ramas fara urmari. Politistii rasculati sustin teoria razbunarii Ofiterii revoltati se considera terorizati de maiorul Andrei. Inainte de 1989, acesta era sef de post in comuna Bordusani, calitate in care era controlat pe linie de serviciu de catre politistii aflati acum "in colimator". Ei sustin ca maiorul Andrei le-a vorbit urit si a cautat nod in papura ca sa se razbune pentru sanctiunile pe care i le-au aplicat acestuia cind era sef de post. Comandantul Politiei Fetesti, maiorul Dascalu, spune ca a fost si el deranjat de modul in care Andrei si-a controlat subordonatii, in sensul ca nu a existat o tematica clara de control, iar ofiterul respectiv a venit in subunitate fara sa-l informeze. Maiorul Andrei afirma ca, la Politia Fetesti, stilul de lucru defectuos si afacerile politistilor sint o traditie si ca lucrurile nu pot continua asa. El spune ca asteapta cu rabdare ca seful IPJ Ialomita sa dispuna masuri fata de raportul detaliat pe care i l-a inaintat. Pina la aceasta ora, conducerea IPJ Ialomita nu a luat nici o masura. MIHAI ENCIU VALENTIN RADOI Fostul sef al IPJ Arad, colonelul Ilie Cernat, nevinovat in scandalul Pana Parchetul Militar a infirmat implicarea acestuia in afaceri de contrabanda si legaturile cu mafia aradeana Dupa destituirea din fruntea IPJ Arad (in urma unei anchete efectuate de Corpul de Control al IGP) si aparitia articolelor din presa, colonelul in rezerva Ilie Cernat s-a autodenuntat la Parchetul General, cerind sa fie cercetate toate acuzatiile care i s-au adus. Pe baza informatiilor furnizate de catre conducerea de atunci a MI, presa l-a invinuit pe fostul sef al politiei aradene de implicare in actiuni de contrabanda si legaturi cu mafia aradeana. Si "Evenimentul zilei" a publicat doua anchete pe aceasta tema. Directia Parchetelor Militare din Parchetul de pe linga Curtea Suprema de Justitie a verificat autodenuntul si a constatat nevinovatia inaltului ofiter. Ca urmare, procurorii militari au dispus neinceperea urmaririi penale impotriva fostului sef al IPJ Arad. Decizia Parchetului ne obliga sa facem cuvenita reparatie si sa cerem scuze colonelului Cernat pentru afirmatiile aparute in "Evenimentul zilei". NICOLETA SAVIN Cautat de politie pentru ca a torturat doi batrini, Nelu "Chinezu" s-a predat la Sectia 8 Dat in urmarire, Nelu Ion, zis "Chinezu", s-a predat, vineri noaptea, la Sectia 8 Politie din Capitala. Barbatul este acuzat ca a rapit, sechestrat si torturat doi batrini din cartierul Pantelimon, pentru a-i convinge sa-si vinda locuintele. Nelu "Chinezu" era cautat de politie dupa ce i-a rapit si sechestrat pe Aurel Radu, 58 de ani, si Constantin Toader, 77 de ani, intr-o locuinta situata pe Strada Crapului. Infractorul ii acosta pe batrini pe strada, le cumpara mincare si astfel ii atragea in cursa. Ajunsi acasa la "Chinezu", erau batuti pentru a accepta sa-si instraineze locuintele. Nelu Ion l-a rapit si l-a tinut sechestrat timp de aproape o luna pe Aurel Radu pentru ca a refuzat sa-i vinda garsoniera pe care o detinea intr-un bloc de pe Bulevardul 1 Decembrie din Capitala. Radu a fost eliberat de agresor, dar a murit dupa numai citeva zile. Medicii legisti au stabilit ca decesul a survenit in urma politraumatismelor suferite, pe fondul unui cancer la ficat. Surse medicale au declarat ca stresul la care a fost supus barbatul i-a inrautatit starea sanatatii, iar cind a fost eliberat se afla in ultima faza a bolii. Nelu "Chinezu" a procedat in acelasi mod si cu batrinul Constantin Toader. L-a rapit, la sfirsitul lunii decembrie a anului trecut, pentru ca a refuzat sa-i vinda garsoniera din Bulevardul Chisinau. Toader a fost dus si el in casa unde locuia agresorul. Barbatul a fost sechestrat aproximativ zece zile. Dupa ce a reusit sa scape, Toader le-a declarat politistilor ca intr-o alta camera a locuintei din Strada Crapului mai era sechestrat un barbat. Anchetatorii au stabilit ca la rapirea si sechestrarea celor doi au participat, alaturi de Nelu Ion, concubina sa - Maria Tanase, 22 de ani, mama sa - Florentina Gheorghe, 54 de ani, si Gheorghe Dumitru zis "Fanfan", 27 de ani, din Sinesti, Ialomita. Se pare ca infractorul, ajutat de complicii sai, au mai fost implicati in actiuni de acest gen. Cei patru sint cercetati de politisti pentru lipsire de libertate in mod ilegal, tilharie, fals, uz de fals si vatamare corporala grava. Cazul a fost preluat de Serviciul de Combatere a Crimei Organizate, iar ancheta este coordonata de generalul de brigada Dan Valentin Fatuloiu, seful Politiei Capitalei. Potrivit unor surse din politie, vor mai urma si alte arestari in acest caz. ALINA GRIGORE Hotia devasteaza Romania Jumatate de tona de cablu furat, descoperit cu detectorul de metale Detasamentul de Interventie Rapida al IPJ Iasi a retinut, la sfirsitul saptaminii trecute, o banda de hoti, care a distrus o linie de inalta tensiune aflata in conservare. Banditii reusisera deja sa vinda o parte a metalului la centrele de recuperare din municipiul Iasi. Cu ajutorul unui detector de metale, politistii au descoperit cablul ingropat circa o jumatate de tona, chiar in curtea unuia dintre hoti. Anchetatorii sustin ca fratii Ion si Petru Belcianu din Probota, impreuna cu nepotul lor Petru Loghin, au taiat pur si simplu cu bomfaierul o linie de inalta tensiune. Deoarece membrii acestei bande nu au declarat unde au ascuns restul de metal de la instalatia distrusa, politistii au fost nevoiti sa foloseasca detectorul de metale. CATALIN DUMITRESCU 500 de litri de benzina sustrasi intr-o singura noapte Un grup de hoti de combustibil din conductele Petrotran a fost retinut de politistii prahoveni, in noaptea de vineri spre simbata, dupa ce acestia din urma au fost nevoiti sa foloseasca armamentul din dotare, pentru intimidarea infractorilor. Sapte persoane, cu virste cuprinse intre 18 si 32 de ani, au fost prinse in flagrant in timp ce sustrageau benzina din magistrala Ploiesti-Constanta, in zona de traversare a riului Teleajen, pe raza comunei Valea Calugareasca. Parchetul Prahova a emis mandate de arestare preventiva pentru 30 de zile, pe numele celor sapte barbati care reusisera sa fure aproape 500 de litri de benzina: fratii Gheorghe si Vasile Marin, Valerica Pasol, Cristian Dinca, Laurentiu Alexe, Marian Constantin si Gheorghe Roman. VIOLETA STOICA Hotii au lasat Combinatul Petromidia fara curent In ultimele luni, in judetul Constanta furturile de cablu electric si telefonic sint din ce in ce mai dese, iar valoarea pagubelor se cifreaza la multe miliarde de lei. Un astfel de caz s-a petrecut in seara de 8 ianuarie a.c., atunci cind doi indivizi au sectionat cablul magistral de alimentare cu energie electrica a Combinatului Petromidia. Marian Enache si Valentin Dicu, in virsta de 25 ani, au inceput sa sape cu tirnacopul imprejurul unui cablu care iese din pamint. Din cauza neatentiei, unul dintre hoti a sectionat cablul, moment in care s-a produs o flama uriasa, Marian Enache suferind arsuri pe fata. Alimentarea cu energie electrica a combinatului a fost intrerupta, fapt care a determinat montarea unui cablu care sa furnizeze energie electrica in sistem de avarie. In urma cercetarilor efectuate de politie a reiesit ca, valoarea estimativa a pagubelor se ridica la suma de 750 de milioane de lei. BOGDAN GABRIEL Mehmet si-a impuscat iubita in cap, apoi s-a sinucis Intr-o parcare retrasa, pe un drum de tara, inainte de intrarea in satul Maiad, au fost gasiti, simbata, doi tineri morti. Alaturi de ei - un pistol. Letitia Mariana Craiu avea 24 de ani si era iubita lui Yalcin Mehmet Emin, 35 de ani. Cei doi se aflau pe scaunele din fata ale masinii, iar din casetofon rasunau acordurile unei melodii turcesti. Un martor spune ca a trecut pe acolo, in jurul orei 12.00. Dupa patru ore, cind s-a intors, i-a vazut pe cei doi in aceeasi pozitie. Si-a dat seama ca ceva nu este in ordine si a anuntat politia. Echipa mixta, politisti-procurori, sosita la fata locului nu a putut decit sa constate decesul si sa-i transporte pe cei doi la morga. Atit femeia, cit si barbatul erau impuscati in cap. Geamul portierei din dreapta avea o gaura, pe unde iesise unul dintre gloante. Asupra celor doi s-au gasit actele, 320 de dolari si patru milioane de lei. Din primele cercetari reiese ca turcul a impuscat-o pe femeie, dupa care s-a sinucis. Letitia voia bani ca sa plece din tara Letitia s-a nascut in comuna mureseana Deda, fiind unul dintre cei patru copii ai familiei Vasile Gabor. Imediat dupa terminarea liceului s-a maritat cu un baiat din Valenii de Mures, schimbindu-si numele in Craiu. A lucrat o perioada la Miercurea Ciuc, dupa care cei doi s-au mutat la Tirgu-Mures. La scurt timp, s-au hotarit sa se desparta. Potrivit rudelor barbatului, Letitia dorea bani si sa plece din tara. Sentinta de divort se afla si acum prin birourile politiei din Deda. Letitia figura inca in acte cu numele Craiu. Intre timp l-a cunoscut pe turcul Mehmet, care avea in Tirgu-Mures o societate comerciala, care se ocupa de vinzarea citricelor. Letitia l-a ajutat o perioada. Mehmet locuia in Tirgu-Mures cu sotia lui din Turcia. Ieri, in comunitatea turcilor din Tirgu-Mures stringeau bani pentru a o trimite pe vaduva acasa. Inainte de a trece la fapte, turcul s-a confesat unui preot ortodox Simbata dimineata, Mehmet si Letitia s-au dus la Mosuni, la preotul ortodox Cristian Pomohaci. Se pare ca turcul era disperat deoarece Letitia intentiona sa-l paraseasca pentru a se casatori cu un grec. Preotul a spus politiei ca nu a vazut-o pe femeie, ca a vorbit doar cu Mehmet. Turcul i-a marturisit preotului ca vrea sa se omoare si sa-si ucida iubita cu pistolul pe care-l avea la el. Preotul a incercat sa-l convinga ca nu aceasta este solutia, ca exista si alte variante si ca a lua viata cuiva, dar si propria viata reprezinta un mare pacat. CORA MUNTEAN Politistii banateni il acuza pe seful Serviciului de Combatere a Crimei Organizate Colonelul Balota, fostul sef al UM 0215 Timisoara, "sparge" compartimentul antidrog La sfirsitul saptaminii, la Inspectoratul de Politie Timis a avut loc sedinta de bilant anual a Serviciului de Combatere a Crimei Organizate. Dupa prezentarea raportului de activitate pe anul 2000, intre colonelul Dumitru Balota - seful SCCO, si o parte din lucratorii serviciului s-au iscat dispute verbale privind modalitatile de lucru si aprecierea rezultatelor. Discutia a degenerat in momentul in care colonelul Balota a anuntat ca renunta la serviciile unor ofiteri de la Compartimentul Antidrog. "A fost o chestiune de bucatarie interna, restul sint speculatii. Nu exista asa ceva. Orice om poate sa aiba opinii. Sintem intr-o formatiune militara unde actioneaza niste ordine. Cred ca este o diversiune. In activitatea in care se cere multa munca intervin si sincope", ne-a declarat colonelul Balota, cel care a confirmat informatiile noastre. La sedinta de bilant a participat si colonelul Doru Spataru, seful IPJ Timis, care a declarat ca problemele de ordin intern nu se rezolva prin presa. Procurorul Ciprian Nastasiu, cel care a lucrat cot la cot cu ofiterii antidrog de la Timis, atit la arestarea traficantilor de droguri cit si la actiunile de prindere in flagrant a acestor a spun ca "daca se sparge compartimentul Antidrog de la Timisoara, eu nu voi mai colabora cu SCCO. Nu este o chestiune de afinitate personala, este un spirit de echipa in care s-a lucrat profesionist. Am acumulat multa experienta impreuna si tot impreuna am riscat. Nu stiu interesul cui este sa destrame aceasta echipa care a inregistrat rezultate notabile in combaterea traficului cu droguri din vestul tarii. Eu nu voi colabora cu colonelul Balota pentru ca este depasit de evenimente. Este usor pentru el sa-si asume riscurile si sa culeaga laude stind pe scaunul din birou", ne-a spus procurorul Nastasiu. "Sarpele cu ochelari" Sub aceasta porecla este cunoscut colonelul Dumitru Balota, cel care pina in 1989 indeplinea functia de ofiter insarcinat cu supravegherea informativa a cadrelor militare la DSS Timis. SRI nu l-a mai cooptat pe Balota in structurile sale. Il gasim in schimb ca sef la celebra "Doi s'un sfert", de la IPJ Timis. Despre activitatea "Sarpelui cu ochelari" la unitatea informativa a MI, iata ce ne declara un procuror de la Parchetul Militar Timis: "Din 1990 si pina in anul 1997, cind UM 0215 s-a desfiintat, colonelul Balota nu a furnizat institutiei noastre nici o informatie care, pe linie profesionala, sa duca la anchetarea cadrelor de politie corupte. Nu stiu cui raporta munca informativa depusa. Noua nu". Dupa disparitia UM 0215 din nomenclatorul de servicii al Ministerului de Interne, colonelul Balota este tras pe linie moarta citeva luni, dar revine spectaculos si este "uns" sef la Serviciul de Combatere a Crimei Organizate de la IPJ Timis, unde s-a inconjurat de fosti ofiteri de securitate si lucratori de la sectorul "politie politica 0215". Unii dintre colegii colonelului Balota, care doresc sa-si pastreze anonimatul, spun ca acesta este preocupat mai mult de propriile afaceri decit de problemele serviciului. SERGIU MIAT Politia a pierdut razboiul cu traficantii de droguri Razboiul drogurilor disparute din custodia ofiterilor Politiei Romane scoate din ce in ce mai mult la iveala ineficienta, coruptia si neputinta Serviciului antidrog romanesc batjocorit de gruparile crimei organizate autohtone si internationale. Practic, in aceste zile, un sistem ermetic, ascuns privirilor publicului prin orice mijloace, si-a intors brusc hidoasa fata spre opinia publica. Nu asistam doar la lupta pentru putere care se da intre inalti ofiteri ai Directiei de Combatere a Crimei Organizate, ci, mai mult decit atit, sintem martorii prabusirii unui sistem si a unei mentalitati invechite care a adus Romania, din punctul de vedere al traficului si consumului de droguri, intr-o situatie dezastruoasa. Legea tacerii Potrivit organismelor internationale de lupta antidrog, timp de citiva ani, dupa 1990, reprezentantii MI au refuzat sa recunoasca faptul ca Romania a devenit o tara in care se consuma stupefiante. In aceste conditii, ale unei negari si taceri impuse, drogurile au cistigat o piata devenita in prezent deosebit de vasta. Mai apoi, pe masura ce consumul si traficul cu droguri nu au mai putut fi negate, in planul societatii civile s-au infiintat diverse asociatii de combatere a traficului de droguri. Printre ele, Asociatia Romana de Lupta Impotriva Drogurilor (ARLID), un organism despre care faptul ca il are ca membru pe mafiotul-mason Mehmet Fatih Kesser spune totul. Mai mult, chiar si acum, in 2001, pot fi observate pe strazile bucurestene masinile luxoase ale unor cetateni iranieni suspectati pentru trafic cu droguri, dar care isi afiseaza pe parbriz ecusonul ARLID. Romania, o tara sigura pentru traficanti Din 1991 pina in 1998, pe teritoriul romanesc au activat nestingheriti narcotraficantii francezi Pascal si Frank Perletto. Asa cum am aratat intr-un material de investigatie publicat in "Evenimentul zilei" vara trecuta, cei doi traficanti francezi, impreuna cu acolitii lor, si-au infiintat in tara patru companii comerciale. In acestea i-au cooptat, printre altii, si pe cunoscutul tenisman Ilie Nastase, dar si pe Marcel Puscas, fostul director al Sectiei fotbal de la Steaua. Intrebati despre activitatea fratilor Perletto in Romania, mai-marii MI au ridicat din umeri. In 1998, fratii Perletto au fost arestati in urma unei operatiuni conjugate a politiilor franceze si spaniole. In urma cercetarilor desfasurate pentru deconspirarea acestei retele, politistii francezi au depistat un transport de 600 de kilograme de cocaina care urma sa ajunga, via Amsterdam, la o firma de import-export din Bucuresti. Cocaina trebuia sa fie ambalata in pungi din plastic, care ar fi fost introduse in butoaie metalice umplute cu vaselina. Un alt traficant international de droguri a fost turcul Sedat Peker, care a inchiriat o vila linga Bucuresti in 1998, pentru citeva luni. In acest context, nu trebuie ignorata nici investitia pe care cartelul drogurilor de la Medellin a facut-o prin intermediul fratilor Ochoa in Banca Internationala a Religiilor. Anul 1998 a insemnat, pe linga arestarea fratilor Perletto, si moartea suspecta a ofiterului de legatura francez Pierre Malahude. Acesta a contribuit la arestarea fratilor Perletto si la deconspirarea fatetei romanesti a afacerii traficantilor francezi. In urma discutiilor cu unii ofiteri ai DCCO, am ajuns la concluzia ca Malahude nu a fost deloc agreat de acestia, considerindu-se "ca a vorbit numai prostii si a colportat zvonuri". In aceeasi perioada, potrivit unui raport al OGD (Observatoire Geopolitique des Drogues), politistii romani au descoperit cel putin doua laboratoare clandestine de producere a narcoticelor. Din motive necunoscute, acest fapt nu a fost insa facut public. S-a vorbit doar despre capturile unor cantitati foarte mari de precursori (anhidride acetice), gasiti in preajma Bucurestiului. Mai mult, unele rapoarte ale unor organizatii de lupta antidrog specifica: "In Romania s-au mutat din Turcia laboratoare clandestine care produc droguri. Aceasta mutare a fost urmarea ultimei schimbari de regim in Turcia si a inaspririi legilor antidrog. ...Romania este considerata a fi o tara sigura pentru traficantii de droguri care depoziteaza aici cantitati mari de stupefiante chiar pentru perioade mai indelungate. Drogurile sint mai apoi dirijate inspre Vest sau Rusia". Stupefiantele, crima organizata si politia Afacerile cu narcotice au fost insa doar pentru scurt timp un monopol al francezilor, al PKK sau al columbienilor: membrii lumii interlope romanesti s-au integrat si ei in structurile traficantilor. La inceput, membrii unor clanuri tiganesti au fost cooptati, alaturi de iranieni, ca vinzatori stradali, dealeri. Pe masura ce acestia au cistigat putere si au corupt functionari ai statului, au ajuns sa controleze o mare parte din piata drogurilor. Din rindul lor si-a racolat si politia informatorii. Potrivit datelor culese de noi, Politia Romana nu a fost capabila sa-si dezvolte efectiv o retea informativa in domeniul stupefiantelor. Capturile ultimilor ani sint fie rezultatul unor informatii furnizate de politiile straine, fie al concurentei dintre gruparile care tranziteaza si depoziteaza droguri in Romania. In multe situatii, politistii romani nu au facut decit sa dea lovituri concurentei unor traficanti. Noutati pe piata romaneasca a narcoticelor: drogul sintetic GBH Unul dintre cele mai importante pericole care se profileaza pe piata romaneasca a stupefiantelor este drogul sintetic denumit GBH. Acest drog, categorisit drept foarte periculos, poate fi comandat si de pe anumite adrese de Internet si este un compus chimic lichid fara culoare, gust sau miros. Se obtine dintr-o substanta chimica denumita GBL, care nu se afla pe lista compusilor interzisi, prin adaugarea unui acid slab. Aceasta substanta are proprietatea ca, in contact cu o baza, sa se transforme din nou in inofensivul GBL. Este, prin urmare, foarte greu de depistat. PAUL CRISTIAN RADU Politia cauta droguri nonstop In scandalul drogurilor de la IGP (cele citeva sute de kilograme luate din depozitele politiei de citiva inalti ofiteri) incepe sa se faca lumina. Pornind de la ideea ca daca au disparut pe teritoriul Romaniei s-ar putea sa se mai gaseasca ceva, politia a inceput simbata actiunea de depistare a drogurilor ratacite. Operatiunea a fost continuata pina duminica dimineata, la ora 5.00. Surse neconfirmate oficial sustin ca echipa plecata in control, pe urmele unor date oferite de informatorul Banescu, ar fi descoperit anumite cantitati de stupefiante. ONDINE GHERGUT 