 Potrivit Asociatiei World Vision Romania, Orfelinatele romanesti trebuie desfiintate Cresterea copiilor in orfelinate este o masura pe cit de costisitoare pentru stat, pe atit de ineficienta pentru copii si trebuie abolita, a declarat ieri, in cadrul unei conferinte de presa, Christopher Shore, directorul national al Asociatiei World Vision Romania. Institutionalizarea copiilor nu este o solutie buna, avind in vedere efectele negative pe care le are asupra dezvoltarii copilului pe toate planurile: fizic, psihic, mental si spiritual. Orfelinatele - cazarmi ar trebui inchise sau transformate in centre de zi - un fel de gradinite cu program, iar copiilor ar trebui sa li se ofere alternative care sa conduca la o perfecta dezvoltare fizica si mentala. Ar trebui creat un sistem mai apropiat de cel familial, intrucit se stie foarte bine ca un copil se dezvolta normal doar cind se simte iubit, protejat de parinti. In plus, a mai adaugat directorul national al Asociatiei World Vision Romania, institutiile cer statului sume uriase pentru intretinere - peste 2,5 milioane de lei lunar pentru un copil. Din pacate, de multe ori nu se stie exact pe ce se duc acesti bani, iar copiii ajung sa sufere de foame. Indirect, responsabilul mai sus citat le-a sugerat donatorilor interni si internationali sa sisteze ajutoarele acordate orfelinatelor si sa nu mai accepte realuarea lor decit dupa desfiintarea orfelinatelor - mamut. Frauda de la Caminul Spital nr. 8 din Bucuresti - cercetata de inspectorii Comisiei Europene Parca pentru a veni in sprijinul afirmatiei directorului World Vision Romania, delegatia Comisiei Europene in Romania a remis ieri presei un comunicat in care anunta ca va cere organismului anti-frauda al Uniunii Europene sa cerceteze situatia de la Caminul Spital nr. 8 din Bucuresti. In toamna lui '99, Uniunea Europeana a trimis Caminului Spital nr. 8 un ajutor umanitar care asigura toate produsele de baza necesare copiilor pentru urmatoarele noua luni: 520 de litri de ulei de floarea-soarelui, peste 2.000 de kg de faina, peste 500 de kg de malai, aproape 3.500 de kg de orez, 1 tona de detergent si peste 130 de kg de sapun. Ajutorul a fost acordat in plus fata de alocatiile bugetare pentru unitatea in cauza. O echipa de inspectori trimisa de Comisia Europeana in februarie anul acesta a descoperit o situatie cel putin surprinzatoare: in timp ce unele produse se terminasera, la altele consumul era de 5-6 ori mai mare decit cel normal. Concluzia inspectorilor a fost clara - frauda. In comunicatul dat publicitatii ieri, delegatia Comisiei Europene precizeaza: "Comisia Europeana nu tolereaza frauda in gestionarea banilor contribuabililor UE". Delegatia va sesiza, in plus, si autoritatile romane. Acestea sint oricum la curent cu situatia. Caminul Spital nr. 8 se afla in atentia organelor de ancheta dupa ce doi copii din acest orfelinat au ajuns la spital, in stare grava, din cauza subnutritiei. Mai mult decit atit, ancheta declansata ulterior de inspectorii sanitari a relevat faptul ca mai mult de jumatate din copiii aflati in Caminul Spital nr. 8 sint anemici. In urma verificarilor, directoarea caminului a fost inlocuita, iar alti citiva subordonati au fost sanctionati cu 10% din leafa. Contactata telefonic, Gabriela Alexandrescu, directorul organizatiei "Salvati copiii", ne-a declarat ca prin tratamentul aplicat minorilor au fost incalcate dreptul la supravietuire si la o dezvoltare normala, doua drepturi fundamentale stipulate in Conventia ONU. MIHAELA BALEA Cinematografele Scala, Bucuresti, Buzesti si Arta - revendicate de fostii proprietari Cinematografele bucurestene Scala, Bucuresti, Buzesti si Arta sint revendicate in instanta de urmasii fostilor proprietari, aflindu-se in proces cu Regia Autonoma Romaniafilm, proprietarul actual al acestor spatii. Ion Moraru, directorul filialei de exploatare filme Bucuresti a Regiei Autonome Romaniafilm, sustine ca, in cazul in care instanta decide retrocedarea, trebuie returnate regiei investitiile de modernizare facute in ultimii trei ani: trei miliarde de la Scala, 800 de milioane de la cinema Buzesti si 1,2 miliarde de la cinematograful Bucuresti. Si alte cinematografe bucurestene au fost revendicate, insa nu pe cale judecatoreasca. "Au venit la mine tot felul de persoane care spuneau ca sint mostenitori, dar nu au facut cereri scrise, au cerut doar verbal diferite sali", a precizat Moraru. Printre salile astfel revendicate se numara: Volga, Festival, Popular, Dacia si Patria. Romaniafilm detine in Bucuresti 38 de sali de cinema, dintre care numai in 18 se fac proiectii de filme, celelalte sali fiind inchiriate sau cedate prin locatie de gestiune unor firme care au alt obiect de activitate: Modern si Melodia - Bingo, Floreasca - Biliard, Giulesti - discoteca, Viitorul, Popular si Doina - sali de cursuri. Ion Moraru a anuntat, potrivit Agentiei Mediafax, ca va prelua Sala Doina si o va repune in circuitul cinematografic, iar pina in 15 iunie 2001 vor fi redeschise cinematografele Capitol si Feroviar. (M.S.) Supitca - satul care ramine fara barbati in fiecare vara La inceputul acestei saptamini, trei cazuri de malarie au fost confirmate de medici in judetul Botosani. In toate aceste cazuri, malaria a fost "importata" din Turcia, mai exact din zona localitatii Izmit, acolo unde, prin traditie, se deplaseaza la munca in fiecare an locuitorii din Supitca. Doctorita dispensarului din comuna Cosula, de care apartine satul Supitca, Mirela Fetcu, a devenit o adevarata specialista in diagnosticarea malariei, dupa cazurile din ultimii ani. Indeobste, ea isi trimite pacientii la Spitalul de Boli Contagioase din Botosani, acolo unde diagnosticul se confirma de fiecare data, in urma analizelor de laborator. Pacientii sint in afara oricarui pericol, urmind tratamentele necesare pentru vindecare. Medicii botosaneni dau asigurari ca malaria "de Supitca" nu este molipsitoare deoarece ea se transmite doar prin intepatura tintarului anofel, specie de care Romania a scapat de mai bine de 20 de ani. Cu toate acestea, la fel cum s-a procedat si anul trecut, Inspectoratul de Sanatate Publica Botosani a facut, in urma cu doua saptamini, o dezinsectie masiva in zona comunelor Cosula si Copalau. Localnicii au declarat reporterilor nostri ca sint practic nevoiti sa mearga la lucru in zona Izmit, desi sint perfect constienti ca acolo se pot imbolnavi de malarie: "Nu avem ce da de mincare copiilor si trebuie sa muncim undeva". Asa se face ca, de aproape cinci ani, din primavara si pina toamna tirziu, Supitca pare un sat parasit, majoritatea barbatilor in putere, citeva sute la numar, deplasindu-se in Turcia, la Izmit. Acolo ei lucreaza in agricultura sau in constructii, locuind in subsoluri umede si murdare, pline de tintari anofel. Doctorita Mirela Fetcu spune ca, in afara de malarie, ei se intorc adesea cu rani de tot felul, capatate in urma numeroaselor accidente de munca: "Lipsa asigurarilor de munca, dat fiind ca ai nostri lucreaza la negru, face ca ei sa nu poata beneficia de nici un fel de ajutor in caz de accident. La fel se intimpla si cu cei care se imbolnavesc de malarie si care trebuie sa se intoarca in tara, turcii nedorind sa aiba de-a face cu tratarea lor". DORIN BEJENARU Cea mai buna echipa de medici de specialitate din lume vine in Romania Americanii deschid un centru de transplant hepatic la Timisoara In 1968, in Statele Unite, doctorii Rannon si Strazl efectuau primul transplant hepatic din lume. Dupa 22 de ani, acest lucru poate fi posibil si in Timisoara. La inceputul lunii septembrie, o echipa de patru medici de la Baylor University din Dallas, considerata cea mai buna echipa de transplant hepatic din lume, vine la Timisoara, pentru a deschide, alaturi de medicii timisoreni, un centru de transplant hepatic. Luna de luna, in cel mai mare spital din vestul tarii, Spitalul Judetean din Timisoara, cinci bolnavi de ciroza hepatica mor pe patul de spital. Ciroza hepatica, cea mai grava boala a ficatului, reprezinta a treia cauza de deces din Romania, numarul bolnavilor cu afectiuni hepatice crescind alarmant in ultimii ani, amenintind chiar cu declansarea unei adevarate epidemii de cancere hepatice. In 1998, prof. dr. Radu Strain, seful Clinicii de Gastroenterologie din cadrul Spitalului Judetean Timisoara, primea, de la secretarul de stat dr. Petru Armean, aprobarea de a infiinta un centru de transplant hepatic la Timisoara. Aflind de intentia dr. Strain, Paul Junier, presedintele de la Baylor University Medical Center din Dallas, Texas, SUA, ii propune doctorului de la Timisoara o colaborare care avea sa puna mai tirziu bazele infiintarii centrului de transplant de la Timisoara. "Citeva luni mai tirziu, americanii au venit la Timisoara cu temele facute" - isi aminteste prof. Strain. "Au prezentat medicilor un program bine pus la punct dupa care a urmat un control la singe in Spitalul Municipal, Spitalul Judetean si Clinica de Cardiologie din Timisoara. Au controlat cum se face sterilizarea instrumentarului, cum arata grupurile sanitare, daca exista sau nu aer conditionat in saloane si sali de operatie. Singurul loc care a corespuns standardelor impuse a fost Institutul de Cardiologie, condus de prof. dr. Stefan Dragulescu. Dupa doi ani de teste si controale, americanii au semnat protocolul cu Timisoara Centrul de hepatologie si transplant hepatic de la Timisoara - condus de prof. dr. Radu Strain - are sediul in Institutul de Cardiologie din Timisoara si va fi impartit in doua compartimente: compartimentul de hepatologie - condus de dr. Strain si compartimentul de chirurgie hepatica - condus de prof. dr. Vladimir Fluture, seful Clinicii de Chirurgie din cadrul Spitalului Municipal Timisoara. "Dupa doi ani de teste, specializari si iarasi teste, americanii au semnat cu noi un protocol, iar in toamna va fi examenul final", ne-a declarat dr. Strain la intoarcerea din America. In 15 septembrie, Goran Klintman, directorul programului de transplant hepatic din cadrul Universitatii Baylor, din Dallas, impreuna cu o intreaga echipa vor fi la Timisoara. 50 de studenti de la Universitatea de Medicina din Timisoara accepta sa-si doneze organele La aceasta ora 29 de persoane cu afectiuni hepatice grave s-au inscris pe lista de asteptare in vederea efectuarii unui transplant hepatic. Donarea de organe face parte insa din reusita unei astfel de interventii. Timid, romanii incep sa accepte ca moartea unei persoane iubite poate da o sansa altor oameni. 50 de studenti din anul III de la Universitatea de Medicina si Farmacie din Timisoara au semnat un angajament prin care declara ca in cazul unei morti cerebrale sint de acord ca organele lor sa fie prelevate in vederea realizarii unui transplant, scutindu-se astfel "timpul de convingere" al parintilor, timp care, in astfel de situatii, este foarte important. AMIRA DAMIAN Salbatica Patricia Pillar isi pune sufletul pe tava, astazi, la "Stirile de Acasa" Patricia Pillar, interpreta rolului salbaticei si senzualei Luana, din telenovela "Razboiul pasiunilor", difuzata la "Acasa", va fi luata astazi la intrebari de catre Corina Danila. Interviul, realizat in direct prin telefon, urmeaza a fi difuzat in cadrul "Stirilor de Acasa" (ora 18.30) asa ca fanii acestei telenovele vor avea prilejul sa afle ce mai "invirteste" frumoasa Patricia, una dintre cele mai sexy artiste din Brazilia. Ea ne va povesti cite ceva despre viata de actrita si, probabil, se va indura sa ne "gidile" urechile cu ceva amanunte picante din viata personala. Patricia Pillar este un star al constelatiei REDE GLOBO, considerata cea mai puternica televiziune din Brazilia si a patra in lume. SIMONA ECOVOIU Antena 1 ramine postul preferat al romanilor Ultimul sondaj IMAS, privind audienta si credibilitatea canalelor TV romanesti in luna mai a.c., a reiterat pozitia de lider a Antenei 1. Astfel, 42 de procente din telespectatorii care receptioneaza toate posturile TV autohtone au "votat" cu Antena 1 in chestiunea televiziunii preferate. 34,1% au ales Pro TV, iar 8,8 procente au ramas fideli Televiziunii Nationale (Canalul 1). La intrebarea "Pentru care din urmatoarele posturi TV credeti ca se potriveste cel mai bine afirmatia «Prezinta stiri de incredere»?", rezultatele sondajului au reconfirmat pozitia de lider a "Observatorului": 49,3% - Antena 1, 34,4% - Pro TV, 10,5% - Romania 1. Sondajul a fost realizat pe un esantion reprezentativ de 1540 de persoane, cu virste cuprinse intre 18 si peste 60 de ani, acoperind mediul rural, orasele mici si mijlocii, orasele mari si Capitala.(D.V.) Ora 20.00, la Pro TV, "Mortal Kombat" - Salvarea omenirii prin arte martiale Lansat in Statele Unite in august 1995, primul episod al seriei "Mortal Kombat" isi propunea sa scoata bani din popularitatea unui joc video cu acelasi titlu care a stat la baza unei afaceri de doua miliarde de dolari. Filmul in cauza mizeaza pe nenumarate manevre imprumutate din artele martiale, pe spectaculoase efecte vizuale, realizate de cei care s-au aflat in spatele filmelor "Terminator 2", "Alien" sau "Dracula". Trei luptatori se angajeaza intr-o competitie de arte martiale ce are ca miza nimic altceva decit soarta umanitatii. Scene de lupta atent coregrafiate, decoruri laborioase, dublate de interventia hotaritoare a calculatorului - iata la ce va puteti astepta de la un film inspirat dintr-un joc video. Cu plete lungi si carunte este Christopher Lambert, el insusi un "devorator" de jocuri video care il intruchipeaza in film pe lordul Rayen, un fel de zeu al luminii, care ofera un sprijin neconditionat aparatorilor omenirii. CORNELIA POPESCU La TVR 2, ora 19.35, "Viata e o carte", cu Geraldine Chaplin "Cinematograful de arta" de la TVR 2 ofera in fiecare zi de joi filme a caror valoare este incontestabila. "Viata e o carte" este pelicula care "tine afisul" acestei seri de joi, filmul, din 1983, al regizorului francez Alain Resnais, avind o distributie fascinanta: Fanny Ardant - sotia unui alt francez notoriu, regizorul Francois Truffaut -, Geraldine Chaplin - fiica creatorului de comedie Charlie Chaplin, Vittorio Gassman - o glorie a cinematografiei italiene. Recompensat, in 1998, cu Ursul de Argint, la Berlin, pentru contributiile sale aduse cinematografiei, regizorul Alain Resnais incearca sa arate cit de utopica este teoria crearii Omului Nou, o fiinta umana care sa renunte la trecut, la razboaiele personale, la avutii si la acceptarea inegalitatii. O teorie ale carei efecte le-am simtit pe propria piele si pe care o putem privi cu detasare transpusa pe banda de celuloid de Alain Resnais. Asta seara, la TVR 2, in "Viata e o carte". CORNELIA POPESCU La "Brigada mobila", Un "tinut uitat de timp", Penitenciarul Chilia Echipa "Brigazii mobile" de la Antena 1 a realizat, in premiera, un reportaj in penitenciarul de la Chilia, una dintre cele mai putin cunoscute inchisori din Romania. Materialul, intitulat "Tinut uitat de timp", se va difuza, in aceasta seara, de la ora 21.00. Desi au trecut 11 ani de la Revolutie, nimic nu pare a se fi schimbat la Chilia. Kilometri intregi in jurul inchisorii nu gasesti nici o asezare omeneasca. Daca s-ar incumeta sa evadeze, detinutilor le-ar fi foarte greu sa scape din aceasta salbaticie. Tot "Brigada mobila" va prezinta, in aceasta editie, finalul anchetei, incepute acum citeva saptamini, despre agresarea sexuala a micutului Andrei. Sorin Ovidiu Balan va raspunde intrebarilor pe care telespectatorii le-au pus pe marginea acestui caz. CLAUDIA VOICU Taxa anuala la Universitatea Tehnica de Constructii Bucuresti - 8,4 milioane lei Universitatea Tehnica de Constructii (UTC) din Bucuresti a stabilit ca studentii care vor fi declarati admisi pe locuri cu taxa dupa sesiunea de admitere din acest an sa poata trece, in anii urmatori, in regim fara taxa. Pentru aceasta, ei trebuie sa sustina examenul de admitere inca o data si sa fie declarati admisi, Senatul universitar urmind a decide anul de studiu in care vor fi inmatriculati dupa aceea. In acelasi timp, UTC poate rezerva firmelor interesate sa-si scolarizeze angajatii un numar de locuri cu taxa pe care acestia pot fi inscrisi fara examen de admitere. Cuantumul taxei anuale, nu numai pentru firme, ci si pentru candidatii care vor fi admisi prin concurs pe aceste locuri, este de 8,4 milioane lei. Examenul de admitere se va desfasura in doua sesiuni. Pentru prima, inscrierile se vor desfasura in perioada 17-24 iulie, inclusiv pentru Departamentul de Inginerie Civila, unde se sustine proba eliminatorie. Probele de concurs se vor desfasura pe 27 si 28 iulie, rezultatele fiind afisate 24 de ore mai tirziu. In cazul neocuparii locurilor, a doua sesiune de admitere va fi organizata la sfirsitul lunii august dupa cum urmeaza: inscrieri - 28 august - 4 septembrie, sustinerea probelor - 7 si 8 septembrie, afisarea rezultatelor - 9 septembrie. Pentru invatamintul de lunga durata (ingineri) UTC a stabilit un numar total de locuri cu taxa de 415, iar pentru colegii, 230. Taxa de scolarizare va fi platita in trei rate. ROBERTA VORNICU Pentru elevii care nu se pot deplasa, Examen de capacitate la domiciliu Absolventii claselor a VIII-a care vor sa sustina examen de capacitate in acest an si nu se pot deplasa, din motive medicale, la scoala, pot cere o comisie de examinare la domiciliu. In fiecare judet si in municipiul Bucuresti exista cite o Comisie Judeteana de Capacitate la care se pot adresa cu o cerere in acest sens. In ziua fiecarei probe, o delegatie de cadre didactice va merge acasa la elev si va avea un plic sigilat continind aceleasi subiecte ca si pentru cei care dau capacitatea in scoli. Plicul se va deschide la ora 9.00, iar elevul va avea la dispozitie acelasi timp ca si colegii lui din scoli pentru rezolvarea subiectelor. Potrivit prof. Adrian Stoica, directorul Serviciului National de Evaluare si Examinare, organizatorul examenului de capacitate, "vom avea grija ca nici un elev sa nu piarda sansa de a sustine acest examen atit de important pentru ei. Pina acum nu am primit nici o cerere de deplasare la domiciliul elevilor, dar daca vor aparea astfel de cazuri, avem comisii speciale care sint gata sa procedeze in consecinta". Prima proba a examenului, cea de Limba si literatura romana, va fi sustinuta luni, 19 iunie. ROBERTA VORNICU Societatea "Aurul" isi testeaza instalatiile de prelucrare a minereului Societatea "Aurul" din Baia-Mare, cea care a produs cea mai grava poluare cu cianuri din Romania, a inceput sa-si testeze instalatiile. In perioada testelor, atit Agentia de Mediu Baia-Mare, cit si filiala locala a Companiei "Apele Romane" vor supraveghea functionarea instalatiilor, astfel incit sa nu se produca un alt incident ecologic. Ioan Gherhes, directorul APM Baia-Mare, ne-a precizat ieri ca societatii "Aurul" i s-a dat voie sa-si testeze instalatiile pina in septembrie, intrucit in aceasta perioada prognozele meteorologice arata ca nu vor mai fi ploi abundente, asa cum s-a intimplat in luna ianuarie a acestui an cind s-a produs poluarea respectiva. "In perioada de testare, «Aurul» va functiona la toate capacitatile, inclusiv cea maxima, si va lucra cu si fara cianuri. Pina astazi (n.r. - ieri), pot sa va spun ca nu s-au adaugat cianuri", ne-a declarat Ioan Gherhes. Conducerea societatii "Aurul" trebuie sa gaseasca, pina in septembrie, solutia tehnica definitiva de prelucrare a minereului fara a pune in pericol viata si sanatatea locuitorilor sau a faunei si florei din zona. "Aurul" ar putea sa-si continue activitatea numai dupa ce va respecta toata procedura de autorizare din punct de vedere al protectiei mediului, chiar daca, legal, autorizatia este doar suspendata, a adaugat Ioan Gherhes. Ea va trebui sa aiba o statie proprie de epurare a apelor uzate, sa intocmeasca o analiza de risc asupra mediului, sa aiba rezultate bune in urma testelor si sa faca dovada ca are posibilitatea sa dreneze apele uzate in alt iaz in cazul in care se vor produce inundatii mari. EUGENIA MIRCESCU 300 de ortaci din Oltenia vin astazi in Capitala Sindicatele miniere din cadrul Companiei Nationale a Lignitului Oltenia trimit in Capitala 300 de mineri pentru a se alatura participantilor la mitingul de protest de astazi, organizat de Cartel Alfa. Minerii din Oltenia protesteaza fata de aplicarea Ordonantei 58 care limiteaza cresterile salariale din acest an. Ortacii vor veni la Bucuresti cu autocarele, asa cum au procedat si acum aproape o luna, cind au pichetat sediile Guvernului, CONEL si Ministerului Industriei si Comertului. CLAUDIA TIPLUICA Francezii ne invata sa facem agroturism Un grup de elevi de la Liceul Agricol Loval, din Franta, a plecat ieri, din Tirgu-Mures, dupa ce, timp de o saptamina, au vizitat ferme si localitati din judet. Ei au fost oaspetii elevilor Liceului Agricol din Tirgu-Mures, acestia, la rindul lor, vizitind Franta in urma cu doua luni. Actiunea se inscrie in cadrul programului cultural Socrates-Lingua E, elevii ocupindu-se de problema agroturismului. Francezii i-au sfatuit si chiar ajutat pe colegii lor romani sa se ocupe intensiv de agroturism, sector care ar putea aduce mari profituri. Colaborarea dintre acestia va continua chiar daca majoritatea elevilor vor absolvi liceul in acest an. CORA MUNTEAN Pensionarii cu venituri de peste 973.806 lei nu mai beneficiaza de abonamente RATB gratuite Pensionarii ale caror venituri au depasit 973.806 lei nu vor mai beneficia de abonamente gratuite pe mijloacele de transport in comun de suprafata, a anuntat ieri conducerea RATB. Potrivit reprezentantilor regiei bucurestene de transport, foarte multi dintre cei care primeau abonamente gratuite pe transportul in comun au beneficiat, incepind cu 1 mai, de recalcularea drepturilor banesti, conform unei ordonante de guvern, depasind astfel plafonul care permitea acordarea abonamentelor gratuite. Eliberarea abonamentelor gratuite pentru cei ale caror pensii au fost majorate, dar nu depasesc plafonul legal stabilit, se face, in prezent, pe baza talonului de pensie din luna mai. RATB va elibera abonamentele gratuite prin Biroul de relatii publice din Calea Serban Voda nr. 164, pentru a avea posibilitatea verificarii si modificarii evidentelor pe calculator. Pensionarii ale caror venituri depasesc suma de 973.806 lei vor putea beneficia in continuare de o reducere de 50 la suta a costului abonamentelor. MONA STOICA Seceta mare-n buzunare Benzina se scumpeste pentru a doua oara in mai putin de o luna De astazi, benzina si motorina vindute in Bucuresti prin statiile SC Competrol SA sint mai scumpe cu 200 de lei. Majorarea are loc la aproape o saptamina dupa ce pretul produselor petroliere la poarta rafinariilor apartinind SNP Petrom SA a crescut cu citeva sute de lei pe litru, din cauza cresterii pretului titeiului pe piata mondiala. Astfel, de astazi, benzina Super Plus si Super Plus fara plumb costa 11.200 de lei/l, benzina Premium si Premium fara plumb costa 11.100 de lei/l, iar motorina costa 8.400 de lei/l. Aceasta este cea de-a doua scumpire operata de Societatea Nationala a Petrolului, principalul operator de pe piata autohtona de profil, in mai putin de o luna. Prima a avut loc chiar la inceputul lunii cind, din cauza deprecierii monedei nationale in raport cu dolarul si cu euro, au fost majorate accizele. Potrivit metodologiei de calcul a pretului in sectorul petrolier, acciza, impozit indirect, care se constituie in sursa de venit la bugetul de stat, se modifica la inceputul lunii, baza de calcul constituind-o valoarea euro din ultima zi lucratoare a lunii precedente. Din cauza ponderii extrem de mari a acestui impozit in pretul de cost al produselor petroliere - peste 40%, orice modificare a accizei se reflecta obligatoriu in pretul la pompa. In acelasi timp, si orice crestere a pretului titeiului pe pietele internationale sau orice decizie de reducere a productiei luate de conducerea OPEC influenteaza pretul produsului finit - benzina si motorina. Din cantitatea de titei procesata de SNP Petrom in cursul unui an, circa o treime provine din import. Frecventa scumpirilor la carburanti a crescut in special dupa ce conducerea SNP Petrom SA a luat decizia de a nu mai folosi un pret de referinta la carburanti. Timp de aproape doi ani, cit a existat pretul de referinta, scumpirile la benzina si motorina au fost mai putine, dar mai "consistente", deoarece la modificarea pretului se tinea cont de mai multe elemente si nu doar de unul singur, ca acum. Anul acesta, s-a renuntat la pretul de la centru, asa incit nu este exclus ca preturile la carburantii SNP sa se modifice mai des. Fiecare noua ajustare, oricit de bine motivata ar fi, aduce dupa sine o crestere nejustificata a pretului produselor si serviciilor furnizate de piata romaneasca. Ca si deprecierea leului, scumpirile sint un prilej foarte bun pentru unii agenti economici de a-si creste nejustificat preturile in speranta unui profit mai ridicat. In plus, in conditiile in care de saptamina viitoare vor creste si preturile energiei electrice si termice, exista posibilitatea ca preturile sa o ia razna din nou. Noile preturi la curentul electric si apa calda intra in vigoare saptamina viitoare Anuntata de mai bine de doua luni, scumpirea curentului electric si a apei calde va intra in vigoare de la inceputul saptaminii viitoare. Monitorul Oficial a publicat marti decizia Autoritatii Nationale de Reglementare in domeniul Energiei - ANRE privind noile cresteri de preturi si, conform reglementarilor in vigoare, scumpirile vor intra in vigoare la cinci zile de la data aparitiei. Dupa cum am aratat in ziarul nostru, ANRE a propus si executivul a luat la cunostinta de o crestere a tarifelor la energia electrica cu 34% si la energia termica cu 43,9%. In consecinta, de luni, pretul kilowattului ora creste functie de tipul de consum ales de populatie. Astfel, pentru consumatorii care au optat pentru tariful social, pretul kWh creste la 582 de lei pentru primii 50 de kWh consumati intr-o luna. Cei care depasesc pragul de 50 de kWh vor plati 2.272 de lei. Pentru consumatorii care au optat pentru tariful standard, pretul kWh creste la 876 de lei, in timp ce pretul abonamentului lunar creste la 1.005 lei pe zi si client. Tot incepind din 19 iunie, pretul Gcaloriei creste de la 230.000 la 295.000 de lei. Reamintim ca, de la 1 iunie, s-au scumpit si gazele naturale, pretul unui mc crescind de la 900 de lei la 1100 de lei fara TVA. MIHAELA BALEA S-a deschis cea mai mare expozitie de medalii dedicate lui Eminescu Manifestarile dedicate lui Eminescu sint intr-adevar foarte numeroase in acest an inchinat memoriei marelui poet. La Palatul Sutu (Muzeul Municipiului Bucuresti) s-a deschis cea mai mare expozitie de medalii si plachete care poarta chipul lui Eminescu. Cele 178 de piese provin din colectia colonelului Ioan Dogaru si reprezinta 97% din tot ce s-a emis pina acum in memoria poetului. Prima medalie a fost batuta in anul 1889, la Viena, cu ocazia trecerii in nefiinta a poetului, iar restul reprezinta o veritabila colectie a reprezentarilor numismatice ale poetului intr-un rastimp de 111 ani. Cu ocazia deschiderii expozitiei a fost lansata si lucrarea "Mihai Eminescu, 1889 - 2000 - 111 ani de medalistica" in care sint reproduse 130 de medalii si plachete batute in argint, bronz, tombac si aluminiu. MONA MOTORGA Noaptea devoratorilor de publicitate Cei care nu sufera cind la televizor se intrerupe filmul pentru a se difuza un calup de spoturi publicitare vor fi incintati sa afle ca, in acest an, "Noaptea devoratorilor de publicitate" - ajunsa la a sasea editie - dureaza nici mai mult, nici mai putin de opt ore. Pornind initial de la patru ore, in 1995, durata acestui eveniment s-a dublat raspunzind dorintei fanilor de a devora cit mai multe clipuri. "Noaptea devoratorilor de publicitate" este un spectacol care combina divertismentul cu un cinema de cea mai buna calitate. Totul a inceput in 1973, cind un pusti de zece ani, fascinat de reclamele vazute la televizor si in salile de cinema, a inceput sa colectioneze casete cu spoturi si filme publicitare. Consecvent si devotat pasiunii sale, el este astazi mentionat in Cartea Recordurilor drept cel mai mare colectionar, detinind peste 700.000 de piese. Reusind sa adune spoturi din toata lumea, Jean Marie Boursicot s-a hotarit sa le prezinte in cadrul unui spectacol unic intitulat "La Nuit des Publivores". Succesul acestei initiative nu s-a lasat asteptat: timp de peste 70 de ani spectacolul a fost reprezentat anual in peste 40 de tari de pe toate continentele. Dupa 1990, o data cu lansarea fenomenului publicitar si in Romania, Fundatia DaKino a organizat primul spectacol in 1995, sub numele pe care il poarta si astazi: "Noaptea devoratorilor de publicitate". Au fost prezentate mai mult de 500 de filme publicitare din intreaga lume. Reusita acestei manifestari a atras dupa ea extinderea zonei de interes, urmind reprezentatii in peste 20 orase din toata tara. Calitatea spoturilor proiectate, precum si a evenimentelor paralele desfasurate pe parcursul "Noptii devoratorilor de publicitate" (bodypainting, coafuri la comanda, concursuri organizate de sponsori, degustari de produse) a facut ca acest spectacol sa fie etichetat drept unic. Anul acesta, alaturi de Capitala, gazde ale acestui maraton publicitar vor fi orase importante ale lumii precum Atena, Lyon, Bruxelles, Hong Kong. In Romania se vor constitui doua turnee, cuprinzind trei trasee (traseul I - Ploiesti, Buzau, Braila, Tulcea, Galati, Bacau, Piatra Neamt, Iasi, Suceava; traseul II - Tirgoviste, Pitesti, Rimnicu-Vilcea, Sibiu, Brasov, Tirgu-Mures, Alba-Iulia, Cluj-Napoca, Bistrita; traseu III - Craiova, Tg. Jiu, Resita, Deva, Timisoara, Arad, Oradea, Satu Mare, Baia Mare), precum si un turneu estival pe litoralul Marii Negre. In Bucuresti, pe 23 iunie, "Noaptea devoratorilor de publicitate" va incepe (la Sala Palatului) la ora 22.00, pretul unui bilet fiind de 150.000 de lei. OTILIA MIHAILOV Miine, de la 20.30, Vama Veche si Bere Gratis, in Piata Revolutiei Initiat la inceputul lunii mai, turneul "Povestea merge mai departe", sustinut de formatia Vama Veche in 15 orase din tara, a ajuns la final. De bucurie ca s-au intors acasa, cei patru bucuresteni care, timp de cinci saptamini, au batut tara in lung si-n lat, vor sustine un concert de peste doua ore care va incheia turneul. Spectacolul va avea loc in Piata Revolutiei din Capitala, miine, incepind cu ora 20.30. In deschidere va cinta grupul Bere Gratis, 30 de minute. Astazi, in cadrul unei conferinte de presa, artistii vor povesti ziaristilor tot felul de intimplari din turneu si se vor lasa chestionati. "Evenimentul zilei" este deja in masura sa dezvaluie din pataniile celor de la Vama Veche: La Pitesti, Tudor Chirila incepe turneul cu dreptul... in ghips, din cauza unei entorse de gradul doi n Peste doua saptamini, vocalistul-actor si-a dat jos ghipsul, la Cluj. In concertul de aici au urcat pe scena copii din public, care au cintat si ei n La Sibiu, Chirila a primit pe scena o mireasa furata n La Brasov, de ziua lui, Tudor a primit un "bulgare" de frisca in cap si doi catelusi adevarati - un Malamut si un Basset n La Craiova, colonelul Capsuna, din politia locala, nu i-a mai lasat sa cinte dupa ora 23.00. LIVIU SERBANESCU "Europenele" vedetelor, la Sala Dinamo Mitoseru pune Gaz pe Foc ca sa-i bata pe Holografi In fiecare seara de marti, la Sala Dinamo, doua echipe joaca fotbal: de o parte sint baietii din Holograf si Mircea Badea, iar de cealalta, Mihai Mitoseru si trupele Gaz pe Foc si No Comment. Fara nici un fel de menajamente, ei joaca fotbal "adevarat", de parca la mijloc ar fi cine stie ce campionat mondial. De fapt, miza jocului este doar pastrarea conditiei fizice si, evident, relaxarea fiecaruia dupa concerte, filmari, interviuri si probleme personale. Nu se poate spune ca o echipa este mai "tare", existind un oarecare echilibru intre cistigatori. Doar in ceea ce priveste vestimentatia, echipa care il are protagonist pe Lucian Viziru (Gaz pe Foc) o duce mai bine deoarece tatal acestuia este antrenor de fotbal si, de multe ori, Lucian aduce echipament pentru colegii lui. Ceilalti se intolesc fiecare cu ce are. IUSTINA MUNTEANU Reggae la Sala Palatului Kinkebala cinta. Noi dansam Daca pe Bob Marley nu-l mai putem vedea, din motive obiective, ne putem multumi cu trupa franco-engleza Kinkebala, formata din opt instrumentisti care au participat la inregistrarile de studio ale lui Bob Marley & Waillers, Jimmy Cliff si alte grupuri de reggae engleze si jamaicane. Cind? Pe 24 iunie a.c., la Sala Palatului, incepind cu ora 19.00, intr-un show exploziv produs de Daniel Lecrerc (care recidiveaza dupa recentul concert cu Charles Dumont). Cit? 100.000 lei cel mai ieftin bilet. Cum? In tinuta de disco, evident, pentru ca daca e reggae, e ritm si dans cit va tine febra musculara. De ce? Pentru ca puteti cistiga fie un pian numeric Yamaha PSR 730, fie o combina muzicala laser, fie un radio CD, prin procedeul tragerii la sorti: vor fi extrase trei bilete cistigatoare din totalul biletelor de intrare la spectacol. Trupa Kinkebala, careia i se va alatura, in concert, o invitata surpriza, pe nume - ca sa nu va tinem in suspans - Oggi Pana, se afla intr-un turneu european, cu "statiile" Anglia, Franta, Belgia, Ungaria si Romania. ( D.V. ) Din cauza campaniei electorale, Gheorghe Gheorghiu si-a pierdut vocea Gheorghe Gheorghiu se afla internat intr-un spital bucurestean pentru a-si trata coardele vocale, pregatindu-se astfel pentru concertele de pe litoral. Usoarele probleme pe care le are au intervenit in urma solicitarii vocii in numeroasele cintari pe care le-a sustinut, Gheorghe Gheorghiu fiind unul dintre solistii implicati in campania electorala. Canicula din ultimul timp a facut ca interpretul sa consume din belsug racoritoare fiind nevoit acum sa suporte tratamentul si sa faca o pauza totala de vorbire. IUSTINA MUNTEANU "Miss Venus 1999" e campioana la bancurile oltenesti Mihaela Mihai (19 ani), cistigatoarea concursului "Miss Venus 1999", este manechin al agentiei "Authentic Model Management", Mihaela este solicitata in special pentru prezentarile de lenjerie intima si costume de baie. Fire ambitioasa, ea a ratat, anul trecut, un contract in strainatate pentru ca a tinut mortis sa aiba parul roscat, visul sau din copilarie. Respectiva agentie de modele, care cauta o fata "naturala", n-a fost deloc incintata de faptul ca Mihaela si-a vopsit podoaba capilara. Aceasta intimplare i-a fost invatare de minte frumoasei tinere, iar acum se straduieste sa-si aduca parul la culoarea sa de baza, saten. De origine din Craiova, Mihaela are un simt al umorului foarte dezvoltat. Prietenii spun despre ea ca este o "enciclopedie'' de bancuri ale caror personaje principale sint...oltenii. CLAUDIA VOICU Cuparaturile in rate sint tot mai greu de facut Camera de Munca nu mai avizeaza adeverintele de salariat Pentru multi romani cumparaturile in rate sint singura sansa de a-si cumpara si dota casa cu lucruri utile. Este un sistem practicat cu succes in Occident dar care in Romania are citeva inconveniente: birocratia complicata si dobinzile enorme. Chiar si asa, oamenii se incumeta sa plateasca aproape aproape dublu, pentru ca alternativa este sa nu aiba niciodata lucrul respectiv. De vreo luna, a mai intervenit o problema: Camera de Munca refuza sa mai vizeze adeverintele de salariat cerute de magazine care vind in rate. Motiv pentru care partile contractante (respectiv angajatul, angajatorul, vinzatorul si creditorul - banca, CEC-ul etc.) trebuie sa-si rezolve singure problemele de credibilitate, de verificare a cartii de munca si de retinere a taxelor. Multi spun ca prefera sa se lase pagubasi. BRD a dat in judecata inspectorii de la Camera de Munca Cei care vind in rate se pling ca nu intotdeauna cumparatorii sint de buna credinta. Unii dintre acestia isi zic: "las' ca aranjez cu sefu', imi mareste salariul pentru citeva zile ca sa dovedesc ca am cu ce plati ratele, dupa care imi face salariul asa cum era. Si pe urma, vad eu cum ma descurc, mai scade leul, ne mai intelegem". Altii sint mai descurcareti si au relatii - fac stampile false, semneaza cu numele angajatilor de la Camera de Munca si reusesc sa obtina creditele de la banci. Din cauza unor asemenea fraude, inspectorii de la Camera de Munca au fost dati in judecata de catre BRD. "S-au facut foarte multe falsuri cu stampile si cu semnaturi ale angajatilor nostri. Ca urmare, BRD a facut plingere penala impotriva noastra pentru un credit de 400 de milioane de lei", a declarat insp. sef adj., Paul Dobrescu. Rezultatul: Camera de Munca a hotarit sistarea activitatii de vizare a adeverintelor de salariat pentru acordarea de credite. "Si-asa era o munca benevola, nicaieri nu se prevede ca noi trebuie sa ne ocupam cu aceste vize. Pur si simplu, nu e de competenta noastra", a spus Paul Dobrescu. "Am inceput chestia asta la insistentele populatiei si ale bancilor, care au numai de cistigat de pe urma acestei intelegeri. Camera de Munca, in schimb, nu cistiga nimic din afacerea asta". Fiecare se descurca asa cum poate Chiar daca cei de la Camera de Munca nu mai "coopereaza", numeroase magazine continua sa vinda in rate, pentru ca altfel n-ar mai vinde deloc. Ele isi iau insa asigurari suplimentare si cer dovezile pe care le cred necesare. Unele vor, in loc de viza Camerei de Munca, o copie de pe ultima pagina a Cartii de munca. Problema se complica in cazul firmelor care nu-si pot tine cartile de munca la sediu si sint obligate sa le predea la Camera de Munca. Angajatii lor sint pusi astfel in situatia sa-i roage pe functionarii de la aceasta institutie sa le faca fotocopii si depind de bunavointa lor. Si cum, in Romania, bunavointa se cistiga cu cite o "mica atentie", de cistigat vor avea tot cei de la Camera de Munca. Cetateanul va baga si mai adinc mina in buzunar si va avea mai mult de alergat. Ca, la urma-urmei, e treaba lui daca vrea sa cumpere in rate! Da un ban, dar sta in fata. TATIANA DABIJA Romanii bogati pot juca golf in Parcul Herastrau Golful este un sport aristocratic, devenit sport de masa in Occident. Pentru romani, golful este asociat, prin reflex, cu un moft al miliardarilor care, in lipsa de altceva, alerga o minge de celuloid pe pasuni si dealuri inverzite. De o vreme, din ce in ce mai multi romani din inalta societate au inceput sa indrageasca si ei golful. Unii din snobism, altii din curiozitate. In Romania exista insa un singur teren de golf, iar acesta este accesibil doar citorva persoane, care platesc 800 de dolari pe an. Fostul lider taranist Ion Ratiu a incercat si el sa faca un teren de golf, sub Patronajul Parlamentului, dar initiativa sa n-a avut succes. In Romania joaca golf numai oamenii instariti Singurul loc din tara unde poti juca golf este "Clubul Diplomatilor" din Herastrau, un club select aflat sub jurisdictia Ministerului Afacerilor Externe. Locul este frecventat numai de lume buna, diplomati, dar si de oameni de afaceri autohtoni, care isi pot permite sa plateasca cite 800 de dolari pe an. Clubul are o istorie destul de ciudata. In perioada interbelica a fost groapa de gunoi a Bucurestiului pina cind citiva milionari au cumparat terenul si au construit un club al aristocratiei. Din 1929, cind s-a terminat constructia clubului, si pina in 1976, cind Ceausescu a interzis definitiv acest sport in Romania, in Herastrau s-a jucat golf non-stop. Tot ce a insemnat protipendada a pus piciorul pe aici si majoritatea a jucat golf. Cu exceptia lui Petru Groza, liderii comunisti nu s-au prea inghesuit, fie din ignoranta, fie din teama de a aborda un sport "burghez". Dupa decembrie '89, lumea a inceput sa guste din "fructele oprite" ale Occidentului, printre care si golful. Primii care au intrebat despre golf si au dat navala la "Clubul Diplomatilor" au fost strainii. Lazar Costescu are 58 de ani si este antrenor de golf din 1961. A invatat tainele golfului de la unchiul sau, Tomita Pavel, profesor de golf al Regelui Mihai. "Cind s-a terminat de construit clubul, au fost angajati ca antrenori de golf doi francezi si un englez. Unchiul meu era copil de mingi si a invatat de la englez toate tainele acestui sport, cel mai frumos din lume", povesteste Lazar Costescu. Pentru el, cea mai trista perioada a vietii a fost intre anii 1976 si 1990, cind clubul a fost inchis si transformat in parc public. Politica si afacerile se fac la golf Astazi, antrenorul de golf Lazar Costescu se poate mindri ca printre elevii sai se numara ambasadorii Japoniei, Danemarcei, Olandei, Suediei, si sotiile lor. In plus, cei mai multi directori de mari firme din tara trec saptaminal prin mina antrenorului si invata cum se tin bastoanele de golf. Dar cei mai entuziasmati de acest sport ramin asiaticii. "Nu exista coreean ajuns in Romania care sa nu vina imediat la club, sa joace golf", spune Lazar Costescu. Dintre romani, cel mai impatimit pare ministrul agriculturii, Ioan Muresan, care are chiar o trusa personala de golf. Profesorul de golf le recomanda politicienilor si oamenilor de stat sa ia mai in serios jocul de golf, pentru ca in jurul acestui sport se invirt multe. "Politica, in primul rind, dar si afacerile se fac la golf. Cei de la externe ar trebui sa cunoasca bine acest sport. Una este sa stai la birou si alta sa vorbesti relaxat in timpul unui joc. Unde mai pui ca, daca il bati, ai si un ascendent moral asupra lui. Eu cunosc o multime de persoane care nu vin in Romania pentru ca, efectiv, nu exista terenuri de golf. Francezii de la «Renault» cum au venit la Pitesti au si trecut pe la noi. In loc sa gireze cu terenurile la cine ce stie banci sau sa construiasca prostii, mai bine ar face terenuri de golf", spune profesorul Costescu care mai are un of: "Pina si in Bulgaria exista mai multe terenuri". Cursurile de golf costa 11 dolari ora La "Clubul Diplomatilor" sint peste 120 de persoane care practica golful; 60 dintre ele in mod regulat. Terenul din Herastrau este destul de mic. Are circa 10 hectare si sase gauri, in timp ce terenurile oficiale ating usor 50-60 hectare cu un standard de 18 gauri. Iarba costa, in Occident, 50-60.000 de dolari, insa la noi nu poate fi vorba de asa ceva, ci doar de o "verdeata" autohtona. "Calitatea gazonului, care trebuie sa fie ca un persan, este esentiala". Desi la prima vedere golful pare un sport, scump, el se poate asemana cu alte sporturi. "Si la tenis se strica racheta, o duci la racordat, se pierd mingile, ai nevoie de echipament. Pe cind o trusa de golf te poate tine toata viata". O ora de curs costa 11 dolari, dar au acces la ea doar membrii clubului, care platesc anual 800 de dolari. O trusa de golf, care contine 14 bastoane, costa intre 400 si 2.500 de dolari. Cine nu are, o poate inchiria pentru 50.000 de lei. O pereche de pantofi de golf, speciali, cu cuie variaza in jurul a 50 de dolari. "Din pacate, la noi jocul nu este foarte cunoscut si nici nu poate lua amploare pentru ca nu exista terenuri. Iar aici nu au acces toti oamenii, chiar daca ar avea bani. Dupa mine este cel mai frumos si complex sport. Mergi fara sa-ti dai seama 6-7 kilometri, iti pui in miscare toti muschii corpului, scapi de stres. Nu ai nevoie de antrenor, poti juca singur. Daca faci un traseu de 18 gauri, fiecare gaura avind un punctaj, poti juca singur. Daca bati «terenul», esti un adevarat profesionist. Esti suparat si joci singur, care este problema? Scapi de stres imediat. Sa-i vedeti seara, dupa serviciu, cum dau buzna aici, mai ales strainii". FLORIAN BICHIR La 40 de grade, Peste 10.000 de sindicalisti din BNS au marsaluit prin Bucuresti Circulatia rutiera prin centrul Capitalei a fost paralizata ieri, timp de citeva ore, ca urmare a mitingului si marsului de protest organizat de Blocul National Sindical. Peste 10.000 de sindicalisti membri ai BNS, din toata tara, salariati ai intreprinderilor din aparare, constructii si materiale de constructii, metrou, energetica, industria sarii, sanatate etc. au marsaluit ieri prin Bucuresti, cerind anularea Ordonantei 58/2000, prin care se limiteaza salariile si sporurile stabilite prin contractele colective de munca. Manifestantii au poposit in Piata Revolutiei in jurul orei 14.00, venind incolonati din patru puncte ale Capitalei. Lista de revendicari a protestatarilor cuprinde 14 puncte, in afara de anularea Ordonantei 58, sindicalistii cerind si majorarea salariului real cu 2,9%, revizuirea politicii fiscale in privinta banilor publici si chiar renationalizarea unor unitati economice despre ale caror privatizari sustin ca au la baza fraude. Principala lor nemultumire, este insa OUG 58 care, spun ei, nu doar le limiteaza salariile, ci ii impinge la limita de jos a supravietuirii. Sindicalistii sint cu atit mai nemultumiti, cu cit, in timp ce veniturile lor scad, cele ale parlamentarilor cresc, desi, la inceputul mandatului, reprezentantii actualei puteri au declarat ca ei vor fi primii care se vor sacrifica. Sindicalistii i-au acuzat pe alesii neamului de tradare si hotie si au cerut demiterea guvernului. Temperatura extrem de ridicata inregistrata ieri in Capitala, peste 40 de grade Celsius la soare, i-a determinat pe liderii sindicali sa modifice programul protestului si sa ia unele masuri de siguranta. Manifestantii au primit sepcute, racoritoare si sandvisuri, iar marsul spre Piata Victoriei a inceput mai devreme. Tot pentru a-i sanctiona pe guvernanti, liderii BNS le-au recomandat membrilor lor din Capitala ca, in al doilea tur de scrutin pentru alegerile locale, sa voteze candidatul PDSR la primaria generala, Sorin Oprescu sau pe cei ai ApR, PSDR si nu pe candidatul PD, actualul ministru al transporturilor, Traian Basescu. MIHAELA BALEA Sistemul national de irigatii a fost jefuit Arad: S-a furat sistemul de irigatii al Manastirii de maici Gai Din cele 23.500 ha terenuri irigate inainte de 1989, teoretic au mai ramas irigate 810 ha. Cheltuielile mari si chiar disparitia in timp a unor elemente ale retelelor de irigatii fac ca toata povestea cu irigarea culturilor sa ramina in judetul Arad o mare nebuloasa. Tevi de irigatie s-au furat in draci, culmea fiind atinsa cu citiva ani in urma cind niste tigani care au furat tevile de la instalatiile de irigatie de pe terenurile agricole apartinind Manastirii de maici Gai, din preajma Aradului, au fost prinsi de enoriasi cu tevile in spate. ( Sorin Trocan ) Dolj: Echipamentele de irigatie au ajuns in Turcia sub forma de lingouri Din cele 15.000 de echipamente de irigatii, existente la sfirsitul anului 1989 in judetul Dolj, astazi nu mai exista decit circa 5.000, ele putind iriga doar 90.000 de ha. O parte din echipamente se afla la RAIF (pentru circa 20.000 de ha), iar restul la unitatile de stat si particulare. Conform spuselor directorului sucursalei Dolj a Raif, Dan Saita, majoritatea echipamentelor de irigatii care nu se mai gasesc au fost furate si, sub forma de lingouri, au fost vindute in Turcia si Iugoslavia. Alte echipamente au fost folosite in alte scopuri, putind fi regasite ca burlane la case, jgheaburi sau cosuri. Dan Sita considera ca vina este a comisiilor de lichidare a CAP, care, in loc sa predea aceste echipamente la unitatile specializate, cum prevede Legea 18, le-a impartit la populatie. ( Ion Spanu ) Vrancea: Sistemele de irigatii, transformate in ceaune sau vindute la fiare vechi Sistemele de irigatii din judet au fost, in ultimii ani, la discretia hotilor de fonta si aluminiu care le-au transformat in ceaune sau le-au vindut la fier vechi. Numai anul trecut hotii au produs pagube de peste un miliard de lei Regiei de Imbunatatiri Funciare din judet. S-au furat toate componentele din aluminiu, bare, tevi, cabluri si chiar uleiul din transformatoare, dupa cum a spus directorul de la RAIF, Romeo Radu. Unele primarii au luat deja decizia sa incheie contracte cu RAIF pentru irigarea terenurilor agricole ce apartin particularilor. Oamenii nu vor plati decit contravaloarea apei care ajunge de la 78.000 la 450.000 de lei pentru o mie de metri cubi. ( Silvia Vrinceanu ) Sibiu: Stelian Alin Ganea si-a pavat curtea cu tevi furate In judetul Sibiu, din 1994, nu mai exista, practic, nici un sistem de irigatii, toate instalatiile fiind efectiv distruse, dupa cum sustine Dumitru Mutiu, directorul Directiei Agricole Sibiu. Responsabila pentru sustragerea respectivelor componente a fost gasita doar o singura persoana. Este vorba despre Stelian Alin Ganea (36 de ani), din Sibiu, care in octombrie 1993, prin sentinta penala nr. 1266, pronuntata de Tribunalul Sibiu, a fost condamnat la doi ani si opt luni de inchisoare. Acesta a fost gasit vinovat de faptul ca, in primavara anului respectiv, a sustras dale de la un canal de irigatii, precum si 18 m de conducta, de pe un teren de la periferia Sibiului, pe care le-a folosit pentru pavarea curtii, respectiv introducerea apei curente in imobilul detinut. ( Ion Girnod ) Cluj: Din 1989 incoace, trei sferturi din instalatiile de irigare au fost furate Directorul adjunct al Directiei Agricole Cluj, Ivan Ilarie, a estimat ca la ora actuala 75 la suta din instalatiile de irigare existente in judet in anul 1989 lipsesc. In urma cu zece ani, pe raza judetului erau 10.000 de hectare de pamint irigate. Din 1994 instalatiile nu au mai fost puse in functiune din cauza lipsei de fonduri si a disparitiei tuburilor care asigurau irigarea. Acestea din urma au fost efectiv furate cu circa de catre satenii din apropierea zonelor irigate. In judetul Cluj, seceta a pirjolit aproximativ 70 la suta din cele 424.000 de hectare de pamint cultivabil. Jumatate din terenurile atinse de seceta sint afectate in proportie de sub 40 la suta, iar jumatate in proportie de peste 40 la suta. Pagubele produse in judet de catre seceta sint estimate la 742 de miliarde de lei. ( Bogdan Stanciu ) Hunedoara: Gard din irigatii Societatea Nationala de Imbunatatiri Funciare are in administrare 635 ha de teren arabil. La ora actuala nu se pot aplica udari decit pe 180 de ha, adica pe mai putin de 25%. Acest lucru se intimpla pentru ca tevile, chiar si pompele de apa au disparut de pe restul suprafetei. Surse din IPJ Hunedoara ne-au spus ca disparitiile conductelor de irigare au fost semnalate la vremea respectiva, adica imediat dupa Revolutie, cind in satele hunedorene devenise o moda sa-i intinzi via sau sa-ti faci gard din tevile de pe cimp. ( Lucian Stanciu ) Galati: S-a furat tot ce se putea fura In ultimul an sistemul de irigatii a fost, pur si simplu, descompus. Hotii au rupt, au furat tot ce se putea fura si au vindut tevile si cablurile in valoare de miliarde de lei la fier vechi pentru citeva zeci de mii de lei. Au fost distruse sau furate aparatele de masura amplasate in teren. Un aparat de masura costa citeva milioane de lei. Hotii au vindut un aparat, la kilogram, pentru citeva zeci de mii de lei. Valoarea totala a pagubelor provocate de furturi si distrugeri se ridica la 15 miliarde de lei. ( Alina Comsa-Durbaca ) Constanta: Romanii nu vor avea ce minca, dar vor avea ce bea Arsita din ultimele zile nu a lovit toti producatorii agricoli. Viticultorii dobrogeni sustin ca, deocamdata, seceta nu a afectat ariile din zona. Mai mult, ei cred ca productia de vin a acestui an va fi mai mare decit cea obtinuta anul trecut. Mentionam ca in judetul Constanta productia medie la hectar este de 8.000 de tone de struguri de vin, fiind obtinuta pe o suprafata totala de 17.239 hectare de plantatii viticole. Cu alte cuvinte, la toamna, piinea va fi coapta din faina de import, dar va fi "stinsa" fara probleme cu vin din productia interna. ( Nicoleta Burtan ) Teleorman: Pompierii cer taranilor sa se lase de fumat Supraincalzirea culturilor a provocat deja un incendiu la o ferma agricola din Zimnicea, judetul Teleorman. Un lan de griu de circa 60 de hectare si 30 de hectare de miriste au ars, marti dupa-amiaza, la Ferma nr.1 a S.C. "Inter Agro Provalex" SA, din localitate. Pompierii militari au intervenit cu doua autospeciale si au reusit sa stinga focul, inainte ca acesta sa se extinda. Pentru prevenirea incendiilor in perioada campaniei agricole, pompierii militari recomanda evitarea fumatului si a focului deschis pe cimp. ( D.N., P.C. ) Mures: Taranii uda culturile cu cana si galeata Potrivit datelor furnizate de inginerul Liviu Timar, director al Directiei Agricole Mures, in judet pagubele produse de seceta depasesc 500 de miliarde de lei. Daca in 1989 se irigau 10.754 de hectare de culturi in acest an se iriga doar 294 ha, respectiv doar serele de la Iernut. Liviu Timar spuna ca in Mures nu au existat sisteme de irigatii ingropate, ci doar cele cu pompe (ATP) care erau incarcate din riuri si piriuri. Aceste pompe au fost date asociatiilor agricole care au folosit motoarele la tractoare sau alte vehicule agricole. Acum taranii sint nevoiti sa ude culturile cu cana si galeata. ( Cora Muntean ) Bacau: Peste jumatate din instalatiile de irigatii au fost devastate Doisprezece din cele 26 de statii de pompare pentru irigatii, din judetul Bacau, au fost distruse in totalitate in ultimii patru ani, iar din celelalte 14, doar doua mai functioneaza in prezent. Asta pentru ca si acestea au fost devastate, insa stadiul in care se afla mai suporta reparatii care le-ar mai face cit de cit functionale. S-a furat orice: motoare electrice, conducte de aluminiu, conductori electrici, aspersoare, asa incit, dintr-un sistem care iriga, inainte de 1989 circa 1.000 de ha pe zi, astazi mai poate fi irigata doar circa o sesime din suprafata arabila a judetului. ( Cristian Grosu ) Procesiune religioasa la Schitu din Poiana In comuna Scinteia, judetul Iasi, clopotele au adunat ieri dimineata oamenii pentru o slujba, urmata de o procesiune religioasa menita sa-l induplece pe Dumnezeu. Marsul a fost condus de trei fete bisericesti. Slujba religioasa s-a oficiat la Schitu din Poiana, la ruinele unui asezamint bisericesc vechi de citeva sute de ani. Au fost sfintite ogoarele, pasunile si livezile, preotii oprindu-se la rascruci pentru a se ruga. ( Catalin Dumitrescu ) Seceta face ravagii Taranul isi face cruce cu amindoua miinile si apeleaza la tot felul de ritualuri pagine, doar-doar s-o indura bunul Dumnezeu c-o picatura de ploaie; speculantii isi calculeaza viitoarele profituri si au grija sa intretina psihoza crizei griului; Ministerul Agriculturii s-a trezit ca Frumoasa din Padurea Adormita, isi numara metrii de teava disparuta si declara ca nu avem de-a face cu seceta din '46, ci cu una asemanatoare celei din '93; presedintele Romaniei afla "noutatea" ca, acum 10 ani, unii s-au imbogatit din "fierul vechi" adunat de pe ogoare si decreteaza ca din asta ni se trage nenorocirea. Peste toate ramine o seceta ca-n Labis, cu soare topit si scurs pe pamint si jalea taranului aflat in pericol sa nu adune nici pentru piinea familiei. MARIANA BECHIR "Paparudele" au disparut din satele Olteniei Am plecat din Capitala de dimineata, sa vedem care sint efectele secetei in zona Olteniei si daca taranii din zona mai practica traditionalele "Paparude" - ritualul popular despre care se spunea ca aduce ploaia. Parcurgem autostrada si in doua ore ajungem la Pitesti. Caldura mare. Este ora 13.00, canicula nu a ajuns la punctul maxim, dar sint deja 35 de grade. Dupa aproape o ora de mers cu masina, pe drumul Pitesti - Craiova, ajungem in comuna Colonesti, judetul Olt. Observam un grup de tarani sezind pe marginea soselei, linga o parcela cultivata cu porumb. Oprim masina si intram in vorba cu ei, ii intrebam cit de mult ii afecteaza seceta. " E de rau, taica. Nu se face nimic anu' asta. Nici griu, nici porumb, nimic", se pling oamenii. In virsta de 75 de ani, Gheorghe Alexe este cel mai batrin dintre ei. El isi aminteste ca doar in 1946 a mai fost o seceta ca asta. Riul Vedita, care strabate localitatea, a secat complet. Albia nisipoasa este la fel de uscata ca dunele Saharei. La Colonesti, toata lumea se roaga sa ploua, de la copii pina la popa, care face slujbe duminica "sa dea Dumnezeu o ploaie buna ". Ne interesam daca se practica ritualuri populare aducatoare de ploaie, ca «Paparudele». Batrinii zimbesc si ne spun ca "nu s-au mai udat cu apa" de cind erau copii. Obiceiurile traditionale au disparut de mult, folclorul nu mai intereseaza pe nimeni, iar cei care cred in miracole sint tot mai putini. Arsita face ravagii si in culturile agricole din comuna Priseaca, situata in apropiere de Craiova. "Daca nu ploua in doua saptamini, am pierdut tot, nu o sa avem recolta. Si am platit aratul, discuitul, ingrasamintele - trei milioane pentru patru hectare. Toti banii mei i-am bagat aci, da' nu ne-a ajutat Dumnezeu - porumbul a crescut pe sfert cit trebuia", ne spune Gheorghe Enache, un taran in virsta de 67 de ani. Aflam ca pe vremea lui Ceausescu exista un sistem de irigatii, dar a fost furat dupa Revolutie. Fiecare a luat ce-a apucat dupa cimp - o teava, un robinet, tot - orice obiect util intr-o gospodarie. Gheorghe Enache nu crede in ritualuri benefice, ca popa sau "Paparudele" pot sa aduca vreun strop de ploaie. "Daca ploua, ploua, daca nu, nu." Omul priveste resemnat cimpul arid, ars de seceta. Este constient ca daca nu va ploua in citeva zile, familia lui va minca mai putin. Ca siguranta lor depinde de bunavointa zeilor. "«Paparudele» au disparut, s-au mutat in discoteci! " Am trecut rapid prin Craiova si ne-am decis sa mergem spre Calafat, sa vedem daca pe-acolo se mai practica ritualuri traditionale care aduc ploaia. Dupa vreo trei kilometri ajungem in comuna Braniste. Peisajul este mai uscat decit in locurile prin care am trecut inainte. Vedem citeva vaci costelive care zapusesc pe marginea drumului, la poarta unei minastiri. Oprim si intram in curtea bisericii, unde il gasim pe parintele Macarie Oglice, preotul paroh. "Nu, taica, nu se mai fac «Paparude». Pai cine sa mai faca? Acu' tinerii se duc la discoteca, nu mai stiu obiceiurile din trecut. Eu faceam «Paparude» cind eram flacau. Ne stringeam seara toti tinerii din sat si trageam clopote, aruncam cu apa, strigam sa vina ploaia. Si ploaia chiar venea!", ne spune parintele Macarie. Ne mai spune ca oamenii din zona nici macar nu l-au solicitat sa faca slujbe "pentru ploaie", cum se mai obisnuieste. Este ora 16.00 , n-am gasit "Paparude", asa ca ne decidem sa ne intoarcem la Bucuresti. Ne luam ramas bun de la parintele Macarie si plecam spre Capitala. Aerul este la fel de fierbinte ca la amiaza. Caldura mare! DANIEL NEAMU PETRISOR CANA Biserica Ortodoxa isi pune preotii sa invoce ploaia In sedinta de ieri a Sfintului Sinod al Bisericii Ortodoxe Romane s-a hotarit ca toti clericii si credinciosii sa se roage pentru ca Dumnezeu sa trimita "ploi grabnice". In asemenea situatii, se fac rugaciuni speciale pentru alungarea secetei, se merge in procesiune cu Sfinte moaste, cu Icoane facatoare de minuni si se bat clopotele. Tot in sedinta Sfintului Sinod s-a luat hotarirea ca fiecare centru eparhial sa organizeze o colecta speciala pentru a-i ajuta pe cei care vor suferi de pe urma secetei. La aceasta colecta vor participa parohiile, manastirile, asociatiile ortodoxe auxiliare sau afiliate, firme si societati comerciale, persoane fizice si alte institutii care vor sa se implice in aceasta actiune. MIHAELA ION De vineri ne udam chiar si cu lapovita Meteorologii sint de parere ca, incepind de vineri, se va produce o racire brusca a vremii. Vladimir Ivanovici, director stiintific la INMH, ne-a precizat ieri: "Si la ora actuala ploua, dar numai in zonele de munte, acolo unde se produce frecvent o instabilitate atmosferica. Astazi (ieri - n.r.), spre exemplu, ploua in muntii Calimani, Rarau, si la Paltinis. In restul tarii insa, caldura va continua pina vineri. Prognoza pe tara arata ca abia de vineri de la prinz va incepe sa ploua, nu foarte mult cantitativ, dar se vor produce si intensificari puternice de vint, pe unele arii restrinse. Oricum, vremea se va raci destul de mult si nu ar fi de mirare sa avem si lapovita in unele zone de munte. In Bucuresti, abia simbata se va racori". EUGENIA MIRCESCU CFR a impus limita de viteza pentru trenuri Trenurile de calatori ajung la destinatii cu o intirziere de 10-15 minute, ca urmare a limitelor de viteza impuse de Compania Nationala de Cai Ferate (CFR). Aceasta masura a fost luata pentru a evita incidentele care s-ar putea produce prin dilatarea sinelor. In ultima perioada, temperatura in sine a depasit 50 de grade Celsius. Astfel, CFR a decis ca, intre orele 12.00 si 19.00, toate trenurile de calatori sa aplice limitari de viteza cuprinse intre 50 si 70 de kilometri la ora, fapt ce va conduce la intirzieri medii de 15 minute. Potrivit Mediafax, limitarile de viteza se aplica si in cazul transportului feroviar de marfa. ( I.A. ) Gabriela Cristea prezinta vremea in "Playboy" Daca va era dor de Gabriela Cristea, fosta prezentatoare a vremilor meteorologice de la Pro TV, o puteti revedea pe coperta revistei "Playboy", numarul din luna iulie. Motivul? "Vazusem «Playboy» inainte de '89 si mi-a placut felul in care era pus in evidenta erotismul femeii. Mi-am spus ca, daca eu cred in conceptul «Playboy», trebuie s-o demonstrez", marturiseste, fara drept de apel, Gabriela. Dar playmate-ul lunii iulie vine tot "de la ei": Layla Harvest Roberts este o americanca "adevarata", ale carei "argumente" au putut fi vizionate in "The Good Life" (alaturi de Sylvester Stallone) si in "Baywatch". De altfel, al patrulea pictorial al revistei va prezinta citeva dintre protagonistele acestui serial foarte estival, fotografiate insa asa cum nu le vedeti la TV: fara costum de baie. Dintre atractiile masculine ale acestui numar amintim doua interviuri cu "suspectul de serviciu" Kevin Spacey, respectiv Alexandru Andries. Lectura... indelungata! ( D.V. ) 