 Inca 24 de ore pina la revederea cu Polonia lui Olisadebe Bölöni a trecut "le" lucru Loti Bölöni a condus ieri dimineata primul antrenament in calitate de antrenor al nationalei de fotbal a Romaniei. Lipsit de aportul lui Hagi si Gica Popescu, Bölöni a demarat cu multa energie preparativele pentru partida amicala de miine, cu Polonia. Desi timpul petrecut impreuna cu jucatorii pe teren a fost relativ scurt - doar 100 de minute -, Bölöni i-a surprins pe fotbalisti, ca si pe ziaristi, cu exercitiile puse in aplicare. El a pus jucatorii sa se infrunte pe terenuri de dimensiuni reduse, iar sporirea vitezei de joc a devenit principalul obiectiv. Antrenorul s-a straduit tot timpul sa le imprime elevilor sai aceasta idee, ajutindu-se, din cind in cind, cu cite un "l, l" ("acolo, acolo", in limba franceza), reminiscenta a deceniului petrecut in Hexagon. Umorul nu a disparut insa nici o clipa, selectionerul dovedindu-se din nou spontan in replici. "Sa aducem arbitri straini!", a strigat Adi Ilie la un moment dat, suparat ca "arbitrul" Bölöni dezavantaja echipa sa. Replica a venit instantaneu din directia celui vizat: "Mai straini decit mine nu pot sa fie!" Selectionerul a facut curat pe gazon O alta surpriza a "detonat" antrenorul principal la finalul sedintei de pregatire, cind a anuntat ca nimeni nu pleaca la vestiare pina nu nimereste bara trasversala de la 15 metri. Primul care a indeplinit "baremul" a fost Lobont. I-au urmat, rind pe rind, si ceilalti colegi. Chiar si directorul tehnic Ienei a atins tinta din a patra incercare, desi se afla in sandale. Exceptiile s-au numit Stelea si - neasteptat - Adi Ilie cu Viorel Moldovan. Ultimii doi au fost iertati, pina la urma, de corvoada, mai ales ca "tricolorii" incepusera sa protesteze din cauza caldurii si a intirzierii. Bölöni a oferit, in final, o noua lectie de civilizatie, raminind pe gazon impreuna cu masorii pentru a stringe sticlele goale de apa si echipamentul. Kirita si Belo i-au inlocuit pe Nastase si Radoi Dupa derby-ul Dinamo-Rapid de duminica seara, Bölöni a operat doua mutari-surpriza. Vali Nastase si Mirel Radoi au fost lasati acasa, in locul lor fiind cooptati Giani Kirita si Miodrag Belodedici. Alaturi de acestia, din campionatul intern au mai fost selectionati Tames, Miu si Maldarasanu. La antrenamentul de dimineata au participat toti "stranierii", cu exceptia lui Ciobotariu, care a ajuns in tara abia dupa prinz. Doctorul Pompiliu Popescu s-a confruntat si el cu probleme neasteptate: Stelea, Chivu, Contra si Adi Ilie au acuzat diverse lovituri si dureri, in timp ce Filipescu nici n-a efectuat antrenamentul, el fiind aproape sigur indisponibil pentru meciul cu Polonia. Cel mai stupid accident l-a suferit Cristi Chivu. Resiteanul s-a ales in avion cu o rana la unghia mare a piciorului drept, din cauza unei stewardese care a manevrat neatenta un scaun. MATEI UDREA Litex vrea sa-l transfere pe Petre Roman In derby-ul etapei a doua a campionatului Bulgariei, Litex Loveci, formatia antrenata de Mihai Stoichita, a pierdut pe teren propriu, cu 3-4, in fata campionilor de la Levski Sofia, dupa ce pina in minutul 70 a condus cu 3-1. Mai bine de o jumatate de ora trupa lui Stoichita a evoluat cu un om mai putin, iar portarul gazdelor, Florin Prunea, a avut ezitari la trei din golurile sofiotilor. Conform celor declarate de Mihai Stoica, secundul lui Stoichita, in cotidianul bulgar "7 zile Sport", Litex este foarte aproape de a perfecta transferul lui... Petre Roman, de la FC National. In fapt, este vorba de fundasul stinga al "bancarilor", Petre Marin. ( S.T. ) Fiindca nu au cazut la intelegere cu Universitatea, oficialii bistriteni au apelat la o solutie extrema Corpodean, asul din mineca Gloriei Inaintea partidei, toata lumea sustinea ca va asista la un meci strategic. Gazdele luau trei puncte in tur, iar Universitatea se va impune in Banie. George Ilinca a fost vazut in holul Hotelului "Coroana de Aur" spunindu-i ceva lui Florin Marin, iar acesta a replicat ca e mai bine sa urce in camere la fotbalisti sa le explice cum va sta treaba in aceasta partida. Dupa cum incepuse meciul, totul parea conform planului. La final, s-a comentat ca Netoiu nu ar fi fost de acord cu intelegerea, iar jucatorii n-ar fi acceptat "blatul" pentru a se reabilita in fata suporterilor dupa rusinea din meciul cu Pobeda Prilep. Conducerea craiovenilor n-a lasat nici un moment sa se inteleaga ca meciul ar fi aranjat, din moment ce prima propusa pentru victorie era de 2.000 de dolari, iar deplasarea s-a facut cu avionul. Toti actionarii clubului din Banie au venit la Bistrita imbracati in negru, lucru care i-a facut pe unii sa afirme ca "astia sint in doliu dupa meciul cu macedonenii" n Sorin Corpodean a arbitrat onorabil doar pina in minutul 60, dupa care a devenit al 12-lea jucator bistritean. Un minut mai tirziu nu i-a acordat nici macar "galben" lui Sasarman, acesta din urma dindu-i cu mingea in fata lui Sava. Turcu l-a lovit cu pumnul pe Mitu, in minutul 80, fara ca arbitrul central sa vada vreo infractiune. Pentru a facilita victoria gazdelor, Corpodean a prelungit meciul cu 5 minute, dar l-a incheiat abia in minutul 99! In ultimul sfert de ora nu s-a semnalizat nici un fault asupra oltenilor, in timp ce orice cadere a bistritenilor era sanctionata cu fault. MARIO MORCOV DINAMO - RAPID 0-0 Stadion : "Lia Manoliu"; Spectatori: 22.000 DINAMO : Preda 5 - Kirita 5, Mihali 5,5, Nastase 5 - Bolohan 5,5, Tames 5, Hildan 6, Lupu 4,5 (min.76 Tene), Fl. Petre 6 - Mihalcea 5 (min.90 Cernat), M. Niculae 4,5 (min.81 Cl. Dragan). Antrenor: Cornel Dinu RAPID : R. Lucescu 7 - N. Stanciu 5, Constantinovici 4, Iencsi 5 - D. Chirita 5, Maladarasanu 6,5, Bundea 6 (min.61 Mutica 5,5), Schumacher 6,5, Iftodi 6 (min.85 Pancu), Frasineanu 5 - S. Radu 5 (min.65 N. Constantin 6). Antrenor: Anghel Iordanescu Cartonase galbene : Lupu / Iencsi (2), Maldarasanu Cartonase rosii : Preda (min.75) / Iencsi (min.59) Arbitri : M. Lica 6 - I. Onicas 4, I. Olah 7 Derby-ul Dinamo - Rapid nu a dat nici o invingatoare Procuroru'-General, meci egal Rapid nu a etalat un joc convingator in debutul sezonului, chiar daca a obtinut doua victorii, iar Dinamo s-a impus lejer in campionat, dar a capotat in Europa. Era de asteptat ca, in primul mare derby al anului, omogenitatea echipei campioane sa-si spuna cuvintul si sa le aduca trei puncte in fata unei grupari care se afla in cautarea unei noi identitati. Pe teren lucrurile au stat insa altfel, duelul dintre cei doi valorosi tehnicieni fiind cistigat de Iordanescu. Generalul a reusit sa incropeasca o formatie aglomerata, mobila si uneori incisiva, cu care a contracarat iuresul ofensiv impus de Procuror. Unul dintre atuurile giulestenilor a fost Razvan Lucescu, care a salvat in citeva rinduri goluri ce pareau iminente. Imediat dupa partida, in vestiarul oaspetilor, Anghel Iordanescu si-a felicitat elevii pentru risipa de efort de care au dat dovada. Jucatorii au tinut sa precizeze ca era mult mai bine pentru ei daca jocul era aminat cu citeva zile pentru a avea un timp mai mare de odihna dupa confruntarea de joi, din Cupa UEFA. "De acum incolo, vom fi mereu obositi. Am ramas sa jucam numai noi in Europa si daca LPF nu ne va ajuta, asta ne va fi soarta. Macar sa raminem sa jucam cit mai mult in UEFA", a spus Puiu Iordanescu De partea cealalta, dinamovistii se acuzau intre ei, reprosurile cu glas ridicat razbatind prin usa vestiarului lor. Fapt neobisnuit, Procuroru' nu s-a amestecat in certurile fotbalistilor sai, preferind o pozitie contemplativa Asistentul Ion Onicas a fost la un pas de a strica frumusetea derby-ului, el apreciind eronat doua faze: l-a oprit pe Florentin Petre intr-o faza in care acesta scapase singur spre poarta lui Lucescu si nu a semnalizat un ofsaid la Mihalcea, moment in care Iencsi l-a faultat si a fost eliminat Cornel Dinu a contestat vehement arbitrajul, spunind despre Lica ca, "din pacate, ramine arbitrul care cistiga cel mai mult din fotbal" In "oficiala" Stadionului "Lia Manoliu" au luat loc si citiva dintre "tricolorii" convocati pentru "amicalul" cu Polonia. Selectionerul Loti Bölöni a fost la un pas de a nu putea urmari partida alaturi de elevii sai, fiind oprit de un bodyguard, hotarit sa nu lase pe nimeni fara invitatie n Duelul din teren a fost dublat si de cel al peluzelor unde erau masate cele doua galerii. "Pentru multi dintre voi va fi ultimul meci", scria pe un banner al suporterilor giulesteni, ca amenintare la adresa fanilor dinamovisti. Acestia au replicat: "Nu va puneti cu noi". Duelul a fost inegal, fiindca dinamovistii au fost spalati cu furtunul pompierilor de cite ori aprindeau torte, in timp ce galeria giulesteana a luminat stadionul fara vreo restrictie din partea fortelor de ordine. LAURENTIU CIORNEI BOGDAN GHEORGHE 