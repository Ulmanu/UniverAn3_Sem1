 Caruta cu mercur Politistii au descoperit alte doua grupari ale unei retele de traficanti cu mercur, intinsa pe intreg teritoriul Romaniei. La inceputul lunii martie, politistii de la Crima Organizata au retinut si arestat noua persoane, prinse in flagrant linga Ploiesti, care aveau asupra lor 42 de kilograme mercur alb, in valoare de aproape 100.000 de dolari. Doua luni mai tirziu, pe 9 mai, alte opt persoane care fac parte din aceeasi retea au fost prinse in flagrant in timp ce transportau 87 de kilograme de mercur alb. Infractorii au fost surprinsi de politisti la iesirea din comuna Livezi, judetul Bacau, in timp ce se deplasau cu un autoturism "Lada" de culoare alba, cu numarul de inmatriculare GL-58-MRD, si cu o caruta. In cele doua mijloace de transport erau ascunse 13 sticle. La numai o zi diferenta, pe 10 mai, ofiterii DCCO Vrancea au prins inca doi membri ai aceleiasi retele, in timp ce transbordau o butelie ce continea 37,5 de kilograme mercur alb. ( A.G. ) Din Noua Caledonie, in arestul IPJ Cluj Urmarita prin Interpol, Rodica Prodan a fost prinsa de politistii romani Duminica seara, politistii Compartimentului "Urmariti" din cadrul IPJ Cluj au prins-o pe Rodica Prodan, (51 de ani) care se afla pe Strada Artelor nr. 39, ea fiind urmarita general in baza ordonantei de urmarire a Biroul Interpol si a Inspectoratului General al Politiei. Din primele cercetari s-a stabilit ca Rodica Prodan, cu cetatenie franceza si domiciliul in Noua Caledonie, localitatea Nounia, era urmarita de autoritatile franceze pentru sustragerea de la efectuarea unui rest de pedeapsa cu inchisoarea de 17 luni. In cursul anului 1998, Rodica Prodan fusese condamnata de un tribunal din Noua Caledonie la o pedeapsa de patru ani de inchisoare pentru savirsirea infractiunii de bancruta frauduloasa. Din pedeapsa aplicata de tribunal, Rodica Prodan executase doar doi ani si sapte luni. Urmarita a fost prezentata, in cursul zilei de duminica, procurorilor de pe linga Tribunalul Cluj care au emis un mandat de arestare de 30 de zile. In zilele urmatoare, ea va fi extradata pe cale diplomatica si predata politistilor francezi. Rodica Prodan se afla in vizita la parintii sai din Cluj-Napoca si a declarat ca nu intelege de ce a fost retinuta de autoritatile romane. "In urma cu citva timp, am depus un recurs la Curtea Suprema de Casatie de la Paris, pe care Curtea l-a admis. Din moment ce Tribunalul de Mare Instanta mi-a admis recursul, trebuia sa nu mai fiu urmarita", ne-a declarat femeia. Politistii clujeni presupun ca la mijloc este o neintelegere deoarece Curtea Suprema de Casatie de la Paris trebuia sa comunice hotarirea luata Biroului Interpol. Purtatorul de cuvint al IPJ Cluj, lt. Daniela Bolos, a declarat ca Rodica Prodan va fi pusa in libertate numai daca Biroul Interpol si IGP vor primi documentele de la Curtea Suprema de Casatie de la Paris. MIHAI SOICA Inca un an de puscarie pentru Cozma Condamnat deja la 18 ani de inchisoare pentru "mineriada" din septembrie 1991, Miron Cozma "a decontat" ieri si prima faza juridica a mineriadei din ianuarie 1999. El a fost acuzat ca l-ar fi batut pe Nicolae Curcareanu, fostul prefect de Vilcea, in timpul "episodului" Costesti al acestei ultime aventuri a minerilor din Valea Jiului. Trimis in judecata pentru comiterea infractiunilor de ultraj, lipsire de libertate, insulta si lovire. "Luceafarul huilei" a fost condamnat de magistratii Judecatoriei Sectorului 4 la un an de inchisoare. In acelasi timp, instanta a mai stabilit ca Miron Cozma trebuie sa-i plateasca fostului prefect si daune morale in valoare de un leu, exact atit cit a solicitat instantei partea vatamata. Pe tot parcursul acestui proces, Cozma a negat ca l-ar fi agresat in vreun fel pe Curcareanu, afirmind ca, in realitate, el l-ar fi protejat pe acesta de furia celorlalti mineri. In afara acestui prim "episod", dosarul adevaratei "mineriade" de la Costesti este judecat in toate amanuntele, de magistratii Curtii Militare de Apel. Tot pentru mineriada din 1999, la Judecatoria Sectorului 5 se desfasoara procesul in care, alaturi de Miron Cozma, sint judecati si liderii sindicali Romeo Beja, Dorin Lois si Ion Cosapu. Sentinta pronuntata ieri impotriva lui Cozma poate fi atacata cu apel care va fi judecat la Tribunalul Bucuresti. VASILE SURCEL Retea de hoti de masini, decapitata Oradenii Octavian Cuba si Eduard Stoica au fost arestati preventiv, duminica, in baza mandatelor de 30 de zile emise de Parchetul Oradea. Cei doi au fost gasiti vinovati de furtul a cinci autoturisme de pe raza municipiului Oradea. Organele de ancheta au stabilit ca, in perioada martie-mai, Cuba si Stoica, impreuna cu alti complici ramasi inca neidentificati, au furat de la mai multe firme din oras bunuri in valoare de peste 250 milioane de lei. In aceeasi cauza, Parchetul Oradea a emis mandat de arestare de 5 zile pe numele lui Marius Petrila, care le-ar fi platit celor doi cite 500 de marci pentru a-i aduce o masina furata. Cei trei retinuti au fost prinsi simbata noaptea, dupa o urmarire ca-n filme, actiune desfasurata de o echipa de politisti de la Serviciul Furturi Auto impreuna cu Detasamentul de Interventie Speciala din cadrul IPJ Bihor. ( M.I. ) Tartorul braconierilor Fostul sef al Garzii de Coasta Sulina, cercetat de Parchetul Militar Fostul sef al Sectorului Garzii de Coasta Sulina, lt. col. Paul Ion, a fost trimis in fata Consiliului de Judecata pentru abuz in serviciu contra intereselor publice. Masura dispusa de Inspectoratul General al Politiei de Frontiera (IGPF) vine ca urmare a unui control la Inspectoratul Judetean al Garzii de Coasta Tulcea, in urma caruia s-a constatat ca seful sectorului Garzii de Coasta Sulina a savirsit mai multe abuzuri: cadrele din subordinea ofiterului pescuiau ilegal in zona de competenta, din ordinul acestuia, iar salupa personala a comandantului a trecut in apele teritoriale ale Ucrainei, fapt sesizat de granicerii statului vecin. Totodata, actiunile de combatere a infractionalitatii transfrontaliere si a pescuitului ilegal erau realizate fara a respecta prevederile legale in vigoare. Acuzatiile aduse lt. col. Paul Ioan vor fi cercetate si de Parchetul Militar Constanta. ALINA GRIGORE Garcea-Parcea Locotenentul lui Bolgiu, arestat In cautarea celui mai mare hot de masini - "Bolgiu zis "Boso", zis "Robocop"- care, inca, este de negasit, politistii bucuresteni au pus mina pe un hot mai mic, dar la fel de periculos, Virgiliu Parcea, zis "Bigi". Fiind considerat unul dintre locotenentii lui "Robocop", cu care este prieten de hotii (alaturi de Alin Danila, specialist in falsificarea seriilor caroseriilor masinilor furate), "Bigi"a fost retinut simbata de politisti din cadrul Serviciul furturi auto al Politiei Capitalei si de cei se la Biroul furturi auto al Politiei Sectorului 3. El era dat in urmarire generala impreuna cu Wilhem Viorel Ene, poreclit "Gineala", pentru furtul unui autoturism marca Mitsubishi Pajero, cu nr. B - 21- NUH, proprietatea lui D.P. Cind a fost furata, masina era lasata nesupravegheata, cu cheile in contact, in zona intersectiei sos. Pantelimon, cu Morarilor. Cu ocazia verificarilor s-a stabilit ca Parcea a mai falsificat seriile de caroserie la alte patru masini furate, pe care apoi le-a valorificat. "Gineala", prietenul si colegul de hotii al lui Parcea, a fost si el la un pas de a fi prins de politie la Constanta, in urma cu citeva zile cind, oprit la un filtru, a demarat in tromba si a tirit 150 de metri,cu portiera usii, un politist, ajuns in spital. BMW-ul furat, pe care-l conducea "Gineala" a fost gasit abandonat. Pe urmele lui Ene "Gineala" sint mobilizate importante forte de politie, el fiind urmarit nu numai pentru mai multe masini furate, ci si pentru atentatul cu bomba din Timisoara, in care au murit mai multi tineri, si ei hoti de masini. Surse judiciare sustin ca politistii sint foarte aproape de a-l prinde pe Ene Viorel. Cit despre Bolgiu, pe care la inceputul anului, dupa impuscarea la Timisoara a politistului Disici, primul-ministru Adrian Nastase il cataloga drept "inamicul public numarul 1", acesta se pare ca se ascunde bine de tot in Spania. CHRISTIAN LEVANT ALINA GRIGORE Un staret si sapte calugari au parasit tara pentru a infiinta un lacas de cult peste Ocean Minastirea Simbata de Sus a emigrat in America Grupul emigrant este condus de Arhimandritul Irineu Duvlea, esuat in tentativa de a deveni episcop in Romania Anul trecut, Arhimandritul Irineu Duvlea, staretul Minastirii Brancoveanu - Simbata de Sus, a fost recomandat pentru a fi hirotonit episcop. Propus si sprijinit de "parintele sau spiritual", Mitropolitul Antonie Plamadeala, el nu a intrunit, totusi, voturile necesare. Mai multi ierarhi s-au aratat insa indignati de propunere. Nemultumit ca n-a fost numit episcop, dar si atras de viata de peste Ocean, peste nici cinci luni Arhimandritul Irineu Duvlea pleca, cu binecuvintarea mitropolitului, in Statele Unite sa infiinteze o minastire romaneasca. Aici, impreuna cu alti sapte calugari (aproape jumatate din Minastirea Simbata), Arhimandritul Irineu Duvlea a tinut prima slujba pe pamint american de Sfintele Pasti. El si calugarii sai au ajuns de fapt in interiorul Episcopiei de la Vatra, a exilatilor romani anticomunisti, nerecunoscuta insa de Patriarhia Romana. Numai ca "desantul" de la Simbata de Sus n-a ajuns in Statele Unite ca sa intareasca rivala Bisericii de la Bucuresti, ci, asa cum veti vedea in continuare, tocmai pentru a ajuta Patriarhia Romana sa preia, din interior, controlul Episcopiei de la Vatra. Calugari emigranti Luna trecuta, nu mai putin de opt calugari de la Minastirea Brancoveanu - Simbata de Sus, judetul Brasov, au ajuns in Statele Unite. Surprinzator, ei s-au prezentat direct la State Departament's Immigration and Naturalization Service. Asadar, nu au venit ca simpli turisti, ci cu scopul de a se stabili pe continentul nord-american. Calugarii au fost luati in primire de Arhiepiscopul Nathaniel, conducatorul Episcopiei de la Vatra, aflata sub obladuirea Orthodox Church of America (OCA), si cazati la Centrul Ortodox de Studii din Detroit. La scurt timp, povestea celor opt calugari "exportati" a explodat in presa romaneasca de peste Ocean, care s-a intrebat cum de s-a ajuns la aceasta situatie. Pentru a intelege mai bine dedesubturile scandalului, trebuie prezentat contextul in care au ajuns calugarii in America. Vis de bucatar Arhimandritul Irineu Duvlea este cunoscut drept copilul de suflet al Mitropolitului Antonie Plamadeala, caruia i-a fost, in trecut, nici mai mult, nici mai putin, decit bucatar. Cu ajutorul mitropolitului, Irineu Duvlea a ajuns incet-incet arhimandrit si staret la Simbata de Sus, ctitorie a IPS Antonie Plamadeala. Apoi, in sedinta de lucru a Sfintului Sinod din 12 septembrie 2000, I.P.S. Mitropolit Antonie al Ardealului l-a recomandat pe Arhimandritul Irineu (Ioan) Duvlea pentru postul de episcop-vicar al Arhiepiscopiei Sibiului. El nu a primit insa voturile necesare, in special ca urmare a opozitiei I.P.S. Bartolomeu Anania, care nu a putut accepta ca un bucatar sa ajunga episcop doar pentru ca este copilul de suflet al unui ierarh. In atare situatie, I.P.S. Antonie Plamadeala a cautat o alta solutie pentru binele lui Irineu Duvlea. L-a trimis in SUA, la Episcopia de la Vatra, in ideea ca acolo are mai mari sanse sa devina ierarh, daca aceasta va fi inaltata la rangul de mitropolie. Dar Irineu Duvlea nu a plecat cu mina goala din Romania, ci insotit de protosinghel Lucian Coroi, ieromonah Arsenie Buie, ieromonah Nicolae Peicu, ierodiacon Iustin Stoian si monahii Dionisie Rodila, Isaia Precup, Sebastian Dumitrascu. Adica aproape jumatate din Minastirea Brancoveanu - Simbata de Sus. Asa a ajuns ucenicul Mitropolitului Antonie sa slujeasca in Episcopia Exilului. I.P.S. Nathaniel, pe mina cu Bucurestiul Episcopia de la Vatra este acum zguduita de un puternic scandal. Mai vechii ei slujitori, mare parte plecati din Romania in perioada de glorie a comunismului, au inceput sa-l acuze pe IPS Nathaniel (actualul conducator al episcopiei) ca face jocul Bisericii Ortodoxe Romane (BOR) primind de la o vreme tot mai multi trimisi de la Bucuresti. I.P.S. Nathaniel a fost nevoit sa recunoasca ca cei opt calugari, in frunte cu Irineu Duvlea, au ajuns in Statele Unite la invitatia sa. In aprilie anul acesta, intr-un comunicat publicat de oficiosul episcopiei, "Solia", arhiepiscopul Nathaniel a marturisit ca in1994, cind a fost in Romania, a vizitat Minastirea Simbata de Sus, ocazie cu care l-a invitat pe arhimandritul Irineu Duvlea sa vina in America pentru a fonda o minastire asemanatoare. Reactia exilului a fost vehementa, mai ales ca preotii ajunsi in America au avut sustinerea a doi inalti ierarhi, contestati pentru legaturile lor cu vechiul regim: I.P.S. Nifon, cel care l-a trimis pe preotul protopop Paun, fost senator PUNR, si IPS Antonie, protectorul Arhimandritului Duvlea. Niet "Sovrom-Patriarhia"! Dupa cel de-al II-lea razboi mondial, romanii din SUA s-au scindat in doua tabere. Cei mai radicali si exilatii au refuzat sa mai primeasca preoti de la Patriarhia Romana, pe care au denumit-o in deridere "Sovrom-Patriarhia". Acestia si-au organizat propria lor episcopie, independenta de Bucuresti, iar primul ei episcop a fost I.P.S. Valerian Trifa, caruia i-a urmat I.P.S. Nathaniel, care pastoreste si in prezent. Compusa din vechi emigranti, exilati politici, Episcopia Ortodoxa Romana, denumita si Episcopia de la Vatra, s-a facut cunoscuta prin anticomunismul ei intransigent. Episcopia a intrat sub jurisdictia Bisericii Ortodoxe Americane (OCA), care insa nu este recunoscuta canonic de nici o biserica ortodoxa. In paralel cu aceasta episcopie, citiva preoti au ramas sub ascultarea Patriarhiei Romane, iar altii au fost trimisi chiar de la Bucuresti peste Ocean pentru a face auzita acolo vocea BOR. Dupa 1990, Patriarhia Romana a incercat o apropiere de Episcopia de la Vatra si, in parte, a si reusit prin invitarea I.P.S. Nathaniel in Romania. Hais sau cea? Contactele I.P.S. Nathaniel cu Bucurestiul au creat puternice nemultumiri in rindul credinciosilor romani stabiliti in America, apropierea de Patriarhia Romana nefiind vazuta aici cu ochi buni, cu atit mai mult cu cit Episcopia de la Vatra a fost infiintata special pentru preotii si exilatii anticomunisti. Acestia se tem ca astfel Patriarhia Romana incearca sa preia parohiile exilului. Exista zvonuri potrivit carora lui I.P.S. Nathaniel i s-ar fi propus postul de mitropolit al Episcopiei de la Vatra daca va accepta jurisdictia Bucurestiului. Arhiepiscopul exilului nu a zis insa nici da, nici ba, stiind probabil ca o astfel de schimbare de macaz i-ar ridica in cap toate parohiile. In sprijinul apropierii de BOR, s-a format recent in Statele Unite un grup din 13 preoti care cer ridicarea Episcopiei de la Vatra la rangul de mitropolie si trecerea ei sub ascultarea Bucurestiului. I.P.S. Nathaniel are insa o puternica opozitie in rindul credinciosilor si preotilor vechi, zece dintre ei separindu-se deja de Episcopia de la Vatra tocmai din cauza legaturilor cu Bucurestiul. FLORIAN BICHIR Pentru a putea capata controlul peste Ocean, Patriarhia Romana a trimis mai multi preoti in Statele Unite, unii chiar pentru a sluji la Episcopia de la Vatra, pe care, culmea, BOR nici macar n-o recunoaste. Este, asa cum v-am prezentat, si cazul calugarilor de la Simbata de Sus, dar si al altora care au plecat cu carti canonice la o biserica nerecunoscuta. Iata alte citeva exemple: Daniel Nicolescu, preot al Patriarhiei in Franta (1991-1998), plecat in SUA, la Episcopia de la Vatra; preotul Cezar Vasiliu, fost secretar la Relatii Externe in Patriarhia Romana, hirotonit de I.P.S. Nicolae al Banatului pentru Episcopia Exilului si multi altii. Ajutata de "partenerul" sau roman, Cristina isi santaja clientii din Italia cu scenele erotice filmate Politia din Genova i-a arestat saptamina trecuta pe Marius Mihai, 28 ani, si Cristina I.G., 17 ani, imigranti clandestini, pentru extorcare, anunta cotidianul genovez "Il Secolo XIX". Prostituata de lux, Cristina isi facea rost de clienti prin anunturi la mica publicitate, categoria "A.A.A.", care, in limbaj codificat, inseamna 300.000 lire italiene cam 140 de dolari pentru fiecare "sedinta". Un pensionar in virsta de 66 de ani, din Genova, dornic de distractii, a sunat la numarul de telefon din anunt si a chemat-o pe Cristina la el acasa. Citeva zile mai tirziu, pensionarul a stabilit o a doua intilnire, de data aceasta la Cristina acasa. Insa acolo il astepta o capcana: in spatele unei oglinzi, Cristina si "protectorul" ei, Mihai, montasera o camera video, care a filmat intilnirea amoroasa. Dupa citeva zile, Mihai a inceput santajul asupra pensionarului: "Fata e minora, totul a fost filmat. Daca nu ne dai tot ce-ti cerem, ajungi la puscarie, iar familia ta va vedea tot ce ai facut", a amenintat Mihai. Dupa ce a cerut 100 de milioane de lire (aproximativ 50.000 de dolari), santajistul a convenit cu pensionarul asupra unei prime transe de 60 de milioane de lire, plus un ceas Rolex din aur. Dupa citeva zile, disperat ca nu a reusit sa adune banii, pensionarul s-a dus la politie cu lacrimi in ochi. Politistii l-au asigurat ca nu risca puscaria intrucit legea italiana nu pedepseste raporturile sexuale liber consimtite cu persoane avind virsta peste 14 ani. Pentru probarea santajului, politistii au amenajat un adevarat studio de televiziune in casa pensionarului, unde urmau sa fie platiti santajistii, plasind mai multe telecamere si microfoane. Tot politistii au facut rost de 60 de milioane de lire in bancnote insemnate pentru flagrant. Cristina si Mihai au fost filmati in timp ce primeau banii, iar la iesirea din casa au fost arestati pentru extorcare. "Dintre cei doi, fata era cea mai hotarita si mai cruda, rece si cinica in formularea cererilor banesti", a declarat pensionarul, la ancheta. In urma unei perchezitii facute la domiciliul "perechii diabolice" - cum ii numeste cotidianul italian - politistii au descoperit zeci de casete video cu intilniri sexuale clandestine care au fost folosite in alte actiuni de santaj. SORIN CEHAN [21][pl.dll?rid=expresro] 