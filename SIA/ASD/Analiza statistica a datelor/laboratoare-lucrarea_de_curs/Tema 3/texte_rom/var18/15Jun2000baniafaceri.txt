 Bodo Hombach: "O treime din finantarile Pactului de Stabilitate in Balcani sint directionate spre Romania" Aflat intr-o vizita de lucru la Bucuresti, coordonatorul Pactului de Stabilitate in Balcani, Bodo Hombach, a declarat, ieri, la Palatul Victoria, ca sistemul financiar-bancar romanesc va fi sustinut in scopul revigorarii. "Un accent deosebit a fost pus, in cadrul discutiilor, pe sectorul financiar, iar noi vom sprijini masiv bancile particulare", a afirmat Hombach, in urma intilnirii avute cu premierul roman, Mugur Isarescu. Oficialul european a apreciat, in acest context, ca datele despre Romania indica o crestere economica semnificativa, de natura sa atraga recistigarea increderii investitorilor straini. "In cadrul Pactului de Stabilitate, Romania este activa in foarte multe locuri", a remarcat Bodo Hombach, precizind ca, in prezent, aproape o treime din totalul finantarilor pactului sint directionate catre tara noastra. De asemenea, coordonatorul Pactului de Stabilitate a anuntat ca, in cel mult 12 luni, va incepe aplicarea primelor proiecte de refacere a infrastructurii (n.r. - autostrazile Bucuresti-Cernavoda si Bucuresti-Giurgiu), in valoare totala de 337 milioane euro, pentru care au fost deja stabilite datele de incepere a licitatiilor. Referindu-se la potentialul turistic al Romaniei, Hombach a aratat ca acesta reprezinta o resursa importanta pe care guvernul roman trebuie s-o exploateze, cu sprijinul comunitatii europene. Oficialul european s-a aratat extrem de impresionat de Delta Dunarii, unde a facut o excursie, zilele trecute, la invitatia ministrului finantelor, Decebal Traian Remes, si a subliniat faptul ca pavilionul romanesc din cadrul Tirgului de la Hanovra a avut, pina acum, un foarte mare succes la turistii straini. OANA VLASCEANU Dupa numarul plingerilor depuse de investitori Valoarea preliminara a unitatilor FNI se ridica la 5.307 miliarde lei Ministrul functiei publice Vlad Rosca a anuntat ca, pina ieri dupa-amiaza, un numar de 189.767 de investitori FNI si-au depus plingerile la sediile politiei si prefecturilor. Cei mai multi s-au inregistrat in Bucuresti, 20.726, si in judetele Prahova, Dolj si Braila (toate cu peste 10.000 de plingeri depuse). Cele mai putine plingeri s-au inregistrat in Ilfov (46), Teleorman (476) si Arges (1073), valoarea unitatilor de fond calculata pina la ora anuntarii acestor date este de 5.307 miliarde lei. In judetul Bistrita Nasaud, numarul plingerilor a depasit dublul mediei pe tara, potrivit datelor comunicate de MFP. Ministrul Vlad Rosca a anuntat ca, desi termenul de depunere a plingerilor a expirat ieri, actiunea de inregistrare a acestora va continua si astazi in prefecturile si sediile politiei din tara. Tot astazi, guvernul va incerca sa centralizeze si sa analizeze aceste date in cadrul sedintei saptaminale. OANA VLASCEANU Depunatorii au cazut in plasa ingineriilor financiare Banii investiti la FNI "au facut pui" doar pe hirtie "Si-au scos si fostii colegi de-ai mei de la SRI, investitiile facute. Asta s-a intimplat inainte de perioada prohibita. E vorba de foarte putini colegi", a declarat, in exclusivitate pentru redactorul "Ev. Z", Ioan Lascu, seful Agentiei FNI Oradea (si totodata fost ofiter de Securitate si, ulterior, SRI). El spune ca dupa data de 8 mai, cind au aparut primele zvonuri cu privire la prabusirea fondului, fosti colegi de-ai sai de la Serviciul Roman de Informatii i-au cerut parerea: "M-au intrebat ce sa faca, sa scoata sau nu? Eu n-am stiut ce sa le zic. Citiva si-au scos, altii, nu. Eu nu. Si am avut discutii urite cu sora-mea, care mi-a spus «da' bine, mie de ce nu mi-ai spus nimic?». Acum ma si bucur pentru ca daca si-ar fi scos cineva din familia mea banii (impreuna cu sora si parintii, Lascu spune ca a investit in fond 150 milioane de lei - n.n.) acum as fi fost legat. Nici Lipovan (Petru Lipovan - fost ofiter de Securitate si SRI) nu a scos nimic si are in Fond cam 400 milioane de lei". Potrivit unui control al Directiei Generale a Finantelor Publice Bihor, din Agentia FNI Oradea au fost rascumparate, doar in perioada 8-16 mai, nu mai putin de 7,3 miliarde de lei, iar pe data de 16, alte circa 300 milioane de lei. Aceste date se bat cap in cap cu cele comunicate de catre Parchetul de pe linga Tribunalul Bihor si IPJ Bihor. Potrivit informatiilor facute publice in conferinta de presa de catre ultimele doua institutii, din Agentia locala ar fi fost rascumparate, in zilele de 15 si 16 mai, doar 29 milioane de lei, de catre un numar de cinci persoane. In masura sa descilceasca dilema cifrelor contradictorii este Ioan Lascu, seful Agentiei FNI Oradea: "In perioada respectiva, persoanele care si-au rascumparat investitiile le-au subscris concomitent, ceea ce inseamna ca platile au fost operate doar in scripte, iar nu in numerar. Care ar fi avantajul? In prospectul FNI se precizeaza ca sumele subscrise sint garantate 100%. Atunci, omul ce facea: dupa fiecare 90 de zile le retragea, pentru a le subscrie din nou in aceeasi zi si pentru a-i fi din nou garantate. Asta inseamna ca persoanele care si-au rascumparat investitiile sint unii si aceiasi cu cei care au subscris", ne explica Lascu. Potrivit acestei teorii, doar pe data de 16 au fost retrase 300 milioane de lei, pentru a fi reinvestite exact in aceeasi zi. Volumul de munca ar depasi, in opinia unor surse din Directia Generala a Finantelor Bihor, orarul unei singure zile. Prin urmare s-au scos 300 milioane de lei, dar ele nu puteau fi subscrise in decursul unei singure zile. Cum dupa 16 nu s-au mai facut plati de loc la FNI Oradea, rezulta ca, cel putin in parte, rascumpararile din 16 mai au fost facute preferential. Cum explica Ioan Lascu aceasta dilema? "Dar bine-inteles ca nu au putut fi recuperate si subscrise exact in aceeasi zi. Retrageai astazi si le subscriai miine. Iar unii probabil ca nu au mai apucat". In momentul de fata, politistii bihoreni impreuna cu lucratori ai Garzii Financiare ancheteaza natura acestor operatiuni: adica au fost facute doar in scripte asa-numitele operatiuni curente, ori in numerar, si atunci putem vorbi despre plati preferentiale? Important este ca Politia si Parchetul Bihor nu au pomenit nimic despre aceste date, limitindu-se doar la a confirma inca o data cifra de 29 milioane de lei, investitii recuperate preferential de catre un numar de cinci persoane: doua casierite, angajate FNI, col. (r.) Nicolae Popa (fost ofiter de Securitate si adjunctul sefului Corpului Gardienilor Publici), scriitorul Nicolae Istoc (membru PSDR Bihor) si Gheorghe Tamba (preotul din comuna bihoreana Miersig). OLIVIA STEER Lipseste una! Consiliul de Incredere al investitorilor FNI a primit doar doua oferte de administrare Comisia Nationala a Valorilor Mobiliare (CNVM) asteapta astazi de la membrii Consiliului de Incredere al FNI cele trei oferte de preluare a gestiunii fondului, ne-a declarat Mirel Tariuc, presedintele comisiei. Ca urmare a ridicarii licentei de functionare, ca societate de administrare, a SOV Invest, atit FNI, cit si FNA au ramas fara gestionar. Pentru a fi in acord cu legea, membrii Consiliului de Incredere al FNI trebuie sa obtina trei oferte de preluare a gestiunii de la companii de administrare din piata. "Sintem inca in negocieri si nu va putem dezvalui numele celor trei companii", ne-a declarat Gheorghe Negura, membru al Consiliului de Incredere. SAFI si Pact Invest au lansat oferte de preluare a gestiunii FNI A existat in interiorul pietei ideea articularii unui consortiu de societati de administrare care sa preia gestionarea activelor FNI, comsortiu format din mai multe companii specializate. Acesta ar evita posibila afectare a imaginii unei companii de administrare de "contaminarea" cu complicata afacere FNI si ar asigura o asteptata transparenta a administrarii. Totusi, desi Consiliul de Incredere al investitorilor FNI a trimis faxuri catre toate cele 17 companii de administrare de fonduri mutuale, numai 5 dintre acestea au raspuns, din care trei au refuzat. Se pare ca doua companii de administrare, Pact Invest si SAFI, au trimis deja ofertele, atrase probabil de comisionul de administrare a activului FNI, dar nici una nu este membra a Uniunii Nationale a Organismelor de Plasament Colectiv (UNOPC). Ideea de a se coagula un consortiu de companii de administrare a fost primita cu rezerva de membrii UNOPC, care au serioase indoieli ca se va putea rezolva rapid problema spinoasa a aflarii numarului de investitori. LIDIA MOISE 