 La Hunedoara Hacuit cu 30 de lovituri de cutit Gabriel Urzica, un tinar de 16 ani, a fost descoperit miercuri dupa- amiaza, mort in apartamentul in care locuia. Tinarul avea numeroase urme de cutit pe corp si gitul taiat. Cel care l-a gasit a fost chiar tatal baiatului. Politia din Deva a reusit identificarea criminalului in circa jumatate de ora. Victima a fost injunghiata si dupa ce a murit Trupul baiatului era sfirtecat de circa 30 de lovituri de cutit. Imaginea care s-a aratat tatalui era de cosmar. Liviu Urzica a chemat salvarea, dar era prea tirziu. Politia a sosit la fata locului si in scurt timp a transportat cadavrul lui Gabi la morga. Medicul legist sef al Biroului de medicina legala, Dan Marculescu, ne-a declarat: "L-am gasit cazut pe o parte, iar in zona pectorala, pe partea stinga, avea multiple lovituri de cutit, cred ca in jur de 20 sau 30 de lovituri. Erau atit de multe incit, la o prima examinare, nici nu le-am putut numara. Din cauza faptului ca multe dintre lovituri sint penetrante in cavitatea toracica, cred ca a murit instantaneu. De asemenea este posibil ca victima sa fi fost injunghiata si dupa ce a murit. Acest lucru ne indica clar ca avem de-a face cu un bolnav psihic" Vecinii l-au identificat drept suspect pe unchiul baiatului "L-am trimis pe fiul meu sa duca gunoiul si cind s-a intors mi-a spus sa vin repede jos pentru ca tatal lui Gabriel l-a gasit pe acesta injunghiat. Nu mi-a venit sa cred. Am coborit repede si am constatat ca intr-adevar asa era", spune Ioan Beler, un vecin de scara cu familia Urzica. Acesta mai precizeaza ca a fost rugat de tatal copilului ucis sa fuga imediat la alimentara unde lucreaza mama baiatului pentru a o anunta. "Mama baiatului mi-a spus ca a plecat la serviciu in jurul orei 13.00 si l-a lasat pe Gabriel acasa cu unchiul sau. Desi era imbracat in haine de casa c"nd l-am lasat, acum cind l-a gasit politia era imbracat in bocanci si cu fisul pe el. Eu stiu ca acel unchi este cam nebun si a fost de mai multe ori internat in spitale de psihiatrie", spune Ioan Beler. Unchiul criminal a fost prins in 30 de minute Sandu Urzica a fost gasit la nici jumatate de ora dupa descoperirea cadavrului, in subsolul bisericii de linga Banca Comerciala din Deva. Biserica se afla in constructie si este inconjurata de un teren viran. Este situata la o distanta apreciabila de locuinta victimei, aflata pe Aleea Saturn. Acesta a fost retinut de politie, iar in urma unui prim examen, medicul legist Dan Marculescu a constatat ca Sandu Urzica avea picioarele pline cu singe. "Era plin de singe pina la glezne ca si cum s-ar fi balacit in singele victimei", spune Dan Marculescu. Surse din cadrul Inspectoratul de Politie Judetean, care au preferat sa ramina anonime, sustin ca Sandu Urzica, dind dovada de tulburari comportamentale grave, nu a fost deloc cooperant cu politia in primele ore ale anchetei. Acesta cerea mereu apa, tigari si spunea ca nu poate da prea multe informatii, pentru ca are o durere in suflet. Pe numele lui Sandu Urzica a fost emis miercuri seara un mandat de arestare pe 30 de zile. LUCIAN STANCIU Curtea Suprema de Justitie Suceava da dovada de zel Doi ani de inchisoare pentru un pumn in gura Suceveanul Niculai Nistor, in virsta de 28 de ani, din comuna Vicovu de Sus, trebuie sa se prezinte astazi la penitenciar, pentru a ispasi o condamnare care frizeaza absurdul. Gasit nevinovat de trei instante la rind, tinarul sucevean, care in urma cu doi ani si-a lovit un consatean, cu care ulterior s-a impacat, a fost condamnat in luna aprilie de Curtea Suprema de Justitie, in urma unui recurs in anulare facut de procurorul general al Romaniei. Libertatea lui Nistor s-a aflat, timp de doi ani, "suspendata" intre doua articole ale Codului penal: 181 si 182. Primul vizeaza infractiunea de vatamare corporala si stipuleaza ca "impacarea partilor inlatura raspunderea penala". Al doilea, care se refera la vatamarea corporala grava, vizeaza, printre altele, infractiuni care conduc la pierderea unui organ sau infirmitate permanenta a victimei. In acest caz, autorul infractiunii este pedepsit fara a se tine cont de o eventuala impacare. Niculai Nistor nu este doar o victima a legii care nu admite interpretari in functie de diverse situatii. Desi nu este un recidivist, el va intra in rindul raufacatorilor, stind doi ani in puscarie alaturi de mari criminali, pentru ca, in cazul lui, procurorii au dat dovada de un exces de zel rar intilnit iar judecatorii de la Curtea Suprema au vrut sa para mai orbi decit legea. CHRISTIAN LEVANT Niculai Nistor, de 28 de ani, din comuna Vicovu de Sus a fost condamnat la doi ani de inchisoare de catre Curtea Suprema de Justitie Suceava. Povestea lui Niculai Nistor incepe pe 15 august 1997. Aflat in barul "Doi cocosi", din municipiul Radauti, Niculai Nistor l-a lovit cu pumnul peste gura pe Paul Viorel Olenici, provocindu-i acestuia "leziuni ce au necesitat un numar de cinci-sase zile de ingrijiri medicale", conform referatului de terminare a urmaririi penale intocmit de Politia municipiului Radauti. Viorel Olenici, in urma loviturii primite s-a ales cu doi dinti rupti si cu alti doi dislocati, iar ulterior a mai primit inca 19 - 20 de zile de ingrijiri medicale. In timpul cercetarii, Niculai Nistor si-a recunoscut fapta, dar a motivat ca a fost provocat "aspect ce nu s-a putut verifica, de fata nefiind martori", conform aceluiasi referat al politiei. Ulterior, la inceputul acestei luni, singurul martor prezent, Gheorghe Mutescu, a sustinut varianta lui Niculai Nistor referitoare la provocare. Mutescu nu a putut fi audiat la vremea intocmirii dosarului deoarece, imediat dupa intimplarea de la "Doi cocosi", a plecat la munca in Iugoslavia, intorcindu-se in acest an. Ca urmare a leziunilor suferite de Olenici, Niculai Nistor a fost trimis in judecata pentru savirsirea infractiuni de vatamare corporala grava. Procurorii si judecatorii romani nu au cazut inca e acord daca scoaterea a doi sau trei dinti reprezinta slutire Niculai Nistor a fost acuzat de savirsirea infractiunii de vatamare corporala grava. Incadrarea juridica facuta de politie a fost motivata prin aceea ca victima a fost slutita. In momentul de fata, exista numeroase controverse intre juristi (chiar si intre procurorii si judecatorii de la aceleasi institutii) romani, care nu reusesc sa cada de acord daca scoaterea a doi sau trei dinti in urma unei agresiuni reprezinta slutire si se incadreaza la articolul 182 Cod Penal. In cazul unei astfel de incadrari juridice, lucru foarte important, impacarea partilor nu duce la suspendarea procesului. O astfel de situatie, impacarea, poate avea loc daca o agresiune este incadrata, spre exemplu, la art. 181 Cod Penal si considerata ca vatamare corporala. Cert este ca, fapta lui Niculai Nistor a fost incadrata la art. 182 Cod Penal, iar el a fost trimis in judecata pentru savirsirea acestei infractiuni de vatamare corporala grava. Parchetul a cerut judecarea cauzei deoarece "fondul nua fost rezolvat" Procesul a inceput la Judecatoria Radauti si, chiar la primul termen, Niculai Nistor si Viorel Olenici s-au prezentat in fata instantei si au afirmat ca s-au impacat. Olenici a spus ca: "m-am impacat cu inculpatul cu urmatoarele precizari: nu a fost necesara extragerea dintilor aratati in actele medicale si nu consider ca am suferit o slutire si doresc sa inceteze acest proces". Luind act de impacarea partilor, Judecatoria Radauti a hotarit schimbarea hotaririi juridice, din 182 Cod Penal in 181 Cod Penal si achitarea lui Niculai Nistor. Fata de aceasta decizie, Parchetul de pe linga Judecatoria Radauti a introdus apel, in care mentioneaza ca solicita "casarea sentintei cu dispunerea rejudecarii cauzei de catre judecatorie, pentru motivul ca nu au fost audiati decit partea vatamata si inculpatul si, ca atare, fondul cauzei nu a fost rezolvat, urmind ca prima instanta, dupa administrarea probelor, sa solutioneze cauza sub aspectul savarsirii infractiunii de vatamare corporala grava prev. de art. 182 CP" . Deci, in apelul semnat de procurorul Viorel Popescu, se cere practic si judecarea cauzei deoarece "fondul nu a fost rezolvat". Tribunalul Suceava a respins apelul si, in hotarirea pronuntata in iunie 1998, a mentinut decizia Judecatoriei Radauti. In decizia tribunalului se mentioneaza ca "din actele medicale, rezulta ca leziunile dentare cauzate partii vatamate pot fi substituite prin protezare fixa si nu constituie slutire". Parchetul a facut recurs, iar Curtea de Apel Suceava a respins recursul ca nefondat mentinind hotaririle instantelor anterioare. Atit la Tribunalul Suceava cit si la Curtea de Apel, Niculai Nistor nu a fost audiat, deoarece caile de atac au fost respinse ca nefondate. Curtea Suprema a inlocuit incadrarea de vatamare corporala intr-una grava Odata cu hotarirea Curtii de Apel Suceava, din 30 noiembrie 1998, Niculai Nistor (despre care politia spunea ca "nu poseda antecedente penale, are un comportament normal in familie si in societate") credea ca toata povestea a luat sfirsit. Totusi, in cursul anului trecut, Parchetul General a introdus recurs in anulare la Curtea Suprema de Justitie. In recurs se apreciaza ca instanta a gresit in momentul schimbarii incadrarii juridice a faptei si se solicita "admiterea recursului in anulare, casarea hotaririlor si rejudecarea cauzei". Pe 20 aprilie 2000, Curtea Suprema de Justitie a admis recursul in anulare si a schimbat incadrarea juridica, din infractiunea de vatamare corporala prevazuta de art. 181 in infractiunea de vatamare corporala grava prevazuta de art. 182. Niculai Nistor a fost prezent la acest termen dar nu a fost chestionat despre fondul problemei. In ciuda solicitarii Parchetului General, care ceruse rejudecarea cauzei, Curtea Suprema de Justitie l-a condamnat pe Niculai Nistor la doi ani inchisoare, fara a-i da invinuitului posibilitatea sa se apere. In mod normal, Curtea Suprema de Justitie, in conditiile in care a admis recursul in anulare, trebuia sa caseze sentintele instantelor anterioare si sa trimita cauza spre judecare la prima instanta, adica Judecatoria Radauti, asa cum a cerut, de altfel, si Parchetul General. Acest lucru nu s-a intimplat, iar Niculai Nistor a fost condamnat, practic, fara a fi judecat. TIBERIU AVRAM Este posibil ca judecatorii de la Judecatoria Radauti sa fi gresit cind au hotarit schimbarea incadrarii juridice. Poate au gresit si judecatorii de la Tribunalul si Curtea de Apel Suceava, care au mentinut hotarirea instantei radautene. Poate Niculai Nistor este vinovat, sau poate nu. Indiferent daca este vinovat sau nu, Niculai Nistor avea si are dreptul sa fie judecat, sa prezinte probe si martori in apararea sa. S-a putut vedea in rindurile anterioare ca atit Parchetul Radauti cit si Parchetul General au solicitat "rejudecarea cauzei", lucru care nu s-a intimplat. Dupa ce a fost condamnat, Niculai Nistor a depus o cerere la Curtea Suprema de Justitie prin care cere suspendarea executarii sentintei, tinind cont de faptul ca nu are antecedente penale si, pina acum, a avut un comportament exemplar in societate. Curtea Suprema de Justitie a acceptat, cel putin deocamdata, doar aminarea executarii pedepsei, cu trei luni de zile, de pe 15 septembrie pina pe 15 decembrie, luind in calcul faptul ca Niculai Nistor trebuie sa-si rezolve problemele familiale, el avind o fetita de un an si o luna, iar sotia lui nu putea lucra pina in urma cu putin timp. Niculai Nistor va face in zilele care au mai ramas demersuri pe linga Curtea Suprema de Justitie, deoarece, asa dupa cum ne-a declarat "vreau doar ca acest caz sa fie judecat, sa pot si eu sa ma apar". Biroul de presa al CSJ ne-a declarat ieri cajudecatorii si-au facut datoria si au judecat cazul Nistor in litera si spiritul legii. Bomba cu sifilis Zeci de bucuresteni au fost infectati de prostituata Ana Maria Linguraru O prostituata bolnava de sifilis a fost retinuta miercuri seara de catre politistii bucuresteni, in timp ce aceasta incerca sa acosteze clienti pe Calea Vacaresti. Dupa ce au ajuns la sediul Politiei Capitalei, in timpul primelor investigatii, oamenii legii au aflat ca tinara prostituata Ana Maria Linguraru (19 ani) suferea de sifilis. Politistii nu cunosc inca numarul barbatilor care s-au pricopsit cu sifilis, in urma contactelor sexuale cu Ana Maria Linguraru, insa "fetita" le-a declarat ca a facut sex cu sute de barbati contra unor sume cuprinse intre 50 si 100 de mii de lei. Prostituata le-a mai spus anchetatorilor ca multi dintre clientii sai au facut sex fara sa foloseasca prezervativul, astfel incit politia banuieste ca exista zeci de barbati care s-au imbolnavit de sifilis. Ana Maria Linguraru a fost arestata pentru prostitutie si pentru raspindire cu buna stiinta de boli venerice. DANIEL NEAMU PETRISOR CANA Avocatul Bodea a cistigat procesul cu judecatorul Magistratii ieseni s-au confruntat ieri cu un caz deosebit si au dat o solutie unica in istoria Palatului de Justitie. Un avocat iesean a fost judecat de Tribunalul Iasi sub acuzatia de ultraj la instanta, deoarece a jignit judecatorul in timpul unui proces. Potrivit actului de acuzare, avocatul Ioan Bodea (46 de ani), a fost sanctionat in mai multe rinduri pe motiv ca facea afirmatii deplasate referitoare la instanta de judecata. Pe 7 decembrie 1999, in timpul unui proces, a refuzat audierea unui martor, pe care l-a si scos din sala, spunind presedintelui de complet ca respectivul martor va fi audiat atunci cind va dori el. Ioan Bodea l-a acuzat pe judecator ca nu stie carte si ar fi necesar ca acesta sa reia studiul Codului Penal si a legilor romanesti. Presedintele completului i-a cerut avocatului buletinul, pentru a-i intocmi un proces verbal de amenda. "Doriti sa participati la ziua mea onomastica?", l-a intrebat avocatul pe judecator. In aceste conditii, avocatului Ioan Bodea i s-a intocmit dosar penal. El a fost trimis in judecata pentru ultraj dar a obtinut o achitare, pe motiv ca nu prezinta pericol social. Cazierul nu-i va fi "patat", deoarece instanta de judecata a dispus obligarea lui Ioan Bodea la plata unei amenzi administrative, in valoare de un milion de lei. CATALIN DUMITRESCU Dupa ce hotii au furat instalatiile de semnalizare, Personalul 8032 a deraiat Trenurile pe ruta Bucuresti - Constanta au ajuns ieri cu intirziere la destinatie dupa ce una din linii a fost blocata de un tren care a deraiat. Personalul 8032 de pe ruta Fetesti - Bucuresti nu a mai ajuns, ieri dimineata, la ora obisnuita in gara Obor. Trenul s-a oprit la citiva kilometri de statie, dupa ce locomotiva a sarit de pe sine. Pentru ca trenul avea viteza mica, vagoanele pline cu calatori nu au fost angrenate in accident, astfel ca nu s-au inregistrat victime. In urma cercetarilor, s-a constatat ca instalatiile de semnalizare ale trenului fusesera furate, motiv pentru care, acarul de serviciu nu a avut nici cum sa vada si nici timp suficient pentru a schimba manual macazele. "In jurul orei 1.30, hotii au iesit «la produs». Nu este ceva nou. Zilnic, rapoartele primite din teritoriu arata ca se comit 10-15 furturi", ne-a declarat ieri Mihai Necolaiciuc, director in cadrul Ministerului Transporturilor. El ne-a mai spus ca, pentru a nu pune in pericol siguranta circulatiei, angajatii CFR merg de-a lungul sinelor si verifica manual instalatiile. "Pina acum furau cite o placuta, cite un cablu telefonic, pe care apoi il imparteau. Nu era atit de grav. Acum insa nu numai ca au descoperit niste bobine «numai bune de furat», pentru ca inglobeaza citeva kilograme bune de cupru, dar si-au schimbat si modul de operare. Fura pe mai multe fronturi, situatie in care oamenii de serviciu nu mai fac fata", a adaugat Necolaiciuc. Pe linga ancheta politiei, declansata ieri dimineata, conducerea SNTCF a declansat si o ancheta interna pentru a verifica modul in care acarul de serviciu si-a indeplinit atributiile. MIHAELA BALEA IULIANA ANGHEL Inca un jaf la "Casa Romana" Trei indivizi mascati au tilharit, miercuri seara, un angajat al casei de schimb valutar "Casa Romana". Victima celor trei, Mihai Bilea, colecta banii de la punctele de lucru ale firmei. In momentul in care barbatul iesea dintr-un punct de lucru situat pe soseaua Pipera, trei idivizi, imbracati in combinezoane negre si cu capetele acoperite de cagule, au coborit dintr-un autoturism acoperit cu prelata si l-au atacat. Desi Bilea era insotit de un bodyguard si de casiera, atacatorii l-au lovit in cap si i-au luat o geanta in care se aflau in jur de o suta de milioane de lei. "Dupa modul de actionare, se pare ca a fost un plan bine pus la puct, atactorii stiind ca cel agresat venea de obicei seara sa ia banii de la casa de schimb", ne-au declarat surse din Politie. Dupa jaf, cei trei indivizi s-au urcat intr-un autoturism marca "Opel" si au fugit. Bilea a fost internat la Spitalul de Urgene "Floreasca" cu un "traumatism cranio-cerebral cu plagi contuzii si cu fractura partea dreapta". Cei trei tilhari sint cautati de Politie. (P.C., D.N.) Pentru ca nu a iesit mai repede din cabina WC-ului, Doi tigani au injunghiat un student la medicina Discoteca Arcobaleno este situata in curtea caminului de la Facultatea de Medicina din Craiova si se bucura de un mare interes in rindul studentilor. In ultima vreme, aici vin insa foarte multi tigani din cartier. Miercuri noaptea, studentul medicinist Octavian Dinu a fost injunghiat de doi tigani. Aflat acum in Spitalul Judetean Dolj, studentul povesteste cum s-au derulat faptele: "M-am dus la WC, in jurul orei 1.30, si am auzit din cabina mai multe voci care spuneau sa ies repede. Le-am spus ca este ocupata cabina si, dupa citeva minute, am iesit. In fata mea erau doi tigani care au inceput sa urle la mine, dupa care au scos cutitele si m-au taiat. Prima lovitura am simtit-o pe fata, apoi au urmat altele pe tot corpul si m-am prabusit intr-o balta de singe". In timpul scandalului, desi discoteca era plina de tineri, nimeni n-a intervenit pentru a-l ajuta pe studentul ranit decit dupa ce tiganii au plecat din discoteca. Salvarea l-a dus pe Octavian la spital, insa politistii au inceput investigatiile abia ieri la prinz. De pe patul spitalului, studentul nu crede ca agresorii vor fi prinsi, mai ales ca el este convins ca nu-i va putea recunoaste. ION SPANU Ofiter din IPJ Cluj, trimis in judecata pentru ca a produs, mort de beat, un grav accident de circulatie Locotenentul Husa a lasat ologi doi soti Parchetul Militar Cluj a finalizat cercetarile si a dispus trimiterea in judecata a unui ofiter instructor al IPJ Cluj. Beat, la limita comei alcoolice, ofiterul a accidentat grav o familie aflata intr-un autoturism care circula regulamentar. Desi testele indica o alcoolemie - aflata in scadere - la o ora dupa accident, de 2,80 la mie, ofiterul spune ca a baut doar o bere. Tribunalul Militar Cluj va judeca dosarul de dubla vatamare corporala grava din culpa si conducere in stare de ebrietate instrumentat de Parchetul Militar locotenentului Florin Husa, ofiter instructor al IPJ Cluj. In 16 august 1999, ofiterul care conducea autoturismul personal CJ-98-AFH, pe soseaua Dej-Gherla indreptindu-se spre Cluj, a trecut pe celalalt sens de circulatie pe care rula un alt autoturism. Incercind sa evite impactul cu masina locotenentului, Claudiu Codrut Ciurar, soferul autoturismului care venea din celalalt sens, a trecut pe banda pe care ar fi trebuit sa ruleze autoturismul ofiterului. Cu toate acestea accidentul nu a fost evitat deoarece locotenentul Florin Husa a revenit la rindul sau, pe aceeasi banda, intrind frontal in autoturismul lui Claudiu Ciurar. Urmarile unui accident stupid In urma coliziunii, doi dintre pasagerii Daciei conduse de Ciurar au fost grav accidentati. Transportati de urgenta la Spitalul Orasenesc Gherla, din cauza gravelor traumatisme suferite, cei doi soti Lacatus au fost mutati la Clinica de Chirurgie I din Cluj unde au fost supusi unor complexe interventii chirurgicale. Mai bine de doua luni si jumatate, cei doi soti le-au petrecut in clinica clujeana. Totalul perioadei de ingrijiri medicale necesitate de cei doi depaseste 120 de zile. Nici macar acum, la mai bine de un an de la accident, sotii Lacatus nu pot merge. In urma accidentului, ambele autoturisme au fost grav avariate. La putin timp de la producerea accidentului, lt. Florin Husa i-a oferit lui Ciurar o alta masina, pentru ca acesta sa declare ca el a produs accidentul, lucru pe care acesta l-a refuzat. Cit poate bea un politist Testul cu fiola, probele si contraprobele biologice (singe) recoltate celor doi soferi implicati in accident au scos la iveala faptul ca Claudiu Ciurar avea in momentul accidentului alcoolemie "zero", in timp ce politistul era "mort de beat". Din buletinul de analiza toxicologica 4459/IX/a/869 din 18 august 1999 al Laboratorului de Medicina Legala (LML) Cluj rezulta ca in data de 16 august, la ora 23.10, la mai bine de o ora de la accident, lt. Florin Husa avea o alcoolemie de 2,80 la mie. Cea de-a doua proba, recoltata la 24.10, la mai bine de doua ore de la eveniment, releva o alcoolemie de 2,60. Cum dispar probele unui politist Un alt dosar de cercetare penala, paralel cu cel pentru conducere in stare de ebrietate si vatamare corporala, a intrat in cercetare deoarece vizeaza disparitia probelor din primul dosar. In imprejurari ciudate, in data de 23 august 1999, la cinci zile de la accident, la Laboratorul de Medicina Legala Cluj s-au depus doua formulare de buletine de examinare clinica pentru intoxicatie si recoltarea probelor biologice pentru Florin Husa, datate 16 august 1999, parafate si semnate, aparent, de acelasi medic al spitalului. Rezultatul celor doua buletine indica alcoolemia "zero". La ordinul locotenentului, un subofiter de politie a ridicat pe semnatura copiile celor doua buletine de expertiza toxicologica. Practic, s-a incercat inlocuirea celor doua buletine de analiza cu altele efectuate pe singe recoltat la citeva zile de la producerea accidentului. Cu toate acestea, datorita faptului ca buletinele de analiza se intocmesc in dublu exemplar, iar duplicatele exista, precum si a faptului ca dupa producerea accidentului politistul care a efectuat cercetarea a dispus si efectuarea testului cu "fiola", eforturile lt. Florin Husa au fost zadarnice. El a fost trimis in judecata si urmeaza a fi judecat pentru vatamare grava a celor doua persoane si conducerea pe drumurile publice cu o alcoolemie care depaseste 1 la mie. Pina in prezent, ofiterul nu a fost judecat de catre superiorii sai in cadrul unui consiliu de onoare, motiv pentru care ofiterul isi mentine in continuare calitatea de politist. EMANUEL CIOCU Argumentele lui Vlaicu, apa de ploaie "Evenimentul zilei" a prezentat saptamina trecuta o hotarire de guvern emisa pe furis in luna septembrie, care permite vinzarea unor imobile din administrarea Regiei Autonome "Administratia Patrimoniului Protocolului de Stat". Asa cum am mai spus, Hotarirea de Guvern 854/2000 privind organizarea si functionarea RAAPPS imparte imobilele aflate in administratia regiei intre domeniul public si cel privat al statului. Cele trecute in domeniul privat al statului pot fi instrainate, am afirmat in articolele noastre. Reactia directorului RAAPPS, Aurel Vlaicu a fost una virulenta. El ne-a trimis o dezmintire, pe care am si publicat-o, in care neaga cu tarie ca imobilele in cauza s-ar putea vinde, invocind o serie de acte normative. Noi am spus ca proprietatea privata a statului poate fi instrainata, iar el a raspuns ca RAAPPS nu poate vinde decit cu aprobarea guvernului. De fapt, el a raspuns la o intrebare care nu i-a fost pusa niciodata. RAAPPS nu cunoaste semnificatia termenului "tranzactii imobiliare" Aurel Vlaicu afirma: "Faptul ca RAAPPS administreaza, ca orice alta regie, proprietati private ale statului, nu inseamna ca acestea au fost sau pot fi instrainate". Precizam ca imobilele din proprietatea privata a statului aflate in administrarea RAAPPS pot fi vindute. Aceasta pentru ca imobilele transferate din domeniul public in domeniul privat al statului sint practic incluse in circuitul civil si, astfel, pot face obiectul instrainarii. Prioritate la cumpararea unor astfel de imobile au chiriasii. Nu mai e nevoie decit de un ordin al Secretariatului General al Guvernului. Nu intelegem de ce am fost pusi la colt de Aurel Vlaicu pentru ca noi nu am afirmat niciodata ca RAAPPS vinde de una singura. Noi am spus ca aceste imobile nu mai sint protejate de caracterul public al proprietatii. "RAAPPS nu are in obiectul sau de activitate, conform HG nr. 854/2000, vinzarea de locuinte sau vile de protocol, deci nu poate vinde nici un fel de spatii locative", mai spune Aurel Vlaicu in dezmintirea sa. Insa la obiectul de activitate al regiei, hotarirea citata prevede la art. 5 "operatiuni imobiliare", iar in regulamentul de organizare si functionare al RAAPPS se prevede si mai clar: "tranzactii imobiliare". Dupa stiinta noastra, asta inseamna si vinzare de imobile. Miliardarii au depus deja cereri de cumparare Dealtfel, insusi Aurel Vlaicu sustine ca RAAPPS "are dreptul si obligatia de a vinde unele active la solicitarea beneficiarilor unor contracte de inchiriere, de locatie de gestiune sau de asociere in participatiune". Ar fi de facut o precizare: multe vile de lux, de exemplu cele de la Snagov sau din statiuni, nu sint inchiriate pentru locuit, ci pentru asa-zise activitati comerciale (prestari servicii in domeniul turistic). In realitate, mare parte dintre aceste vile sint folosite ca locuinte. Multi dintre patronii firmelor care au inchiriat de la RAAPPS au depus cereri pentru cumpararea lor, fapt recunoscut oficial si de directorul Aurel Vlaicu. Acesta a spus ca este dreptul chiriasilor sa inainteze cererile, dar ca el nu le poate vinde. E greu de crezut ca oameni de afaceri de talia lui George Copos- patronul grupului Ana si presedintele clubului de fotbal Rapid, Vladimir Cohn- vicepresedintele Consiliului de Administratie al clubului Dinamo, Alexandru Bittner- patronul unor firme de investitii si consultanta financiara sau societati ca Romcontrol, Midas Construct, Davidoff ori Asociatia Generala a Vinatorilor si Pescarilor Sportivi au innebunit cu totii si s-au dus aiurea pe capul lui Vlaicu sa-i ceara vilele, mai ales ca toti au depus cererile in luna noiembrie. Adica imediat dupa intrarea in vigoare a Ordonantei de Urgenta nr.168/2000. Despre ordonanta aceasta aminteste si Aurel Vlaicu acuzindu-ne ca am fortat in mod evident legatura ei cu RAAPPS "intrucit ordonanta se aplica tuturor regiilor autonome". Noi am face urmatoarea completare: tuturor regiilor, deci si RAAPPS. Directorul RAAPPS sustine ca regia nu a facut altceva decit sa isi desfasoare activitatea cu respectarea stricta a prevederilor legale, ca delimitarea patrimoniului regiei in public si privat a fost "o cerinta impusa de Legea 213/1998, reprezentind totodata o necesitate stringenta". Nu mai socotim anii trecuti de la aparitia legii si pina la emiterea hotaririi de guvern ca o "necesitate stringenta", dar ne intrebam cu ce folos se face impartirea in domeniu public si in domeniu privat, daca nu se schimba nimic? Guvernul da acte normative doar ca sa se afle in treaba. SORIN CEHAN NARCISA IORGA 