 La nunta de argint a lui Gheorghe Simion, Inflatie de copii-minune Gheorghe Simion, antrenorul lotului reprezentativ de box, si-a serbat simbata seara implinirea a 25 de ani de la casatorie. Nunta de argint a puternicului om de box, tatal celor mai valorosi pugilisti amatori ai Romaniei, Dorel si Marian, a inceput in strada, pe bulevardul Constantin Brincoveanu numarul 113, in fata blocului V6. Pe spatiul verde din fata imobilului in care familia Simion locuieste de peste un sfert de veac, Gheorghe a amenajat citeva masute de unde trecatorii si vecinii se puteau alimenta in timp ce ascultau manelele la moda. "Aici, la mine acasa, ma simt cel mai bine. Am facut aceasta mica serbare pentru prietenii de suflet si pentru vecini", a spus Simion-senior, in timp ce dadea ultimele indicatii ospatarilor de ocazie, alesi dintre prietenii de familie. La ora 16.30 fix, muzicantii au inceput spectacolul, acordurile melodiilor interpretate de Adrian Copilul Minune sau Dan Armeanca atragind in jurul meselor, care gemeau de delicatese, aproape 200 de persoane. "Baietii si fata mea sint de valoare" Dupa un aperitiv usor, care a fost repede "rezolvat" de spectatori, Gheorghe a dat ordin sa fie aduse bucatele cele mai alese. Intr-o clipita si-au facut aparitia doi berbeci facuti la protap, un purcelus de lapte rumenit la cuptor si doi fazani impanati cu slanina de Oas. Trei butoiase cu muraturi erau pregatite pentru orice eventualitate. Setea a fost stinsa cu vin alb nobil, Jidvei Premiat, promotia 1989, si multe racoritoare. Intre imbucaturi, mesenii s-au aparat de ger cu palinca de Sapinta. Pentru cei mai simandicosi, gazda a oferit o lada cu 12 sticle de whisky Chivas Regal, adus special din Marea Britanie. Marian Simion, campion mondial si vicecampion olimpic, a fost invitat pe scena pentru a cinta alaturi de Adrian Copilul Minune. In acel moment s-a dat liber si la dedicatii. "Baietii si fata mea sint de valoare" a fost prima melodie solicitata de mirele Gheorghe. Tot la cerere, ineditul duet Marian - Adrian a interpretat una dintre cele mai cunoscute manele, "Dusmanii imi poarta pica, dar n-au valoarea mea". Bambina l-a rasplatit regeste pe Dan Armeanca Respectind obiceiul strabun in cele mai mici detalii, mirele, citiva lautari si membrii familiei s-au deplasat la casa nasilor, pentru a-i invita la nunta. Pentru nuni, mijlocul de transport a fost ales pe sprinceana: limuzina alba, Cadillac Imperial, inchiriata special. La revenirea in Brincoveanu, atmosfera a luat foc. Invitatii si lautarii ramasi la domiciliu i-au recunoscut imediat pe cei alesi de miri pentru a le fi parinti spirituali. "Mama, e chiar Bambina", au strigat voiosi muzicantii. Nasii, respectiv familia Alexandru, se bucura de celebritate. Se spune despre Bambina ca este una dintre cele mai bogate femei din Romania, ea fiind regina florareselor. Opulenta aratata de Bambina si Biboi a fost apreciata de invitati: bijuterii din aur din belsug, haine scumpe, mantouri de vizon. Pentru inspiratia de care a dat dovada interpretind unul dintre cintecele preferate ale nasei, Dan Armeanca s-a ales cu o mare suma de bani, oferita cu marinimie de Bambina. "Sa moara mama, ce frumoasa e mireasa!" Mireasa, doamna Floarea, a venit la petrecere imbracata tot intr-o haina de blana de vizon. "Sa moara mama, ce frumoasa e mireasa! Nici nu zici ca are patru copii, toti mari", au apreciat citiva dintre petrecareti. Mindru de consoarta sa si de nasi, Gheorghe a dat cu larghete bani la lautari. Marian si Dorel, ajutati de Claudiu Cristache, nou component al lotului reprezentativ de box, au facut ordine printre trecatorii care se imbulzeau sa le vada cit mai de-aproape pe Bambina si Floarea. La microfon s-au mai perindat Elvis, Dorel de la Popesti, Sorinel Pustiu' si Viorel de la Constanta. "Am venit sa cintam din placere. Gheorghe Simion si baietii sai sint mari valori. Noi sintem buni prieteni", a comunicat Dan Armeanca, in momentul in care a fost intrebat cit au primit de la mire pentru prestatia lor. "Vreau sa stie-ntr-o suflare/Gheorghe este cel mai tare/Si sa stie tot poporul/Gheorghe este antrenorul/El si cu baietii lui/Campionii secolului!", au improvizat lautarii. Dedicatia cea mai solicitata insa a fost pentru mire. Maneaua "Alo, madam, alo cheri/Sint multumit de-ai mei copii" a fost cel mai des ascultata. "Am cheltuit 400 de milioane" Petrecerea a continuat pina spre ora 20.00, apoi sarbatoritii au plecat sa se aranjeze pentru marea nunta, care a avut loc, in prezenta altor 200 de invitati, la sala polivalenta a Hotelului Bucuresti. "Am cheltuit pentru aceasta nunta aproape 400 de milioane de lei, incluzind si cadourile pentru nasi si familia acestora", ne-a spus Simion-senior. Nunta de argint cu dar s-a spart abia spre dimineata. LAURENTIU CIORNEI Petrecere prilejuita de botezul micutului David Narcis Raducan Fotbalistii au pus bancnote in sutienul unei blonde cu sini generosi Fotbalistul Narcis Raducan si sotia sa, Oana, au trait simbata un moment fericit. Dupa ce in mai 1997 au spus "da" in fata ofiterului starii civile, iar pe 5 iunie 1999, in ziua meciului Romania-Ungaria (2-0), au facut cununia religioasa si nunta propriu-zisa, la sfirsitul saptaminii trecute si-au botezat copilul l Botezul micutului David Narcis, in virsta de o luna, a avut loc simbata, la biserica "Sf. Silvestru" din Bucuresti l Nasii copilului sint Ioana si Ion Martis, fostul patron al divizionarei secunde Diplomatic Focsani l Narcis n-a fost invoit de Cosmin Olaroiu, tehnicianul de la FC National, de la antrenamentul de simbata dimineata. "De-abia am terminat si am alergat la biserica. Am avut o sedinta de pregatire axata pe partea fizica. Abia mai pot sa merg", se vaita Narcis, in fata bisericii l Slujba religioasa a fost oficiata de parintele Galeriu, alegerea bisericii pentru fericitul eveniment nefiind intimplatoare. La "Sf. Silvestru" si-au botezat copiii si Gica Popescu si Gica Hagi l In biserica, mai multe persoane nu s-au putut abtine si au discutat cu voce tare, unele dintre ele avind ceva de vorbit chiar la telefonul mobil. Un preot s-a apropiat de un grup pus pe taclale si l-a atentionat: "Va dau cartonasul galben! Ce-i cu galagia asta? Pai..." l La slujba, o figura aparte a constituit-o preparatorul fizic Florentin Marinescu, despre care se spune ca-ti poate rupe capul cu o singura lovitura. Sensei Marinescu se afla momentan in staff-ul formatiei FC National si a fost insotit la biserica de o superba tinara in virsta de 21 de ani. Amorezii se tineau tandru de minute si isi lipeau, din cind in cind, trupurile in fata preotului care oficia slujba l Masa si dansul au avut loc la Restaurantul Ambasador, peste 80 de persoane petrecind pina spre dimineata. N-au lipsit coechiperii de la FC National, noul antrenor Cosmin Olaroiu, dar si cel vechi, Marius Lacatus. Cei doi nici macar nu s-au salutat pe parcursul celor citorva ore in care s-au aflat impreuna. Dintre fostii colegi de la Rapid au venit Constantin Schumacher, Razvan Rat si Marius Bratu. Au cintat Mirabela Dauer, Carmen Trandafir, Geanina Olaru si Silvia Dumitrescu l O blonda cu niste sini apreciabili a dansat pe muzica arabeasca. Ea a trecut pe la fiecare masa, iar fotbalistii nu s-au sfiit sa-i bage in sutien bancnote de 100.000 si de 500.000 de lei. DANIEL NAZARE DANIEL CONTESCU "Moldo-gol", iarasi pe rol Fotbalistul Viorel Moldovan, atacantul roman al echipei franceze Nantes Atlantiques (liderul la zi din Hexagon), si-a indeplinit norma de un gol pe meci in partida disputata simbata, pe teren propriu, in compania formatiei Auxerre. Intilnirea s-a terminat cu scorul de 1-1. Bistriteanul a gasit drumul spre gol cu 17 minute inainte de final, deviind balonul, cu capul, in plasa oaspetilor. Pentru Auxerre marcase Cisse, in minutul 45. Cu doar un minut inaintea reusitei sale, "Moldo-gol" sutase balonul in bara. Ajuns la "cota" 16 in aceasta stagiune, internationalul roman a jucat toate cele 90 de minute. "Noi am ratat o sumedenie de ocazii. Scoteau adversarii de pe linia portii. N-am mai vazut asa ceva de mult timp. In plus, terenul a fost, ca de obicei, foarte greu. Adevarata aratura". Moldovan a mers ieri la o sala de sport din cadrul unui hotel din Nantes, unde a oferit autografe celor 200 de copii prezenti. AS Monaco, grupare care l-a inregimentat saptamina trecuta pe Florin Raducioiu, a cistigat simbata, cu 1-0, meciul jucat acasa, cu Sedan. Punctul victoriei a fost izbutit de Shabani Nonda, in minutul 13. "Marele Blond" a debutat in minutul 67 la AS Monaco, inlocuindu-l chiar pe Nonda. Dupa 23 de etape, Nantes conduce in clasament, avind un avans de 3 puncte fata de Lille, ocupanta pozitiei secunde. AS Monaco, campioana "en-titre", se afla pe locul 14. DANIEL CONTESCU Hagi, rege de Maspalomas Bayer Leverkusen a cistigat a 18-a editie a Trofeului International de fotbal Maspalomas, invingind in finala formatia Galatasaray Istanbul cu 2-1 (1-1). Gheorghe Hagi si Gheorghe Popescu au fost titulari pe parcursul celor 90 de minute, cu evolutii foarte bune. Partida a fost tensionata, arbitrul intilnirii impartind trei cartonase rosii (Hasan Sas, Bulent si Neuville) si zece cartonase galbene. La sfirsitul partidei s-a iscat o incaierare generala, la care au participat jucatorii si antrenorii celor doua echipe. Gheorghe Hagi a fost declarat cel mai bun fotbalist al turneului, in urma voturilor acordate de organizatori si de reprezentantii mass-media. Intr-un interviu acordat simbata ziarului spaniol "Marca", Gheorghe Hagi a anuntat ca se va retrage din cariera de fotbalist profesionist si va deveni, in scurt timp, antrenor. "Contractul meu expira in luna iunie si in proportie de 99 la suta decizia este luata. Ma voi retrage. Voi lua apoi o pauza si voi deveni antrenor. Acesta este visul meu", a declarat "Maradona din Carpati", asa cum este alintat de publicatia iberica. Hagi afirma ca Spania este o tara minunata si, "daca intr-o zi n-o sa mai traiesc in Romania, o sa vin aici". DANIEL NAZARE Grigorescu preia puterea azi Nicolae Grigorescu va fi investit astazi, mai mult ca sigur, in functia de presedinte al Comisiei Centrale a Arbitrilor din cadrul Federatiei Romane de Fotbal. Ofertat saptamina trecuta de Mircea Sandu, presedintele FRF, timisoreanul a acceptat postul si a venit ieri la Bucuresti pentru a pune la punct ultimele amanunte ale angajamentului. "Sint animat de cele mai bune intentii, iar faptul ca vin de la Timisoara dovedeste acest lucru", ne-a declarat ieri Grig, in timp ce se indrepta catre Capitala. "Voi discuta cu Mircea Sandu, dupa care o sa pot anunta oficial ce decizie am luat", a evitat fostul arbitru international sa dea un raspuns ferm. Astazi este data-limita pe care Mircea Sandu a fixat-o pentru a rezolva criza ivita la nivelul conducerii din arbitrajul romanesc. Dupa o ultima discutie intre Nasu' si Grigorescu, acesta din urma va fi prezentat presei ca succesor oficial al lui Mircea Nesu, fostul presedinte al CCA. MATEI UDREA Stegulete "tricolore" pe harta lumii Fotbalistul Alin Stoica a jucat 90 de minute in partida pe care echipa sa, Anderlecht, a cistigat-o, pe teren propriu, cu Saint-Trond, scor 3-2 (0-2). Meciul a contat pentru etapa a 18-a a campionatului belgian, iar mijlocasul roman a inscris golul al doilea, in minutul 70, cind Anderlecht era condusa cu 2-1 Adrian Ilie, component al Valenciei, a fost eliminat in minutul 56 al partidei jucate in deplasare, cu Deportivo La Coruna, si cistigata de gazde cu 2-0. "Cobra" a parasit terenul dupa ce a acumulat doua cartonase galbene, primul primit corect, la un fault din spate asupra unui adversar, iar cel de-al doilea dupa o preluare cu mina a mingii Dan Petrescu si-a facut debutul la noua sa echipa din Premier League, Southampton. "Sfintii" au remizat pe teren propriu, scor 0-0, cu Charlton Athletic, iar "Bursucul" a fost introdus in teren in minutul 75. Aparitia sa pe "The Dell" a stirnit ropote de aplauze in rindul suporterilor, Dan fiind chiar foarte aproape de a inscrie un gol, cu un sut puternic de la 20 de metri Echipa selectionata de presedintele bistritean Ioan Horoba a reusit, in cele din urma, sa se califice in sferturile de finala ale turneului "Supercupa Mileniului", competitie organizata in India. Ieri, in ultimul meci din Grupa C, formatia romana a invins Hong Kong cu 4-2 (2-2), remediind astfel, macar in parte, catastrofa din prima partida, cind s-a facut de ris pierzind in fata Iordaniei. ( M.B., D.N., T.U. ) DREPT LA TINTA Emma a navalit goala la o competitie de darts Blonda Emma Hughes, o tinara englezoaica de 24 de ani din localitatea Wolvercote (Oxfordshire), si-a expus frumoasele rotunjimi ale trupului in fata unor fani inraiti ai darts-ului, un sport irlandez foarte indragit in Insula. Recent, ea a intrat, complet goala, in faimosul "Lakeside Centre" din Frimley, Surrey, in timpul Campionatului Mondial al ambasadelor. Emma a produs un adevarat haos, dansind in fata asistentei inmarmurite. Potrivit tabloidului "The Sun", carul de reportaj al televiziunii BBC2 a fost nevoit sa-si intrerupa transmisia in direct. Oamenii de ordine au vinat-o efectiv pe domnisoara Hughes si au reusit sa puna capat "spectacolului", acoperindu-i fundul. Partida de darts intrerupta a fost reluata 20 de minute mai tirziu. Emma Hughes, primul "streaker" din istoria de 24 de ani a transmisiilor TV de darts, a declarat: "Sint un mare fan al acestui sport si intotdeauna mi-am dorit sa fac asta. Initial, intentionam sa apar dezbracata la o partida de biliard, dar am auzit ca la darts nu a mai incercat nimeni pina acum si m-am razgindit". MARGARIT BANUTA LA REVEDERE, BERE! Sete mare la finala Cupei Angliei Diriguitorii fotbalului englez au decis, cu aproape doi ani in urma, sa reconstruiasca stadionul "Wembley", celebrul "Templu al fotbalului", dupa un proiect futurist. Numai ca demararea lucrarilor intirzie, iar toate meciurile care se jucau in mod obisnuit acolo se vor disputa la Cardiff. Inclusiv finala Cupei Angliei si finala Cupei Ligii, pentru urmatoarele trei editii. Acest fapt nu parea a fi un impediment pentru impatimitii de fotbal din Insula, dar problema a aparut recent, legea interzicind suporterilor sa consume bauturi alcoolice. Barurile din incinta stadionului "Millennium", care pot servi 25.000 de gitlejuri insetate de bere, vor fi silite sa-si inchida activitatea in perioada desfasurarii acestor evenimente sportive, pentru ca sint situate in apropierea gazonului, fapt care contravine conventiei privind reglementarea consumului de alcool pe stadioanele britanice. In schimb, barurile sint deschise in timpul partidelor de rugby. In mod normal, cluburile din Premier League nu sint afectate de aceasta lege, deoarece barurile lor sint situate pe partile exterioare ale stadioanelor. Un oficial al arenei din Cardiff a precizat ca "incercam sa rezolvam problema si sa gasim cai pentru a-i asigura pe fani ca isi vor putea bea undeva berile de dinainte de meciuri". MARGARIT BANUTA La recomandarea medicilor, Chivorchian maninca doar supa si iaurt Perioada de Sarbatori nu a fost una fericita pentru Gheorghe Chivorchian, presedintele de la FCM Bacau. Conducatorul moldovean a suferit, acum o saptamina, o operatie de colecist, efectuata la "Medical Service". Clinica din Bacau este una dintre cele mai renumite din tara pentru ca dispune de aparatura medicala ultrasofisticata. "Nu ma simteam bine inca din Ajunul Craciunului. Initial, am crezut ca este vorba de o gripa. Apropiatii m-au sfatuit sa fac un control, iar medicii n-au stat pe ginduri si m-au bagat la cutit", a afirmat nea Gica, asa cum este denumit in lumea fotbalului conducatorul moldovean. Metoda folosita a fost una noua, denumita laparoscopie. Dupa interventie, condusa de medicul Adrian Cotirlet, presedintele bacauan tine un regim alimentar strict. "Doua saptamini nu am voie sa maninc decit iaurt, supa, piine prajita si putina brinza de vaci. Nu e ceva placut, dar trebuie sa ma conformez", a declarat Chivorchian cu resemnare. In urmatoarea perioada, conducatorul bacauan nu are voie sa se enerveze, doctorii sfatuindu-l sa se odihneasca. In mai putin de doua luni se va relua campionatul intern, iar temperamentalul presedinte se va agita din nou pe banca de rezerve, luindu-i la rost pe arbitrii din prima divizie. Situatie in care va intra, cu siguranta, in conflict cu medicii. DANIEL NAZARE DRAGOSTE CU NABADAI "Gazza" isi batea nevasta din prea multa iubire Celebrul fotbalist englez Paul Gascoigne (33 de ani), fost component al nationalei Albionului, a divortat de sotia lui, Sheryl, cu doi ani si jumatate in urma, in august 1998. Superba Sheryl, cu doi ani mai mare decit fostul sot, a dezvaluit recent ca Paul obisnuia sa-i administreze frecvent cite o bataie zdravana. De altfel, acum patru ani, Gascoigne si-a desfigurat nevasta si i-a rupt citeva degete, in hotelul "Gleneagles" din Scotia, dar aceasta a refuzat sa-l dea in judecata. Dupa fiecare asemenea episod violent, "Gazza" ii spunea: "Ai primit asta tocmai pentru ca te iubesc foarte mult". Aceste dezvaluiri au fost facute cu ocazia demararii unei noi campanii a politiei impotriva violentei conjugale, iar Sheryl a purtat la prima intrunire, la "Shakespeare's Globe Theatre" din Londra, o pancarta avind scrise cuvintele pe care i le repeta, in mod obsesiv, Paul. "Am fost victima acestei violente timp de opt ani, nestiind ca pot gasi ajutor in afara. Vreau sa stie toata lumea ca exista acest ajutor si ca politia ne sprijina", a spus fosta doamna Gascoigne. Fotbalistul lui Everton are trei copii impreuna cu Sheryl. Cei doi au ramas prieteni dupa divort. MARGARIT BANUTA "NOCTURNA" IN BANIE Ionut Dragomir se rade-n cap de sapte ani Ionut Dragomir, fundasul stinga al Universitatii Craiova, este o figura aparte a campionatului nostru. Tuns la chelie, el este poreclit "Garcea" in lumea fotbalului si, de aceea, nu poate trece neobservat. "Ma rad in cap de sapte ani si nu voi renunta curind la aceasta moda. Nu pot sa spun ca am un motiv clar, insa ma simt mai bine asa", si-a motivat optiunea fotbalistul oltean. "Porecla de «Garcea» a venit de la jucatorii Universitatii Craiova. Cum am ajuns in Banie, m-au luat in primire. Dupa meciul cu Steaua, de anul trecut, cistigat cu 1-0, Mugur Mihaescu, interpretul personajului «Garcea» din scenetele grupului Vacanta Mare, a venit la vestiar si m-a felicitat. Este un baiat deosebit si, in plus, este un suporter al echipei noastre", a afirmat Dragomir, al carui vis este sa cistige un titlu de campion cu Universitatea Craiova. DANIEL NAZARE Miliardarul egiptean vrea sa faca din Fulham bici Visul lui Mohamed Al Fayed Pentru foarte multi locuitori ai planetei, fotbalul este un adevarat drog. Sportul-rege tine citeodata loc si de mincare, si de bautura, de distractie, de nevasta sau chiar de medicamente. Pe Mohamed Al Fayed, un batrin egiptean, bogat si celebru, rostogolirea balonului rotund il face sa gaseasca in continuare ratiunea de a merge inainte. Dupa pierderea fiului sau, Dodi, in cel mai mediatizat accident rutier al secolului trecut, catastrofa in care a pierit si printesa Diana, "Faraonul" s-a dedicat fotbalului, mai precis echipei Fulham. Fireste, "londonezul" Al Fayed nu-si neglijeaza celelalte afaceri, din care ar merita amintite cel putin "Harrods", cea mai prestigioasa "pravalie" din lume, nu mai putin celebrul hotel parizian "Ritz", compania aeriana "Air Harrods" si revista "Punch Magazine". MARGARIT BANUTA, DANIEL NAZARE Plecat dintr-o cocioaba, acum 40 de ani Mohamed Al Fayed s-a nascut intr-o familie de oameni saraci, care locuia intr-o periferie a orasului egiptean Alexandria, cunoscut in istorie mai ales prin celebra biblioteca incendiata in antichitate. Satul de traiul mizerabil pe care a fost nevoit sa-l indure toata copilaria, tinarul Al Fayed si-a luat bocceaua in spate si a plecat la Londra, hotarit sa cucereasca lumea. Se intimpla acum 40 de ani. Si a reusit. In prezent, magnatul egiptean este unul dintre cei mai bogati oameni din Europa, poate chiar din lume. Cocioaba din primii ani de viata s-a transformat, ca in basme, intr-un castel scotian din secolul XIII si un palat modern la Saint-Tropez, pe Riviera franceza. Keegan i-a predat stafeta lui Tigana Mohamed Al Fayed a cumparat, in mai '97, citeva actiuni la clubul londonez Fulham, care activa atunci in liga a patra engleza. Citeva luni mai tirziu, cind a facut publica preluarea pachetului majoritar al gruparii, Al Fayed a organizat o conferinta de presa, dupa care a destupat citeva sticle cu sampanie fina frantuzeasca si i-a servit pe toti ziaristii prezenti. Era inceputul unei noi aventuri, iar scepticii au calificat ca delirante afirmatiile "Faraonului", care a declarat ca, in cinci ani, Fulham va promova in Premier League. Dar Al Fayed pare sa se tina de cuvint. Dupa ce a reusit sa-l convinga pe Kevin Keegan sa preia conducerea tehnica a echipei, momindu-l cu un salariu exorbitant pentru nivelul acelei divizii, Fulham a promovat in fiecare an, ajungind in Division One (liga a doua). Keegan a renuntat in 1999, cind a acceptat postul de selectioner al echipei nationale a Angliei. A fost un moment de cumpana pentru Fulham si Al Fayed. Hazardul i l-a scos in cale pe Eric Cantona, pe care l-a intrebat: "Ce pot sa fac pentru a promova cu Fulham?". Raspunsul lui Eric "The King" a fost scurt si la obiect: "Adu-l antrenor pe Jean Tigana!". Si chiar asa a procedat. Colectie de vinuri albe In actualul sezon, Fulham, sub comanda francezului, ocupa primul loc in Division One, cu sapte puncte avans (doua meciuri mai putin disputate) fata de principala urmaritoare, Bolton Wanderers, si are mari sanse de promovare. Tigana e platit regeste, Al Fayed bagind adinc mina in buzunar pentru a-i achita un salariu anual de 1,5 milioane de dolari, suma cotata cu mult peste media lefurilor de antrenor din Premier League. Relatiile dintre Al Fayed si Jean Amadou Tigana sint insa mult mai complexe. Nu a trecut mult timp de cind fosta glorie a fotbalului francez, un impatimit de viticultura, si-a prezentat colectia de vinuri albe "Domaine La Dona Tigana" in luxosul magazin "Harrods". Ca tot a venit vorba, "Harrods", care rivalizeaza ca marime si stil arhitectural cu Palatul Buckingham, este considerat o adevarata institutie in Marea Britanie. Treziti cu noaptea-n cap Tigana foloseste metodele de antrenament ale lui Henri Michel, experimentate pe propria-i piele, pe vremea cind facea parte din nationala "cocosului galic", alaturi de Platini, Giresse si Tr?sor. De trei ori pe saptamina, jucatorii lui Fulham se trezesc cu noaptea-n cap, la ora 6.00 dimineata, si alearga. Dieta lor este permanent controlata cu minutiozitate. Iar toate acestea sint conjugate cu o eficienta supraveghere medicala. Cu mai bine de o luna in urma, echipa lui Mohamed Al Fayed a zdrobit cu 5-0 pe Watford, grupare patronata de un alt celebru si bogat personaj al metropolei de pe Tamisa, starul pop-rock Elton John. "Faraonul" n-are cetatenie britanica Viata magnatului egiptean, destul de putin mediatizata de-a lungul timpului, a intrat in atentia presei insulare, si chiar internationale, incepind cu 31 august 1997, zi pe care, cu siguranta, nu o va putea sterge din memorie vreodata. La acea data, fiul sau, Dodi, a murit intr-un accident de masina, la Paris, impreuna cu iubita lui, printesa Diana, fosta sotie a mostenitorului coroanei britanice, Charles de Wales. Al Fayed-tatal a acuzat serviciile secrete britanice ca i-au asasinat fiul, la cererea expresa a familiei regale. "Lady Di" urma sa-si uneasca destinul cu Dodi, iar acest fapt ar fi insemnat, practic, ca tatal vitreg al vlastarelor princiare ar fi fost un arab. In culmea durerii si a furiei, la acel moment, "Faraonul" a spus despre printul Charles ca este "simpatizant nazist". Oricum, Al Fayed avea de mult timp un ghimpe in privinta guvernului britanic, care nu i-a acordat nici pina astazi cetatenia. Fanii il saluta ca pe Iulius Cezar Dupa aceasta grea lovitura, singura alinare a ramas fotbalul. In clubul Fulham, Al Fayed nu a investit doar multi bani, ci si tot sufletul sau. Inaintea fiecarui meci si dupa victorii, egipteanul, putred de bogat, ii saluta pe suporterii echipei, ridicindu-se din loja si facindu-le semne prietenesti cu mina. La rindul lor, fanii ii intorc amabilitatea cu vechiul salut cu care era intimpinat marele imparat roman Iulius Cezar, atunci cind revenea victorios din campaniile militare. Vechii admiratori ai clubului fondat cu doua secole in urma (1879) au ramas cu nostalgia anilor '50, pe vremea cind pe "Craven Cottage" (stadionul echipei Fulham) evoluau uriasi ai fotbalului precum Bobby Robson, Johnny Haynes sau, 20 de ani mai tirziu, George Best. Si nu e departe clipa cind batrinii din tribune isi vor putea admira favoritii in confruntari cu Manchester United, Arsenal sau Liverpool, in Premier League. "Max" a refuzat reprezentativa Moldovei ca sa joace in nationala Romaniei Arhire: "Cernat mi-a suflat-o pe Dana de cum am plecat in Coreea" Dupa ce, timp de doi ani, a rasucit fusele orare, cum ar fi spus regretatul Ioan Chirila, Iulian "Max" Arhire a revenit in tara, devenind "ciine" cu acte in regula. Oferta lui Dinamo a venit la fix, Max refuzind astfel, elegant, "tentanta" oferta a federatiei de la Chisinau de a-l inregimenta in nationala Moldovei. Dupa ce a trecut pe la Poohang Steelers, Alania Vladikavkaz si Zimbru Chisinau, Arhire a ales Dinamo cu gindul de a prinde echipa nationala a Romaniei. "Fac fata si in Legiunea Straina" Oferta lui Dinamo te multumea. De ce n-ai semnat imediat? Eu as fi pus semnatura pe contract inca din Moldova, dar cum impresarul meu, Sica Puscoci, a fost in spital, a trebuit sa amin. Actele sint facute, dar eu am un contract cu domnul Puscoci... Ce-a patit? Am inteles ca era vorba de o piatra la rinichi, care s-a desprins, nu stiu exact. De ce te-ai hotarit sa te intorci in tara, nu te mai doreau coreenii? Nici vorba. Domnul Choy, antrenorul secund, care tinea sa ramin acolo, a ajuns principal. Trage si acum de mine sa ma intorc. M-a sunat acasa, la Galati, mi-a trimis si fax la Sica Puscoci. Dar ma cam saturasem de strainatate. In afara de bani, n-am prea avut satisfactii. N-ai ramas cu vreo amintire placuta din experienta coreeana? Ce amintire, ca aveam trei antrenamente pe zi, eram rupt in doua. Nu aveam timp nici sa respir. Am devenit un adevarat atlet acolo. Daca treci de antrenamentele lor, faci fata la orice, si la Legiunea Straina. Chiar n-ai vazut nimic din Coreea? Mare lucru nu, ca jucam miercurea, simbata si iar miercurea. Eram liberi doar dupa meci, a doua zi incepeau antrenamentele. "Carnea de ciine arata ca sunca presata" Ai mincat ciini? Eu nu, ca ma atentionau ceilalti. Fie la cantina clubului, fie, rar de tot, cind mai ieseam la un restaurant, imi spuneau cind e vorba de ceva mai exotic. Insa doi buni prieteni de-ai mei, Marius si Paul, care m-au vizitat acolo, au luat-o. Au iesit singuri in oras, au facut cumparaturi. Cind am ajuns eu acasa, ei mincau exact ciinele. Nici nu-ti dai seama, arata ca sunca presata. Cind le-am spus, lui Marius i s-a facut rau, insa Paul a continuat sa manince. Dar alte bunatati traditionale n-ai incercat? Prea putin. Fructe de mare, mai mult. Europenii aveau masa separata in cantonament, mincam ce doream. Dar la rusi? Nu numai la produse alimentare ma refeream. Cum a fost acolo? Bine, m-am adaptat repede. Am jucat pentru ei sase luni. Anul trecut, din ianuarie pina in iunie. In 15 meciuri am inscris 7 goluri. E drept, trei din penalty, dar tot e ceva. Puteam sa dau mai multe, ca jucam mijlocas ofensiv dreapta, un fel de extrema. Ei au vrut sa ma Si ai ajuns la Zimbru... Nici nu era greu. Ba era foarte greu. Serif Tiraspol dadea bani tuturor adversarilor nostri sa ne ciomageasca. Luptau cu noi ceva de speriat. "Fotbalistii de la Zimbru beau cot la cot cu antrenorii" Conditii? Bune. Prime mari, intre 1.000 si 1.500 de dolari, in functie de Masina? Masina nu, ca stateam chiar linga stadion. Iar taxiurile erau ieftine, Ai vizitat cramele Moldovei? Si ce vin ti-a placut cel mai mult? Eu nu prea le am cu astea, ca din trei pahare m-am imbatat. In schimb, unii dintre colegii mei, obisnuiti de mici cu greutatile, radeau taria ca pe apa si n-aveau nimic. Initial m-am cam blocat, pentru beau cot la cot cu antrenorii, cu conducatorii. La Zimbru, dupa fiecare victorie acasa, conducerea dadea cite o masa festiva, chiolhan in toata regula. Era frumos, nu spun, dar daca eu nu le am cu Acum esti jucator liber, Dinamo te ia la grila. Ai idee cam cit valorezi? Cei de la Poohang spun ca vor patru-cinci sute de mii de dolari, dar Sica Puscoci a facut memoriu la FIFA, sa-m calculeze grila la nivelul ultimului an, cind am fost imprumutat. "Acum o am pe Nuti" Cind te insori? Pai aveai o prietena, Dana... De Dana poti sa-l intrebi pe Cernat, ca mi-a suflat-o de cum am plecat in Coreea. Acum am o alta fata, pe Nuti, e de virsta mea, studenta la De asta te-ai intors in tara? Nu numai. Si parintii mei au vrut sa ma intorc acasa. Se bucura enorm ca ramin acasa. Mai ales tata, care e dinamovist Alte oferte n-ai avut? Ba da, m-a cautat si Rapidul, dar am ales Dinamo pentru tata, pentru ca aici e si Florica (n.r. - Daniel Florea), care mi-a fost coleg la Galati, si pentru domnul Dinu. Tin minte, cind eram mic, tata il lauda permanent pe Procuroru' pentru evolutiile lui. Plus ca sint de parere ca stilul de joc al lui Mister mi se va potrivi pentru ca e mai ofensiv, mai pe gustul meu. Dar am ales Dinamo in primul rind pentru mine, fiindca ca vreau sa reprezinte o lansare catre echipa nationala. HORIA HASNAS Presedintele de la FC National este dator peste 100 de milioane de lei la RA-APPS Gino Iorgulescu a construit ilegal o cabana si un ponton la Snagov FC National a cunoscut, de la infiintare, transformari multiple. Din modesta formatie a frizerilor, fostul Progresul s-a metamorfozat, in anii '90, intr-o grupare de invidiat. Sub presedintia lui Cornel Dinu, baza celor de la FC National a inflorit, ajungind astazi una dintre cele mai frumoase din sud-estul Europei. Aceasta este aprecierea oficialilor UEFA care au inspectat stadioanele romanesti inaintea Campionatului European de tineret, competitie care s-a desfasurat la Bucuresti in primavara anului 1998. In privinta realizarilor fotbalistice, gruparea din Parcul cu platani a cochetat, o vreme, cu performanta. In perioada in care Florin Halagian a fost pe banca tehnica, FC National s-a batut cu Steaua pentru titlu. In atmosfera occidentala a Cotroceniului s-au integrat numeroase personalitati ale momentului. Premieri, senatori, smecheri de Dimbovita si vedete de televiziune au inceput sa se calce pe picioare in tribunele linistite. Gino Iorgulescu, presedinte al clubului din 1996, a trait clipe de mare satisfactie, mai ales ca in spatele lui se afla, ca mare sponsor, Banca Nationala a Romaniei. In ultima perioada insa, sprijinul s-a dovedit a fi din ce in ce mai timid. Criza s-a acutizat imediat dupa ce Mugur Isarescu a parasit postul de guvernator, acceptind functia de prim-ministru. Inlocuitorul lui Isarescu la BNR, Emil Iota Ghizari, a fost mai reticent la problemele fotbalistice, lasind totul pe seama inspiratiei in management a presedintelui Iorgulescu. Insa imaginatia lui Gino a fost saraca. Astfel ca FC National a inceput sa alunece pe tobogan. Economistii clubului contabilizeaza azi numai restantele. Contractele fotbalistilor nu s-au mai platit de multe luni. Primele pentru victoriile obtinute in turul acestui campionat au fost achitate abia in urma cu citeva zile. Chiria pentru folosirea bazei a depasit, fara penalizari, cinci miliarde de lei. A fost intrerupta furnizarea energiei electrice pentru ca aceasta nu a mai fost achitata de mai multe luni. Saracia in care se zbate clubul condus de fostul international a lovit si in jucatori. Vedetele Catalin Lita si Radu Niculescu au plecat la Steaua, o formatie mult mai stabila din punct de vedere al performantelor si al banilor. Gino are si alte cheltuieli. Recent, el a achizitionat, in leasing, un puternic autoturism de teren, Mitsubishi Pajero, a carui valoare depaseste suma de 120.000 de marci. Magazinul "Antoine" a disparut Revenit in tara, dupa o experienta fotbalistica in Belgia, Iorgulescu a incercat sa intre in domeniul alimentar. In consecinta, a deschis, in Piata Amzei, un luxos magazin unde doritorii puteau cumpara, la un pret destul de piparat, citeva specialitati nemaiintilnite la acea vreme (inceputul anilor '90) in Romania. Mezelaria, denumita "Antoine", a parasit rapid circuitul alimentar. Gino a revenit la fotbal, fiind secundul lui Cornel Dinu la "nationala", apoi a ajuns presedinte executiv la Sportul Studentesc, echipa unde a cunoscut gloria ca jucator. "Aici a incercat sa acapareze toata puterea, detinuta in acel moment de arhitectul Mac Popescu. Acesta s-a dovedit a fi mai tare si Gino a fost inlaturat", povestesc prietenii acestuia. Renumele de rau-platnic al lui Gino Iorgulescu este mentionat si de sefii Regiei Autonome de Administratie a Patrimoniului si Protocolului de Stat (RA-APPS), institutie de la care actualul presedinte al FC National a inchiriat o vila pe malul lacului Snagov. Gino a inchiriat vila 90 Dupa evenimentele din decembrie 1989, oamenii cu bani la ciorap, printre care si personaje din lumea fotbalului, au socotit regiunea Snagovului ca fiind cea mai apropiata localitate de paradis. Rind pe rind, aici si-au ridicat vile impunatoare Mircea Sandu, Tete Moraru, Ionut Lupescu, Dorin Mateut, Gheorghe Hagi, Marian Albu, Florin Raducioiu si Anghel Iordanescu. Ca sa nu ramina mai prejos, Gino s-a gindit ca n-ar fi rau sa se bucure si el de mirificul peisaj al oazei de linga Bucuresti. Cum ideea nu i-a venit chiar in prima faza, Gino s-a trezit ca pretul investitiei ar putea fi mult prea mare, din cauza valorii terenului. Apelind la citeva relatii, a pus mina pe o vila de protocol (imobilul numarul 90), aflata in proprietatea RA-APPS si situata pe malul lacului, in Silistea Snagovului. "Strada sexului" Cu o masina puternica, drumul din Bucuresti pina la casuta de vacanta nu ii ia lui Gino mai mult de o jumatate de ora. Practic, un forcing de 33 de kilometri pe soseaua Bucuresti-Ploiesti, apoi, la intrarea in Ciolpani, se face brusc la dreapta. Drumul continua serpuitor pe linga imobilul futurist al Comitetului Olimpic Roman, complexul Pacea si studiourile de productie "Castel Film". La fel de brusc, "cararea" se incolaceste spre stinga, urmindu-si firul prin Padurea Vulpii. Aici, oamenii de bine au realizat o capodopera de sosea imbracata intr-un strat de asfalt pe care ar fi invidioasa pina si ruta care leaga Parisul de Bruxelles. Lipsesc doar stilpii de iluminat. Poate tocmai de aceea aceasta micuta artera prin inima padurii seculare este denumita de localnici si "Strada sexului", numerosi automobilisti fiind surprinsi aici in ipostaze demne de filmele interzise minorilor. "Aia cu releul in curte" Casa inchiriata de Gino este stiuta de mai toata suflarea Silistei. "A, casa lui domnu' Ginu. Pai, este aia mica de colo, care nu se vede, dar are in curte releul ala mare". Punctul de reper este mai mult decit suficient. In spatele unor porti de tabla veche, vopsite in verde, apare impunatorul releu de radio si televiziune. Tot indaratul portilor latra amenintator doi ciini uriasi. Un ciobanesc mioritic, flocos si murdar, si un bine hranit rottweiler. Acestia sint cu greu alungati si in urma lor isi face aparitia o doamna cu un telefon mobil in mina. "Ce vreti?", intreaba ea fara sa-si ascunda iritarea. "Saru'mina, dorim sa facem o fotografie vilei numarul 90", incepem noi. "Nu se poate fara autorizatie", vine raspunsul care-i face pe fiorosii patrupezi sa reinceapa harmalaia. "Avem una de la RA-APPS". Raspunsul nostru direct pare sa o descumpaneasca pe femeie. "Nu este buna. Trebuie sa vorbiti cu cel care a inchiriat aceasta vila", isi revine cucoana. "Dar cine este chiriasul?" "Cum, nu stiti? Gino Iorgulescu, de la National!". Incheiem rapid tensionatul dialog si ne retragem. Casa nu poate fi fotografiata de linga gard. Este la numai citiva metri de lac, intr-o vale napadita de copaci. Construita de Rudolf Moses, in anii de dinaintea celui de-al doilea razboi mondial, vila - care pina la revolutie a fost folosita de membrii de vaza ai Comitetului Central al Partidului Comunist - pare mai degraba un micut pavilion al unui sanatoriu pentru bolnavii de TBC. Linga batrina casa, Gino a ridicat, fara sa aiba autorizatie, o vilisoara din lemn. La marginea apei, tot fara autorizatie, s-a injghebat un ponton, atit de necesar pentru utilizarea salupei cu care Gino si invitatii sai spinteca apa Snagovului. "Domnu' Ginu face petreceri cu manele" Ca sa imortalizeze domeniul inchiriat de la stat, fotoreporterul se urca, pina aproape de virf, pe un stilp de inalta tensiune. In citeva minute sintem gata. Intre timp, in jurul nostru s-a format o ceata de localnici. Pasnici. "Vreti sa cumparati pamint?", indraznesc citiva. "Cam cu cit merge, pe aici, metrul patrat?", intrebam noi curiosi. "50 de dolari, pe malul apei. Negociem insa, in functie de client. Poate, daca omul e cunoscut in tara, sa mai lasam trei-patru dolari. Acum e mai scump. S-au dus vremurile alea in care venea omul si-ti dadea 10-15 dolari pe metru. Asa a facut domnul Anghel Iordanescu, care are casa aici, imediat dupa colt". Dialogul se transforma intr-o discutie amicala. Astfel, aflam ca lui "domnu' Ginu", cum ii spun vecinii lui Iorgulescu, ii place la nebunie sa petreaca. "Noi nu prea vedem ce face el in curte, dar auzim. Muzica buna, d-asta, de-a noastra. Manele. Cu Vali Vijelie, cu Adrian Copilu Minune, cu Hantu. Ce mai, e un vecin pe cinste!". N-a izbutit sa cumpere imobilul Indragostit de frumusetea locurilor, Gino Iorgulescu a facut demersuri pentru a cumpara casuta nerevendicata de adevaratii proprietari. A avut aceasta sansa cind guvernul a dat o ordonanta, numarul 168, care prevedea posibilitatea chiriasilor de a cumpara imobilele aflate in patrimoniul RA-APPS si care nu au fost nerevendicate. Acesta ordonanta nu a avut zile prea multe, fiind anulata rapid deoarece regia raminea astfel fara obiectul muncii. Valoarea de patrimoniu a vilei abia daca depaseste o jumatate de milion de lei, mai precis 563.428 de lei (!). In caz de cumparare, Gino ar trebui sa scoata insa din buzunar suma de sase milioane si jumatate de lei, asta din cauza ca - potrivit H.G. nr. 403 din 2000 - pretul imobilelor nationalizate si nerevendicate, date spre vinzare trebuie calculat astfel: valoarea de inventar trebuie inmultita cu 11. Deocamdata, aceasta hotarire nu a fost avuta in vedere, asa ca Gino a ramas in continuare chirias. Fostul international a intrat in conflict si cu Regia Apelor Prima inchiriere a vilei 90 dateaza din iulie 1992, cind Iorgulescu a incheiat contractul in numele firmei Giro Co-Turs, fiind directorul general al acesteia. Pe atunci, director general la RA-APPS era celebrul Cornel Stegaru. Intelegerea a fost reinnoita pe 18 iulie 1997, inregistrata cu numarul 1969, si are valabilitate pina in 17 aprilie 2001. Sefii regiei au primit semnale ca presedintele de la FC National doreste o continuitate a contractului. Acestia nu mai sint insa incintati de o prelungire, mai ales ca Gino s-a purtat ca un rau-platnic. Chiria pe care acesta trebuie sa o achite zilnic, in valoare de 20 de dolari, nu a mai fost platita de aproximativ sase luni. Debitul, la sfirsitul anului trecut, era de peste 90 de milioane de lei, iar penalitatile depasesc 12 milioane de lei. De asemenea, Gino are restante si la energia electrica, a carei facturare o contesta, riscind sa fie deconectat. In plus, lui Iorgulescu i se imputa si faptul ca a construit pe terenul inchiriat si vilisoara cu trei camere, si pontonul. In acest ultim caz, el a intrat in conflict si cu Regia Apelor, careia nu i-a platit deloc taxa de ponton (in jur de zece milioane pe an), si nici "birul" pentru folosirea luciului de apa. "Scrieti ce vreti" Din pacate, toate incercarile noastre de a-l contacta pe presedintele echipei FC National au esuat. Mugurel Stancu, consilierul lui Iorgulescu, a precizat insa ca "Gino stie de ancheta dumneavoastra si n-are nimic de ascuns. Vila este inchiriata cu acte in regula, asa ca nu este nici o problema, puteti sa scrieti ce vreti". LAURENTIU CIORNEI si MATEI UDREA "Dintotdeauna am tinut cu Dinamo", marturiseste stelistul Florentin Dumitru Beckham al Romaniei Biciuita de Victor Piturca, FC Steaua galopeaza spre titlul de campioana a celei de-a 83-a editii a Diviziei A. Saltul valoric inregistrat de "militari" fata de stagiunea trecuta se datoreaza in mare parte unei campanii fructuoase de achizitii. Venirea lui Florentin Dumitru, cumparat de la Astra, a betonat flancul drept al defensivei. Aparatorul cu zimbet de strengar a devenit un om-cheie in mecanismul conceput de Piturca. Executa toate centrarile si cornerele, fiind unul dintre putinii care are locul in echipa asigurat. Florentin Dumitru s-a oprit din alergare si a acordat pentru "Evenimentul zilei" un interviu in care explica, printre altele, de ce i se spune "Beckham al Romaniei". Dialogul s-a purtat in prezenta coechipierului sau Paraschiv, de care "Piticul" nu se desparte decit atunci cind merge la toaleta. DANIEL CONTESCU Trei surori Florentin Dumitru a vazut lumina zilei acum 22 de ani, la Floresti, o localitate din judetul Giurgiu aflata la circa 35 de kilometri de Capitala. Ca sa nu creasca singur, parintii sai, Niculina si Vasile, i-au mai facut trei surori. Lucica are 31 de ani si este profesoara de matematica, Mioara a absolvit ASE-ul, iar mezina, Mihaela (19 ani), abia a parasit bancile liceului. La un pas de a juca fotbal cu ingerii Pina la virsta de 13 ani, "Piticul" a crescut la tara. Prin clasa a saptea s-a mutat in Bucuresti, unde statea cu doua dintre surorile sale. Pina atunci batuse mingea de peretii Scolii generale nr. 7 din Floresti. "Am avut o copilarie fericita. Fugeam de la orele de muzica si desen ca sa joc mai mult timp fotbal". Lui Florentin ii place sa fie comparat in multe privinte cu Nica a lui Stefan a Petrei. "Ma duceam mereu la scaldat cu baietii de virsta mea". Pe cind avea opt ani, Florentin a fost cit pe ce sa treaca in lumea celor drepti. "Obisnuiam sa merg la girla cu prietenii. Una din pasiunile mele era sa prind peste cu mina. Mergeam la pescuit fara undite sau lansete dupa mine. Intr-o zi, era sa ma inec in Arges. A venit apa mare si m-a depasit. Norocul meu a fost ca in apropiere se afla sora mea cea mare, Lucica. Ea m-a salvat, altfel acum jucam fotbal cu ingerii. Mai tirziu, Lucica mi-a spus ca incepusem sa fac balonase prin apa. Ca sa nu ma bata parintii, sora mea a tainuit mult timp aceasta intimplare". Cotat la 10.000 de dolari Primii pasi in fotbal i-a facut la juniorii echipei din Floresti. Acolo a inceput sa guste succesul. "Am cistigat campionatul la juniori. Jucam si eu cite 5 minute pe final de meci. Nu eram titular. Important este ca am iesit campion. Aveam doar 9 ani cind mi-am facut prima legitimatie de fotbalist". Cind a venit in Bucuresti, la Clubul Sportiv Scolar nr.1 din Pajura, profesorul Marculescu l-a luat in probe. "«Vezi ca e vorba de o selectie la fotbal. Nu stiu ce cauti tu aici. Esti cam mic de inaltime», mi-a zis domnu' profesor. Dupa ce m-a vazut la joc, a insistat sa ma pastreze in lot. Eu eram cu un an si jumatate mai mic decit ceilalti. Cu timpul am devenit preferatul sau. Tin minte ca facea un tabel in care trecea suma de bani pe care el considera ca o s-o ia fiecare jucator. Desi eram doar rezerva, eu avem o cota foarte mare. Zicea ca pe mine va lua 10.000 de dolari. Pe unu, Burghiu, credea ca o sa ia mai mult, 11.000 de dolari". "Muream dupa Sabau" Cind juca fotbal in curtea scolii, Florentin intorcea deseori armele impotriva Stelei. "Dintotdeauna am tinut cu Dinamo. Eram un dinamovist inrait. Asa de mult tineam cu Dinamo incit invatatorul, nea Marinica ii spuneam noi, nu se lasa pina nu ma oftica putin. Ma lua pe mine si pe alti doi dinamovisti si ne punea sa jucam impotriva celorlalti baieti din clasa care tineau cu Steaua. Noi eram trei, iar ei erau o armata. N-aveam nici o sansa. Luam mereu bataie, insa satisfactia lui nea Marinica era sa ma necajeasca pe mine. Erau vremurile cind Dinamo pierdea in fata Sampdoriei, care ii avea in atac pe Mancini si Vialli. De la Dinamo, eu eram innebunit dupa Nelutu Sabau. Muream dupa el cind il vedeam. Nu-mi placea Hagi sau nu mai stiu eu cine. Doar Nelutu Sabau. Ce fotbalist adevarat!". I-ar fi placut sa devina inginer constructor "Daca nu eram fotbalist, probabil ca as fi fost inginer constructor. La noi in sat si prin zonele limitrofe sint o multime de zugravi si zidari". La 17 ani, Florentin era sigur ca nu mai poate pune vreodata piciorul pe minge. "Era de Pasti. Jucam fotbal si, deodata, am simtit cum imi sare genunchiul drept. M-am plimbat prin spitale, dar tot degeaba. Imi aparea aceeasi problema ori de cite ori ma bagam la fotbal. Am decis sa ma operez la doctorul Filipescu. Am stat un an cu piciorul in ghips. Voiam doar sa ma fac bine. Nu mai credeam ca voi juca din nou fotbal. Tin minte ca eram legitimat la juniorii Sportului Studentesc, echipa care isi disputa titul de campioana cu FC Arges. Mergeam la meciuri cu piciorul in ghips si plingeam cind ma gindeam ca n-o sa mai ajung niciodata fotbalist. Incepusem sa pun mina pe carte, sa ies si eu ceva in viata. Eram la liceu. In Bucuresti, surorile mele stateau cu ochii pe mine. Nu ma lasau la fotbal. Lucica ma controla la teme, mai ales ca stie la perfectie matematica". Antrenament cu un ciobanesc mioritic Dumitru relateaza cum a reusit sa atinga aceste performante la alergare. "La casa parinteasca aveam un ciine, un ciobanesc mioritic. Ma duceam cu el la vinatoare de iepuri si vulpi, dar fara nici o pusca la mine. In timp ce el alerga dupa iepuri, eu alergam dupa ciine. Asa am ajuns sa fug atit de repede. Vara trecuta, nea Piti a adus un jucator de culoare in probe. Ne-a pus sa alergam cu el. Pe 100 de metri ma lua. Ramineam cu vreo 10 metri in urma. Pe 50 de metri insa, il intreceam. De la Steaua, Danciulescu alearga foarte bine". Porumbel de 6 milioane de lei Pe cind evolua la Astra Ploiesti, "Evenimentul zilei" a dezvaluit pasiunea jucatorului pentru columbofilie. "Sint putin suparat. Saptamina trecuta mi-a murit Jansen, cel mai valoros porumbel al meu. Era cam batrin. Avea 13 ani. Dadusem 200 de dolari pe el, cit o pereche de pantofi de sport de firma. Noroc ca un prieten de-al meu, nea Luci Iordache, columbofil inrait, si-a respectat o promisiune mai veche. Ca sa-i faca in ciuda unui rapidist, nea Luci mi-a zis ca-mi va face cadou cel mai valoros porumbel al sau numai sa ma duc la Steaua, nu in Giulesti. Porumbelul pe care mi l-a dat este evaluat la 6 milioane de lei". "Piticul" n-ar lua o blonda cu picioare lungi "Sa ma urc pe scaun ca sa-i dau o ventuza?" "Nu ma simt complexat ca am doar 1,68 metri. Ce sa fac? Nici n-aveam de unde sa cresc. Tata este mai mic de inaltime decit mine. Mama nu este nici dinsa inalta. La fel si surorile mele. Daca ar fi sa ma insor cu o blonda cu picioarele pina-n git, nu as face-o. Ce sa fac cu ea? Sa ma urc pe scaun ca sa-i dau o ventuza? Si Mircea Lucescu a vrut sa ma ia la Rapid, dar a zis tot asa, ca-s prea mic". Florentin nu intentioneaza sa se insoare prea curind. "Isi va lua si el nevasta atunci cind nu va mai gasi pijamalele ocupate", adauga rizind Paraschiv. In timpul liber, Florentin asculta manele si, pina acum trei ani, a umblat cu autobuzul. "Pentru tata" Jucatorul viseaza sa ia titlul cu Steaua si sa stea fata in fata cu englezul David Beckham, starul celor de la Manchester United. "In meciul care ne va aduce teoretic titlul de campioni, o sa port un tricou cu inscrisul: «Pentru tata». Merita cu prisosinta acest cadou. Apoi, vreau sa joc neaparat in Liga Campionilor, sa ma intilnesc cu Beckham. Sint sigur ca nu ma va baga in seama. Beckham are oferta de la Barcelona, iar eu am oferta de la Sportul sa-i ajut sa promoveze (ride). Daca va dori sa discute cu mine, o sa-i lansez, dupa terminarea partidei, urmatoarea provocare: cine da mai multe centrari de gol, acela sa fie adevaratul Beckham". "Lui nea Piti ii place ca pot sa centrez in scurt" Fotbalistul a explicat de ce Victor Piturca l-a desemnat sa execute toate cornerele si loviturile libere la Steaua. "Lui nea Piti ii place ca pot sa centrez in scurt. Sint sigur insa ca norocul meu este ca mi-au iesit inca de la inceput toate centrarile. Altfel cu siguranta ca m-ar fi schimbat". Florentin Dumitru este cel de-al treilea executant al penalty-urilor, dupa Jean Vladoiu si Claudiu Raducanu. Cel mai frumos compliment primit a venit din partea lui Gheorghe Chivorchian, presedintele de la FCM Bacau: "La nunta lui Ciocoiu, mi-a zis ca ma va primi oricind la echipa sa. Mi-a propus sa-mi inchei cariera acolo". "Nu ma inchin ostentativ" "De-a lungul carierei am jucat pe aproape toate posturile, mai putin cele de libero si de portar. Eu insa ma simt cel mai bine cind joc fundas dreapta, desi la inceput am jucat atacant. Si domnul Bölöni mi-a zis ca-s un jucator interesant la sistemul 3-5-2. Numai ca noi, la Steaua, jucam doar 4-4-2. Se pare ca o sa ramin in continuare un jucator interesant", spune cel poreclit "Jansen". Dumitru spune ca nu are superstitii, insa nu obisnuieste sa incalte aceeasi pereche de ghete in doua meciuri consecutive. "Nu ma inchin ostentativ, cum fac alti fotbalisti, ca sa-i vada cei din tribune. Asta nu inseamna ca nu cred in Dumnezeu". Starul portughez a avut o copilarie nefericita Sporting Lisabona l-a cumparat pe Figo cu 80 de dolari! Fotbalul mondial a devenit, de mult timp, o masinarie infernala in care sume colosale de bani se invirt cu viteza ametitoare. Povestea celui mai scump jucator din lume, Luis Figo, este captivanta. Transferat de la modesta Os Pastilhas la Sporting Lisabona pentru derizoria suma de 80 de dolari, el a ajuns sa valoreze, zece ani mai tirziu, de aproape 100.000 de ori mai mult. De asemenea, lusitanul este printre putinii fotbalisti ai planetei care au jucat atit la FC Barcelona, cit si la Real Madrid, cei doi "granzi" ai campionatului spaniol. S-a calit carind cartofi si morcovi Luis Filipe Madeira Caeiro, cunoscut in lumea fotbalului sub numele de Luis Figo, s-a nascut pe 4 noiembrie 1972 in capitala Portugaliei. Copilaria a fost una nefericita, el traind acea perioada a vietii sale intr-unul din cartierele marginase ale Lisabonei, numit Cueva de Piedade. Parintii, Antonio si Maria Joana, aveau venituri modeste si lucrau ca vinzatori la un magazin de legume. Nu de putine ori, micutul Luis ii ajuta, carind morcovi, cartofi, mere, banane ori conserve. Cind nu se ducea la scoala sau nu dadea o mina de ajutor parintilor, Figo incingea cite o miuta pe maidanele din jurul casei sale. Un prieten mai mare i-a observat calitatile si l-a luat cu el la Os Pastilhas, o formatie a cartierului in care locuia. Antrenorii i-au prezis o cariera stralucita in sportul-rege. Campion al Europei la 17 ani Sporting Lisabona i-a observat talentul si l-a achizitionat in 1990, la virsta de 16 ani. Oficialii "alb-verzilor" au platit atunci pentru Figo doar 20.000 de escudos (aproximativ 80 de dolari). Un an mai tirziu a inceput sa cunoasca gustul succesului, selectionata Under-18 a Portugaliei reusind sa devina campioana a Europei. Se nascuse o extraordinara generatie de fotbalisti, din care nu lipseau Vitor Baia, Rui Costa, Paulo Sousa si Joao Pinto. De pe vremea lui Eusebio, lusitanii nu mai reusisera sa rupa gura tirgului la o competitie de mare anvergura. Luis Figo era in stare sa desfaca orice aparare, ruperile sale de ritm si driblingurile ucigatoare incintind orice privitor. Italienii l-au suspendat pentru dubla semnatura Debutul in prima echipa la Sporting s-a produs in editia de campionat 1990-1991. Norocul lui Figo s-a numit Carlos Queiros, antrenorul echipei, care il cunostea de mai mult timp si stia ce sa-i ceara atunci cind il trimitea pe gazon. L-a supus unor antrenamente extenuante din punct de vedere fizic, pentru a-l putea "manevra" asa cum dorea. Figo si-a dat seama ca trebuie sa joace la un club mare din Europa. Ofertele erau numeroase, insa lusitanul a semnat pentru doua cluburi italiene in acelasi timp, Internazionale Milano si Parma. Federatia Italiana de Fotbal a considerat ca Figo nu a procedat corect si l-a suspendat pentru doi ani, in acest interval de timp neavind voie sa evolueze in "Il Calcio". Amenintat cu moartea In acel moment a aparut marele Johan Cruyff, omul care il urmarea de mai mult timp si care a reusit sa-i obtina "autograful". Luis Figo a trecut la FC Barcelona pentru suma de 325 milioane de pesetas (2,5 milioane de dolari). Suporterii formatiei Sporting Lisabona l-au amenintat cu moartea pentru ca "s-a vindut pentru niste bani in plus". Acestia au afisat si mai multe bannere in care l-au acuzat pentru decizia de a parasi gruparea "alb-verde". Coechipier cu Hagi Primul an al internationalului portughez la Barcelona n-a fost unul extraordinar. Figo n-a reusit sa se impuna deoarece bulgarul Hristo Stoicikov si olandezul Ronald Koeman, simbolurile acelei echipe de vis, au decis sa paraseasca "Nou Camp", iar Barca a intrat in declin. Lusitanul a fost coechipier, in acea perioada, cu Gheorghe Hagi, mare parte din golurile marcate de gruparea catalana fiind opera celor doi. La sfirsitul anului 1996, AC Milan a facut presiuni mari pentru a-l putea inregimenta. Magnatul Silvio Berlusconi a avut o runda de discutii cu Figo, insa conducatorii Barcelonei nici n-au vrut sa auda de o despartire. Presedintele Jose Luis Nunez i-a marit salariul si i-a stipulat in contract o clauza de reziliere pentru o suma astronomica la acea vreme, 30 de milioane de dolari. A intrat si in "Cartea Recordurilor" Vara anului 2000 a fost, fara indoiala, cea mai agitata din cariera lui Figo. Dupa un turneu final senzational la EURO 2000 in care a mers cu Portugalia pina in semifinalele competitiei, jucatorul a intrat si in "Guinness Book". Florentino Perez, actualul presedinte al clubului Real Madrid, i-a facut o oferta fabuloasa: 5,1 milioane de dolari salariu anual! Mai mult, omul de afaceri a pus pe masa conducatorilor de la Barcelona clauza de reziliere din acel moment a portughezului. Era vorba de 10 miliarde de pesetas (57 de milioane de dolari), suma care reprezinta si in prezent cel mai scump transfer inregistrat vreodata in istoria fotbalului mondial. Nu se considera inca un fotbalist consacrat! Luis Figo, acum in virsta de 28 de ani, este considerat unul dintre cei mai buni jucatori ai planetei. In luna decembrie a anului trecut a primit "Balonul de Aur", distinctie decernata celui mai bun fotbalist al lumii, iar FIFA l-a clasat pe a doua pozitie, dupa francezul Zinedine Zidane, in topul celor mai buni jucatori ai anului. Singurul trofeu care ii lipseste din impresionanta carte de vizita este Cupa Campionilor. "Vreau sa cuceresc cea mai importanta competitie a cluburilor din Europa. Este visul meu. Abia dupa aceea ma pot considera un fotbalist consacrat", crede Luis Figo. DANIEL NAZARE 