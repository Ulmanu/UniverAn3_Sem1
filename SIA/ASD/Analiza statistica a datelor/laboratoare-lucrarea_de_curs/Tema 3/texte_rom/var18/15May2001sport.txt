 Internationalul maghiar nu concepe sa nu joace impotriva "tricolorilor" Miriuta: "N-as vrea sa aud cum sint injurati conationalii mei, ungurii" Cu doua saptamini inaintea partidei Romania - Ungaria, selectionerul maghiar Bicskei Bertalan a evocat eventuala titularizare a lui Vasile Miriuta in culorile "ros-alb-verzi". "Miriuta se afla intr-o postura ingrata", a precizat Bicskei pentru "Nepszabadsag" si "Magyar Nemzet". "Stiu ca este un profesionist adevarat, dar ii va fi foarte greu sa evolueze contra romanilor. Pot sa il motivez si sint convins ca, daca va juca, se va darui la maxim". Vasile Miriuta a declarat ziaristilor maghiari ca nu va face deplasarea decit daca va avea garantia titularizarii sale. "Vin la Bucuresti numai daca voi fi titular", a declarat fotbalistul de la Energie Cottbus. "Vreau sa joc neaparat contra Romaniei. Nu are rost sa stau pe banca de rezerve si sa ascult cum sint injurati conationalii mei, ungurii. Pe teren e altceva. Nu ma intereseaza ceea ce striga publicul. Din contra, huiduielile imi dau si mai multa adrenalina si ma fac sa evoluez cu mai multa ambitie". Miriuta a mai marturisit jurnalistilor unguri ca, in cazul evitarii retrogradarii, fiecare titular de la Energie va fi recompensat cu cite 100.000 de marci. Ziarele maghiare critica atitudinea presei din Romania, care, spun ungurii, nu ar dori ca, pe 2 iunie, selectionata lui Bicskei Bertalan sa fie incurajata la fata locului de vreun suporter. "Magyar Nemzet" citeaza afirmatia lui Cristian Bivolaru, federalul roman sustinind ca nu a primit nici o cerere de bilete din partea omologilor de la Budapesta. "Zece la suta din bilete sint acordate oaspetilor, asa spune FIFA", e de parere oficialul maghiar Kacfanyi Ferenc. Acesta a facut cunoscut faptul ca, in zilele urmatoare, vor anunta oficial numarul de bilete dorite de suporterii unguri la partida din Ghencea. "Avem probleme cu securitatea suporterilor", sustine Kacfanyi. "Degeaba ar fi insotiti suporterii nostri de politisti unguri ori agenti de paza specializati. In cazul unor provocari, acestia nu ar putea face fata". KOPACZ GYULA ADI DOBRE Cernat si Botnar, coechipieri si vecini de bloc Disputa romano-maghiara se-ncinge la Kiev Internationalul de tineret Florin Cernat a fost cel mai bun jucator al echipei Dinamo Kiev in jocul disputat, in deplasare, la Vorskla Poltava, si incheiat cu victoria fotbalistilor pregatiti de legendarul Valeri Lobanovski, scor 1-0. Unicul gol al partidei a fost inscris de galatean, in ultimul minut al jocului. Cernat si-a trimis astfel coechipierii la casieria clubului din Kiev, de unde fiecare a ridicat prima de victorie in deplasare, in valoare de 3.000 de dolari. "Ma simt din ce in ce mai bine, iar jocul imi iese", ne marturisea ieri dimineata Cernat, in timp ce se delecta urmarind, la video, cel mai recent film cu Antonio Banderas. "A fost bucurie mare, chiar daca ne-am chinuit putin cu cei de la Poltava. S-au pus pe doua linii si s-au aparat permanent". Capitanul nationalei de tineret a Romaniei a sarbatorit victoria impreuna cu coechipierul si vecinul sau de bloc, ungurul Laszlo Botnar. Acesta e chiar capitanul echipei nationale de tineret a Ungariei, formatie care va da piept cu reprezentativa similara a tarii noastre peste doua saptamini. Intre Cernat si Botnar, discutiile pe tema apropiatului joc de la Bucuresti s-au intetit in ultima vreme, cei doi tineri internationali tachinindu-se permanent. "El o tine pe a lui, vorbind intruna de o victorie fara dubii a Ungariei la Bucuresti, iar eu pe-a mea", povesteste Florin Cernat. "Ii spun mereu ca vor face deplasarea in Romania degeaba, dar nu ma crede. Cred, totusi, ca ne asteapta o partida foarte dificila, amanunt de care sintem constienti amindoi". Cu toate ca ii este dor de tara, Florin va sosi in Romania abia la convocarea pe care urmeaza sa o faca Ion Moldovan. "Sa vedem daca ma mai cheama", glumeste Cernat. ADI DOBRE Vasile Avram: "M-am gindit ca Altmayer n-a gresit intentionat" Observatorul l-a scos basma curata pe "haiducul" de la Ceahlaul - Rapid! Sorin Altmayer, arbitrul a carui prestatie la partida Ceahlaul-Rapid a generat un imens scandal, a scapat de "judecata de apoi" a Subcomisiei de Disciplina a CCA multumita notei excelente - 7,5 - primite din partea lui Vasile Avram, observatorul intilnirii! Abia revenit dupa o suspendare de sase etape, Altmayer - caruia giulestenii i-au imputat maniera de arbitraj partinitoare - se salveaza astfel de la o pedeapsa si mai drastica. Pina de curind director general la Rapid, observatorul Vasile Avram a declarat ieri ca Altmayer n-a viciat rezultatul: "Am avut o discutie cu brigada de arbitri. Timp de citeva minute, le-am spus ce au facut bine si ca au fost, daca se poate spune asa, fazele dubioase. Arbitrii mi-au dat unele explicatii. Le-am dat nota pe loc, fara sa ma uit la vreo reluare pe caseta video, pentru ca si ei au luat deciziile la fel". Avram a adaugat ca este convins de onestitatea "centralului": "Chiar daca Sorin Altmayer a facut unele greseli, m-am gindit ca nu sint intentionate, pentru ca el a venit dupa o suspendare de sase etape. A gresit din dorinta de a face lucrurile cit mai corect. Nota mea pentru Sorin a fost de 6,5. I-am acordat doua puncte pentru gradul mare de dificultate pe care l-a avut meciul. A rezultat nota 8,5. De aici am scazut un punct, pentru ca am tinut cont ca n-a dat un cartonas galben numarului 18 de la gazde (n.r. - Margarit) si pentru ca n-a acordat un penalty Rapidului in repriza secunda. Avind in vedere, totusi, complexitatea fazei, greutatea meciului si valoarea arbitrului, m-am decis sa-i dau credit lui Sorin". Neacordarea unei lovituri de pedeapsa oaspetilor, la scorul de 1-0 pentru gazde, nu este considerata de Avram viciere de rezultat: "Eu nu merg pe "daca" si pe "parca". De unde stiu eu ca transformau giulestenii penalty-ul? Puteau sa-l rateze, cum au facut cei de la Ceahlaul!". Vasile Avram - aflat ieri la Neptun, impreuna cu Dan Matei Agathon, ministrul turismului - a trecut pe la cabina arbitrilor si in pauza meciului, pentru a le da unele indicatii. In spatele prestatiei mediocre a lui Altmayer sta, totusi, si evolutia penibila a echipei pregatite de Mircea Rednic. "Feroviarii" au parut sa dea ieri inapoi, dupa ce simbata au vrut la un moment dat sa se retraga de pe teren. "Daca Altmayer a luat 7,5, inseamna ca nu mai are rost sa facem memoriu. Noi stiam ca arbitrul luase 7! Totusi, vom inainta un protest, ca sa fim cu cugetul impacat", a declarat ieri Paul Cazan, directorul general al giulestenilor. MATEI UDREA LAURENTIU CIORNEI Rocar propune, Dinamo n-are nimic impotriva Arbitri straini la finala Cupei Romaniei Initiativa lui Gheorghe Florea, patronul echipei Rocar, de a cere arbitri straini la finala Cupei Romaniei la fotbal, pe care "berarii" o vor sustine la 13 iunie cu Dinamo, a fost intimpinata favorabil de capii FRF si ai "ciinilor rosii". Adalbert Kassai, secretarul general al federatiei, in "parohia" caruia intra si arbitrajul, a mentionat ca in sprijinul acestei initiative vin gafele pe care "cavalerii" romani le fac aproape meci de meci. "Vom discuta propunerea si o sa ne decidem chiar in aceasta saptamina. Personal, pe mine nu ma deranjeaza ca la finala Cupei sa fie adusi arbitri din strainatate", a declarat Kassai. Oficialul FRF a adaugat ca "nu e simplu sa luam o astfel de hotarire. Dar daca asa se pune problema, ne vom gindi. Din pacate, arbitrii nostri mai fac si greseli, iar atunci e normal sa ne facem calculele noastre, pentru ca lucrurile sa iasa cit mai bine". Cel mai probabil, decizia de a fi adusa o brigada straina la finala Cupei va fi luata joi, cind este programat Comitetul de Urgenta al FRF. Grigorescu, strins cu usa Conducerea federatiei si cea a LPF vor analiza, la Comitetul de Urgenta, si retrogradarile si excluderile dispuse de Comisia Centrala a Arbitrilor. Dupa unele surse, in discutie ar intra chiar si oportunitatea ca Nicolae Grigorescu, presedintele CCA, sa mai ramina in aceasta functie si sezonul viitor. Timisoreanul si-a ridicat in cap, de la instalarea sa in functie, o mare parte a arbitrilor, dar chiar si pe cei care l-au instalat, presedintii de cluburi din Divizia A. De altfel, Grigorescu, principalul sustinator al ideii ca in tara sa oficieze doar "fluierasi" autohtoni, s-a abtinut ieri de la comentarii. Retinerea sefului CCA reprezinta un pas inapoi fata de atitudinea de pina acum, cind a declarat public ca nu va accepta sa-i fie adusi straini la meciurile din competitiile interne. Grig a fost constrins la aceasta neutralitate si de prestatiile catastrofale ale fostilor sai colegi, autorii unor "haiducii" din ce in ce mai indraznete, pe masura ce se apropie finalul sezonului. Badea vorbeste de flori si de gradinari Nicolae Badea, presedintele Consiliului de Administratie de la FC Dinamo, a izbucnit in ris cind a auzit numele lui Gheorghe Florea. "E dreptul Rocarului sa-si doreasca arbitri straini, numai ca trebuie sa fim intrebati si noi. In principiu, nu avem nimic de obiectat. Sa nu se uite ca, acum un an, Dinamo a solicitat ca 30 la suta din meciurile de campionat sa fie conduse de arbitri straini". Badea s-a declarat deranjat ca masura importului de "fluierasi" a fost luata inaintea finalei de Cupa, si nu mai devreme. "Si partida din semifinale a fost importanta, ca altfel nu puteau ajunge in finala. E adevarat ca, in meciul nostru cu Rocar, cei din urma au fost dezavantajati, dupa cum a recunoscut si Mircea Stoenescu (n.r. - fost arbitru international, in prezent director general la Dinamo), dar si echipa noastra a fost defavorizata in alte partide. Nu are nici un rost sa aducem cite o floare, care se ofileste dupa o saptamina, iar cei care cultiva flori sa nu invete nimic din aceste initiative. Vom fi mereu victime daca adoptam pozitia strutului. Aici este in joc si prestigiul organizatorilor (n.r. - FRF)", a mai precizat conducatorul dinamovist. Grupaj realizat de MATEI UDREA si DANIEL CONTESCU "Regele Pitestiului" se umfla-n pene "Goian trebuia sa fie mindru ca l-a lovit Neaga" Adrian Neaga, vedeta echipei de fotbal FC Arges, inca mai suferea ieri, la doua zile dupa semi-esecul de pe teren propriu cu Foresta Suceava. Inclusiv la propriu, caci are ochiul sting vinat in urma unui contact cu Goian. Acuzat, la finalul jocului de simbata, ca l-ar fi lovit si el pe suceveanul Goian, "umbra" sa din jocul cu pricina, Rica Neaga si-a ironizat crunt adversarul. "Nici nu auzisem de Goian asta pina simbata", marturiseste copilul teribil al Pitestiului. "Tot meciul a dat in mine, iar eu am tacut. E adevarat ca la sfirsit au fost citeva altercatii pe culoarul care duce la vestiare, dar nu l-am lovit. Si daca il loveam trebuia sa fie mindru ca l-a lovit Neaga de la FC Arges". Guralivul Rica, autointitulat "Regele Pitestiului", ameninta saptamina trecuta ca va "sufla" titlul Stelei in ultima etapa, el urmind sa interpreteze partitura lui Dobrin din memorabilul meci Dinamo-FC Arges, 3-4. ADI DOBRE Craiovei i-a trecut glontul pe la ureche Universitatea Craiova putea sa piarda cu 0-3, la masa verde, intilnirea cu Gaz Metan Medias, din etapa a 25-a a Diviziei A. Motivul era echipamentul oltenilor, culorile acestuia fiind inadecvate. Astfel, un rind de echipament era alb, ca al fotbalistilor medieseni, iar cel de-al doilea era alb-albastru cu dungi. Arbitrii asistenti nu au fost de acord cu folosirea lui pentru ca nu puteau distinge de la distanta jucatorii celor doua echipe. Pina la urma, Universitatea a evoluat cu echipamentul galben al Gazului, la insistentele observatorului Ioan Igna pe linga presedintele clubului ardelean, Ion Rusu, care nu voia in ruptul capului sa le dea craiovenilor tricourile. Acesta le-a spus omologilor sai din Banie: "Pierdeti meciul cu 3-0 si apoi jucam un amical pentru spectatorii care au dat bani pe bilet". "Stiinta" va juca miine, in fata propriilor suporteri, cu echipa de pe locul trei, FC Arges. Vestea buna pentru olteni este refacerea completa a mijlocasului Marius Sava. Nae Ungureanu, antrenorul Universitatii, si-a motivat astfel decizia: "Vreau sa revigorez banda dreapta. Ne-au lipsit foarte mult artificiile lui Marius". MARGARIT BANUTA MARIO MORCOV Flick-Flack Balaj fluiera linga sine Arbitrul Cristi Balaj va oficia miine la centru derby-ul Rapid - Steaua, partida contind pentru etapa a 26-a din Divizia A. Baimareanul, in virsta de 28 de ani, va conduce partida sa cu numarul 15 din primul esalon. Interesant este faptul ca a arbitrat-o pina acum de trei ori pe Rapid, confruntari incheiate cu doua victorii si un egal al giulestenilor, iar pe Steaua in doua rinduri, o victorie si un egal in dreptul "ros-albastrilor". "Nu imi este frica de aceasta confruntare, poate doar de fazele ambigue. Valoarea unui arbitru se cunoaste atunci cind ia hotariri corecte la faze dificile. Am arbitrat cele doua formatii pina acum si n-am avut probleme", ni s-a destainuit ieri Balaj. (D.N.) Chivorchian, pe urmele marilor gimnasti Gheorghe Chivorchian, presedintele de la FCM Bacau, are in fiecare dimineata un program de 25 de minute alocate gimnasticii, in ciuda faptului ca apropiatii il considerau un tip sedentar si gurmand. "Dupa operatia de colecist, suferita la inceputul anului, m-am hotarit sa mai iau si cite o hotarire constructiva. Ca sa nu ma mai acuze presa de lucruri necurate... Fac aproape o jumatate de ora de exercitii fizice complexe pentru a ma mentine in forma, indiferent de locul unde ma aflu. Mi-am propus ca, in fiecare dimineata, sa nu ma abat de la aceasta regula", ne-a spus "Chivo", care a ajuns la 98 de kilograme, dupa ce in luna ianuarie avea cu 20 de kilograme mai mult. Masivul presedinte bacauan urmeaza o dieta speciala, care consta numai in lactate, carne de vita si zarzavaturi, in timp ce piinea este interzisa cu desavirsire. Singura bautura permisa este apa plata.(D.N.) Nae Stanciu flutura batista Nae Stanciu, fostul capitan al echipei de fotbal Rapid Bucuresti, i-a anuntat ieri pe George Copos si pe Mircea Rednic ca nu va mai juca niciodata la clubul care l-a format. "Am jucat numai la Rapid, am aici 18 ani de munca. Am fost trimis la "tineret", pedepsit pe nedrept. Chiar Copos m-a anuntat ca trebuie sa-mi gasesc alta echipa", a spus suparat Stanciu, cel care este considerat simbolul formatiei de sub Grant. Ieri, giulestenii au intrat in cantonament, in vederea partidei de miine cu Steaua, socotind ca numai o victorie in fata liderului ar putea sa-i mentina in cursa pentru ocuparea unui loc de cupa europeana.(L.C.) Huligani identificati Politia Capitalei s-a autosesizat in legatura cu incidentul petrecut in incinta Complexului Sportiv Dinamo, pe data de 10 mai, cind niste suporteri ai echipei de fotbal i-au injurat si i-au imbrincit pe jucatorii antrenati de Cornel Dinu si pe ziaristii prezenti la sedinta de pregatire. Politistii au demarat imediat cercetarile si au reusit sa identifice 11 persoane implicate in altercatie, urmind ca, in functie de gravitatea leziunilor corporale suferite de unele persoane, precum si de valoarea pagubelor materiale inregistrate, sa fie dispuse masuri legale. Pina ieri, nici unul dintre cei agresati nu depusese plingere. (M.B.) Dupa ce a fost amenintat cu moartea, Leu va fi pazit, zi si noapte, de profesionisti Amenintarile pe care le-a primit familia lui Mihai Leu, presedintele Federatiei Romane de Box, la sfirsitul saptaminii trecute, au incetat ieri, in momentul in care fostul campion mondial a depus o plingere oficiala la politie. "Am vorbit cu o persoana importanta din cadrul Ministerului de Interne, careia i-am explicat cauzele disensiunilor aparute in urma cu ceva vreme in boxul romanesc. In momentul in care am pronuntat numele lui Rudel Obreja (n.r. - vicepresedintele FR Box, care se afla "la cutite" cu Mihai Leu), ofiterul l-a sunat pe acesta si au avut o scurta convorbire. Nu stiu ce au discutat, cert este ca dupa aceea telefoanele de amenintare au incetat", ne-a spus ieri Leu. Dupa cum se stie, vineri seara, presedintele FR Box a fost amenintat telefonic de doua persoane necunoscute, care i-au comunicat ca familia sa va avea de suferit in cazul in care nu renunta la sefia boxului romanesc. "Vei muri, iar copilului tau ii vom taia o mina, pe care o vei gasi in cutia postala", i-au transmis necunoscutii lui Leu. "N-aveti unde sa va ascundeti de noi" Dupa ce si-a dus familia in Italia, la adapost, hunedoreanul a revenit in Bucuresti, unde a solicitat sprijinul politiei. El a prezentat presei si o inregistrare a ultimei convorbiri pe care a avut-o vineri seara cu unul dintre cei care l-au amenintat. "Nu aveti unde sa va ascundeti de noi. Duceti-va unde vreti, dar va vom gasi si o sa fie rau de tot", se aude pe caseta inregistrata de Leu. "Acum sint mai linistit. Am vorbit si cu domnul Gingaras (n.r. - ministrul tineretului si sportului), care mi-a promis din nou sprijin. Vreau sa muncesc la federatie si nimic nu ma va putea opri. Cineva mi-a spus ca la mijloc sint interese foarte mari. "Se incearca formarea celei mai puternice retele de recuperatori", mi-a comunicat persoana. Eu nu cred asa ceva, ci mai degraba ar putea fi vorba de acea frauda de 800 de milioane de lei, descoperita anul trecut la federatie. Si in acest caz sper sa ma insel", ne-a mai spus Leu. Demnitarul Gingaras a fost extrem de surprins in momentul in care a auzit despre necazurile prin care trece presedintele FR Box. Aflat in provincie, demnitarul i-a promis lui Mihai Leu ca va fi "pazit, zi si noapte, de persoane profesioniste". LAURENTIU CIORNEI Deznodamint incandescent la Campionatul Mondial de hochei pe gheata Cehia de aur Jucatorii din reprezentativa de hochei pe gheata a Cehiei au scris istorie, cucerind, duminica seara, cel de-al treilea titlu consecutiv de campioni mondiali, dupa ce, in finala, au intrecut Finlanda cu scorul de 3-2. Intr-o partida halucinanta, in care, la finalul celei de-a doua perioade, erau condusi cu 2-0, cehii au avut o revenire incredibila, reusind sa trimita meciul in prelungiri. Partida a debutat in forta, jucatorii antrenati de Josef Augusta dorind sa arate din start ca sint cei mai buni. Numai ca asaltul lor n-a strapuns reduta finlandeza, "albii" avind un control mai bun al pucului si dominind prima parte, cu 19 suturi spre poarta lui Hnilicka, fata de numai 8 ale cehilor. Mai mult, in minutul 18, dupa o recuperare a finlandezului Kapanen, Ylonen i-a pasat perfect lui Lind, care a deschis scorul. Cehii au inceput si partea a doua in forta, dar pripeala i-a facut sa iroseasca pina si o superioritate de 5 contra 3. Iar indecizia lor a fost taxata, Ylonen inscriind pentru 2-0 si devenind, cu cinci reusite, golgeterul turneului. Cupa parea ca suride Finlandei. A fost doar o iluzie. Pentru ca, in partea a treia a meciului, s-a dezlantuit "furia rosie", cehii reusind rapid sa reduca din handicap prin Prochazka si apoi sa egaleze prin Dopita, in uralele publicului din tribunele patinoarului din Hanovra. In prelungiri, ambele echipe au lasat garda jos, cautind cu disperare golul. L-a gasit Moravec, noul erou national al Cehiei, care a consfintit suprematia echipei sale in hocheiul pe gheata. HORIA HASNAS Dupa infringerea Galatei, ziarele din Turcia au luat foc: "Sa plece Luci, sa vina Terim!" Galatasaray Istanbul a fost invinsa, duminica, pe teren propriu, de echipa Ankaragucu, scor 1-2, pierzind teren in lupta dusa cu Fenerbahce pentru titlul de campioana a Turciei. Toate mass-media de la Istanbul il considera pe tehnicianul roman vinovat de infringere. Dupa meci, Lucescu a parasit nervos terenul si nu a organizat vreo conferinta de presa. Suporterii formatiei in care evolueaza Hagi si Gica Popescu au fost foarte furiosi din cauza acestui nou insucces. Ei au cerut demisia antrenorului Mircea Lucescu si au criticat conducerea clubului, releva cotidianul "Fotomac". "Sa plece Luci, sa vina Terim!" si "Lucescu, tu nu esti bun pentru Cim Bom!" au fost cuvintele prin care fanii Galatei si-au exprimat minia. "Fanatik" noteaza: "Lucescu a stricat echipa si a adaugat sacoului, pantalonului si incaltarilor elegante o camasa in carouri si un papion inflorat. Astfel poate fi definita o echipa fara Bulent Korkmaz, Suat si Hasan Sas. Ce s-a intimplat cu el? Nu ai voie sa faci asemenea greseli in alegerea jucatorilor si in gindirea tactica a meciului". Cotidianul "Star" a avut un ton si mai dur: "Duminica, din pacate, a fost prezenta in teren nu echipa lui Fatih Terim, ci a lui Mircea Lucescu: lipsita de ambitie, fara presing, fara dorinta de a cistiga". Cotidianul "Hurriyet" a titrat nemilos: "Vinovat: Lucescu". In cronica partidei s-a scris ca "toate liniile sint intrerupte. Nu exista comunicare. Galatasaray este o echipa in deriva, iar cel mai mare vinovat este Lucescu. Acesta a dormit la marginea terenului, in costumul sau bleumarin". Referitor la jucatorii romani, "Fotomac" noteaza ca "Gica Popescu a evoluat mediocru, iar Hagi a avut, in prima repriza, o prestatie comparabila cu o furtuna. Dar el s-a adaptat, in partea a doua, jocului slab al echipei si s-a linistit". "Fotomac" a criticat si atitudinea spectatorilor fata de fotbalistii Galatei: "Okan, Hagi si Emre sint la ultimele lor partide pe "Ali Sami Yen", iar suporterii, in loc sa-i aplaude, au aruncat cu sticle din plastic in ei". MARGARIT BANUTA [25][pl.dll?rid=expresro] 