 Nominalizat din nou pentru presedintia CCA, Grigorescu s-a intilnit cu prim-ministrul Reputatul arbitru asistent Nicolae Grigorescu, unul dintre favoritii la functia de presedinte al Comisiei Centrale a Arbitrilor, a fost ieri gazda lui Adrian Nastase. Prim-ministrul a vizitat firma "AM Luxten Light" din Timisoara, societate unde "cavalerul fluierului" este consilier. Singurul arbitru roman care a participat la EURO 2000 a aflat abia ieri ca este nominalizat pentru a-l inlocui pe Ion Craciunescu. "Am fost ocupat pina peste cap cu vizita premierului. Nu am avut timp sa ma lamuresc de cutremurul care a avut loc luni la federatie. Cum de l-au dat afara pe Craciunescu? Unde a gresit?", a rabufnit Grig. "Asistentul" banatean a spus ca va solicita lamuriri de la Adalbert Kassai, secretarul general al FRF, astazi, la ora 11.00, cind se va intilni la Bucuresti cu oficialul federal. "Am aflat ca sint propus pentru functia de presedinte al CCA. Nu stiu daca voi accepta. Trebuie sa cunosc adevaratul motiv pentru care a fost eliminat Craciunescu si conditiile solicitate de Comitetul Executiv". Kassai "a mers" ieri la mai multe capete. Secretarul general al FRF s-a intilnit cu Vasile Avram, cu care a si negociat conditiile "ungerii" in fruntea "fluierasilor". In paralel, Kassai i-a trimis lui Grigorescu, prin fax, proiectul de regulament al Comisiei Centrale a Arbitrilor. Oficialul federal l-a informat periodic pe Mitica Dragomir, presedintele LPF, asupra stadiului in care se afla tratativele, din aceasta cauza discutiile inaintind destul de greu. ( L.C., M.U.) Si Paunescu ride de frati Viorel Paunescu, presedintele Consiliului de Administratie de la FC Steaua, a primit ieri, prin fax, o oferta din partea echipei Metalurg Zaporoje, la care evolueaza Ionut Pirvu si Daniel Baston, pentru atacantul Robert Nita. Reprezentanti ai gruparii ucrainene intentioneaza sa soseasca in Romania, cu scopul de a semna un contract cu inaintasul de care antrenorul Victor Piturca vrea sa se dispenseze. In ceea ce-l priveste pe mijlocasul Albert Duro, acesta nu doreste sa se duca la FC National, desi cluburile s-au inteles pentru un transfer de doi ani si jumatate. Referitor la ironiile fratilor Becali, care nu-s convinsi de existenta ofertelor din partea formatiilor AC Fiorentina si AC Milan pe adresa vreunui jucator al "militarilor", Paunescu a spus: "Domnul Becali a inceput sa rida? De cite ori n-am ris si eu de dinsul! Ce daca el vorbeste frecvent cu Antognoni (n.r. - directorul sportiv al Fiorentinei, responsabil cu transferurile la gruparea "viola")? N-am zis ca oferta ar fi venit de la Antognioni. Poate italienii vor sa vina in Romania sa creasca viermi de matase, mai stii?", a incheiat Paunescu, pe un ton glumet.(D.C.) Tintarul Cupei UEFA Meciurile-tur contind pentru optimile de finala ale Cupei UEFA se vor disputa astazi, dupa urmatorul program: Slavia Praga - Kaiserslautern; Deportivo Alaves - Internazionale Milano; PSV Eindhoven - AC Parma; AEK Atena - FC Barcelona; VfB Stuttgart - Celta Vigo; Rayo Vallecano - Bordeaux; AS Roma - FC Liverpool; FC Porto - Nantes. Partida din Portugalia va fi transmisa in direct de TV Romania 1, cu incepere de la ora 23.30. Atacantul de la Nantes nu va evolua deseara la Porto Moldovan i-a oferit noua trandafiri sotiei sale "E numarul meu de pe tricou", spune "Vio-gol" Fotbalistul roman Viorel Moldovan a facut ieri deplasarea la Porto, unde echipa sa, Nantes Atlantiques, disputa, asta-seara, prima mansa din optimile de finala ale Cupei UEFA. "Chiar acum (n.r. - ieri dupa-amiaza) am ajuns la Porto. Eu sint insotit in permanenta de preparatorul fizic. E ca o garda de corp pentru mine. O sa fac doua antrenamente cit voi sta la Porto. Am auzit ca meciul se transmite in direct pe Eurosport si pe TVR, asa ca le voi face cu mina, din tribuna, celor din tara pentru ca, mai mult ca sigur, nu voi juca decit, probabil, la meciul-retur, peste o saptamina". Moldovan doreste sa se revada cu Ioan Timofte si cu Basarab Panduru: "Am sa-i caut prin Portugalia. Colegul meu, Mario Silva, a fost coechipier cu Timofte, pe cind evolua la Boavista. Mi-a vorbit foarte frumos despre «Tim». Cu Porto, meciul va fi al naibii de greu, mai ales ca baietilor de la Nantes le va lipsi virful, «nasul», cum se spune. Ala, vezi Doamne, as fi eu. Acum am uitat si eu ce-i aia modestia". De Ziua indragostitilor, Moldovan i-a facut cadou sotiei sale, Elena, noua trandafiri: "E numarul meu de pe tricou", a justificat internationalul roman alegerea facuta. DANIEL CONTESCU Alin, cu sutul fin Alin Stoica a marcat unicul gol al formatiei Anderlecht Bruxelles in confruntarea pierduta cu 2-1 (0-0), in deplasare, cu Leeds United, intr-un meci contind pentru faza secunda din grupele Ligii Campionilor la fotbal. Romanul a evoluat tot meciul si a fost considerat cel mai bun fotbalist al echipei "alb-violete". Dupa o combinatie reusita cu internationalul belgian Bart Goor, Stoica a deschis scorul in minutul 65 cu un sut plasat, Nygel Martin, portarul echipei nationale a Angliei, privind neputincios. Formatia engleza a revenit pe final si a adus bucuria fanilor de pe "Elland Road", reusind sa inscrie la unele nesincronizari din defensiva oaspetilor. In derby-ul serii, Real Madrid si Lazio au oferit un veritabil spectacol, cu Luis Figo in rol de MVP al meciului de pe "Santiago Bernabeu". Portughezul a cistigat duelul cu Hernan Crespo, dar cei doi jucatori au demonstrat ca sumele exorbitante cheltuite pentru aducerea lor nu au fost aruncate pe fereastra. Figo si Crespo sint cei mai scumpi jucatori din istoria fotbalului mondial, primul valorind 57 de milioane de dolari, iar al doilea cu trei milioane mai putin. In Grupa C, Bayern München s-a impus greu in fata rusilor de la Spartak Moscova, dupa o partida dominata de la un capat la altul de formatia germana. In cealalta partida, Arsenal Londra, fara olandezul Bergkamp, lasat acasa din cauza fricii de avion, a dispus cu acelasi scor de Olympique Lyon, printr-un gol marcat chiar de un francez, Thierry Henry. DANIEL NAZARE GRUPA C: Bayern München - Spartak Moscova 1-0 (0-0). A marcat: Elber (min. 79); Olympique Lyon - Arsenal Londra 0-1 (0-0). Henry (min. 59). Clasament: 1. BAYERN 7p; 2. Arsenal 4p; 3. Olympique 3p; 4. Spartak 3p. GRUPA D: Real Madrid - Lazio Roma 3-2 (1-1). Au marcat: Morientes (min. 32), Helguera (min. 82), Figo (min. 89 - pen.) / Crespo (min. 4), Gottardi (min. 84); Leeds United - Anderlecht Bruxelles 2-1 (0-0). Harte (min. 74), Bowyer (min. 87) / A. Stoica (min. 65). Clasament: 1. REAL MADRID 9p; 2. Leeds 6p; 3. Anderlecht 3p; 4. Lazio 0p. Declaratie socanta a starului de la AS Roma Batistuta: "Nu-mi place fotbalul!" Gabriel Omar Batistuta, valorosul atacant argentinian care evolueaza de aproape 10 ani in campionatul italian, a declarat ieri, cu o zi inaintea partidei Roma-Liverpool, contind pentru "optimile" Cupei UEFA, ca nu ii place fotbalul. Dupa noua sezoane cu Fiorentina, "virful" echipei AS Roma si golgeterul la zi in Serie A face aceasta dezvaluire socanta. "Nu sint un fan al acestui sport. Nu-mi place fotbalul! Dar e profesia mea si-mi place sa-mi fac treaba foarte bine, oriunde as lucra. Eu sint un tip linistit si prefer alte lucruri. Cind imi voi incheia munca pe care o fac acum, nu ma voi mai uita o secunda la fotbal". "Bati-gol" a fost la un pas de a pleca in Primera Division, intii la Atletico Madrid si, apoi, la Barcelona, dar a ales AS Roma. "Daca n-ar fi fost Fabio Capello, n-as fi venit la Roma. Oricum, dupa atitia ani in Italia, n-am cunoscut inca bucuria de a fi campion. Mi-a devenit clar, la un moment dat, ca la Fiorentina nu voi reusi asta. Am venit aici in primul rind ca sa cistig titlul", a adaugat Batistuta. (M.B.) Un italian si-a pus fotbalistii sa mearga pe carbuni aprinsi Italianul Achille Baronio, antrenorul echipei de fotbal Visanese, a decis sa adopte o metoda neobisnuita pentru a-si cali propriii jucatori, punindu-i sa mearga pe carbuni aprinsi. Ideea i-a venit tehnicianului de la formatia de amatori dupa ce a observat ca fotbalistii sai nu se puteau concentra. Zece dintre jucatori s-au conformat imediat, iar altii au promis ca vor face si ei acest lucru. Experienta s-a dovedit benefica, deoarece echipa, aflata in dificultate, a cistigat trei meciuri la rind. Metoda nu este una noua, fostul international italian Giuseppe Signori frecventind si el un curs de concentrare in care a trecut printr-o experienta similara.(D.N.) Kurnikova si Aniston, cele mai sexy femei din lume Rusoaica Anna Kurnikova, jucatoare de tenis, si americanca Jennifer Aniston, actrita casatorita cu un alt star al cinematografiei, Brad Pitt, impart onoarea de a fi desemnate cele mai sexy femei din lume. Aceasta concluzie a fost desprinsa dintr-un sondaj efectuat, pe un esantion de 5.000 de barbati britanici, de firma producatoare de prezervative "Durex". Cele doua frumoase celebritati au obtinut, fiecare, 15 procente din optiunile "electoratului" de sex opus. Jennifer si Anna sint talonate, indeaproape, de Jennifer Lopez. Fosta iubita a rapper-ului american Sean "Puffy" Combs (cunoscut mai mult sub numele de Puff Daddy) a monopolizat preferintele a 13% dintre barbatii din Insula. (M.B.) [21][pl.dll?rid=expresro] 