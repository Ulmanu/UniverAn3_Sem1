 Curge turnesolul politic ______________________________________________________________________ Chiar nu inteleg ce l-a determinat pe Adrian Nastase sa atace o institutie a statului de drept si sa minimalizeze importanta unei clarificari necesare intr-o viata publica normala si democratica. "Linsul dosarelor" e un proces prin care au trecut toate fostele tari comuniste si care in Romania, din varii interese, se desfasoara chinuit. De ce sa purcezi la terfelirea unei institutii publice care nu se subordoneaza nici premierului, nici PDSR? Aceasta mi se pare a fi una dintre putinele greseli facute de primul-ministru de la instalarea sa in functie. Si e cu atit mai regretabila cu cit clarificarea relatiilor cu fosta politie politica e unul dintre criteriile menite a da credibilitate noii guvernari de la Bucuresti, iar PDSR-ului - o osatura de partid modern, european. In loc sa sustina acest demers, Adrian Nastase eticheteaza cercetarea trecutului drept "lins de dosare". Pentru a nu se crede ca, in Romania, colaborarea cu politia politica si relatiile intunecate cu Securitatea au intrat intr-o procesiune de inmormintare, condusa chiar de putere, "Evenimentul zilei" a depus la CNSAS o adresa la care este anexata o lista cuprinzind mai multe nume ale vietii publice. Gestul nostru se inscrie in limitele legii si nu contine nici o intentie de a aduce prejudicii cuiva anume. El reprezinta doar o solicitare civica si de constiinta. Si nu urmareste decit beneficii pentru cititori si pentru opinia publica. Nu sintem partizanii pedepsirii, eliminarii sau condamnarii semenilor nostri. Noi sustinem doar ca aceia care ies in scena, care detin responsabilitati publice trebuie cunoscuti in raport cu trecutul lor. Nimic mai mult! Daca prin gestul nostru se deschide o "cutie a Pandorei", un lucru ne absolva. Nu noi am inventat-o si nu noi am aparat-o cu orice pret! Sa fie accesul la dosare un fel de turnesol politic? Din chiar momentul dezbaterii legii, subiectul a functionat ca o asemenea substanta. Cu atit mai mult, initiativa noastra continua sa aiba acest rol. Un ziarist cu mare succes la pensionarii nostalgici, Cristian Tudor Popescu, gaseste de cuviinta sa se exprime ca un maidanez scapat de Traian Basescu. In loc sa pledeze pentru o cauza dreapta, isi baga numele si pixul "in rahat pina la umar". De ce? Pentru ca ne-am ingaduit sa-l trecem si pe el pe o lista (care nu era pentru Spitalul 9), ci pentru o institutie a statului de drept, in vederea aflarii unui adevar util inclusiv cititorilor sai. Are ceva de ascuns Cristian Tudor Popescu sau altcineva de la "Adevarul"? Chiar nu ne intereseaza, desi putem intelege. Poate ca miriitul lui Cristian Tudor Popescu place unora si convine altora! Nu-i nici o suparare! Noi am facut un demers pentru o cauza dreapta si il vom continua cu orice pret desi, prin gestul sau, Cristian Tudor Popescu nu si-a bagat "pixul in rahat pina la umar". Dupa parerea mea, zaltatul gazetar de la "Adevarul" si l-a "bagat" pina in git si o sa puta multa vreme! Ciudat e ca un atac similar vine si de la Ralu Filip, in gazeta de bucatarie a fratilor Paunescu. Dupa ce l-au folosit ca pe o batista ieftina ca sa-si stearga picioarele si afacerile, intrat fara o dezinfectie si in uzul lui Adrian Nastase (la TVR), Radu Filip incearca sa ne murdareasca si pe noi. Nu-i nici o suparare! Isteria sa abia ca ne-a adus aminte ca, intr-un demers suplimentar, sa solicitam CNSAS-ului si verificarea fratilor Paunescu. Poate asa aflam ceva in plus despre George Constantin Paunescu, Viorel Paunescu si Valentin Paunescu. [5][pl.dll?rid=expresro] _________________________________________________________________ 