 LG Electronics si FC Dinamo sint impreuna Tandemul campionilor La Club Polo a avut loc, ieri dupa-amiaza, o conferinta de presa, prilejuita de semnarea contractului de sponsorizare intre concernul de firme LG, campionul produselor electronice, si FC Dinamo Bucuresti, campioana Romaniei la fotbal. Ceremonia a fost intitulata "Champions meet champions" ("Campionii intilnesc campionii") pentru a sublinia pozitia de lider a celor doua societati. Parteneriatul a fost parafat de Man-Ho Ahn, director general al LG Electronics Romania, si de Nicolae Badea, presedintele Consiliului de Administratie al FC Dinamo. Ceremonia propriu-zisa a fost urmata de un cocktail la care au participat, printre altii, ministrul de interne Constantin Dudu Ionescu si Cornel Dinu, antrenorul principal al echipei. Semnarea contractului de sponsorizare este rezultatul excelentelor performante ale lui Dinamo din sezonul trecut, cind echipa din Stefan cel Mare a cucerit atit campionatul national, cit si Cupa Romaniei. Coorporatia coreeana multinationala LG Electronics a gasit in Dinamo partenerul care ii poate aduce un semnificativ beneficiu de imagine. DANIEL NAZARE Titi Dumitriu il ataca pe selectioner "Un antrenor care are 70 de ani" Antrenorul Dumitru Dumitriu fost cindva in cursa pentru ocuparea postului de selectioner, la concurenta cu Emeric Ienei - pare sa-si fi pierdut fair-play-ul din timpul "campaniei". Daca inainte de numirea noului selectioner, Titi se referea la modul laudativ la contracandidatii sai, luni, la Liege, ca simplu spectator la meciul nationalei, actualul tehnician al reputatei echipe Fulgerul Rocar Bragadiru l-a atacat indirect pe Emeric Ienei. Dumitriu a fost auzit spunind ca se indoieste de forta de atac a unei reprezentative conduse de "un antrenor care are 70 de ani''. (Horia Ghibutiu, Grimbergen) Zenden s-ar duce si-n miini pina la Liverpool Budewijn Zenden, fundasul stinga al reprezentativei Olandei, ar putea evolua in sezonul viitor la echipa engleza FC Liverpool. Agentul jucatorului, Rob Jansen, va discuta cu oficialii Barcelonei o posibila plecare a olandezului din curtea catalanilor. Pretul tranzactiei este estimat la 5,5 milioane de dolari. Motivul plecarii este despartirea de antrenorul Louis Van Gaal, care a renuntat la cirma "ros-albastrilor", cunoscut fiind faptul ca Zenden era unul din jucatorii preferati de tehnicianul olandez. (DANIEL NAZARE) Fac si eu o intrebare In urma cu patru ani, cind Hagi s-a transferat de la Barcelona la Galatasaray, multi s-au grabit sa spuna ca e terminat ca fotbalist. Sau ca a venit in Turcia pentru bani. "Mai joaca, dom'ne, vreo doi ani, sa mai cistige vreo doua milioane de parai si se lasa, ca-i batrin", vorbeau pe la colturi multi oameni de fotbal. A ajuns la noua sa echipa accidentat si, la meciul care ar fi trebuit sa fie "de debut", s-a uitat din tribuna cum noii sai coechipieri erau calcati in picioare de Fenerbahce. Marea rivala era campioana en-titre a Turciei si a invins, in acea seara din toamna lui '96, chiar pe "Ali Sami Yen", cu 4-0. Pe un mare steag "alb-galben-albastru", intins la peluza oaspetilor, scria ironic: "Fenerbahce joaca in Liga Campionilor, Galata joaca in Liga lui tac-su si a lui ma-sa". Umilinta indurata de cei 30.000 de suporteri "galben-rosii", pe arena din vechiul cartier al genovezilor, n-a fost uitata nici astazi. "Hagi, Hagi!", scandau la finalul acelei partide de cosmar fanii Galatei, si chemarea lor disperata s-a transformat astazi intr-un strigat de triumf. In patru ani, cu Hagi in teren, Galatasaray a ajuns, contrar tuturor pronosticurilor, una dintre cele mai puternice echipe de club din Europa. Din acest colt de pagina, fac si eu o intrebare, vorba unui cunoscut presedinte de club, care la aceasta ora umbla vopsit pe fata, pe undeva, prin Belgia, pe banii Ligii Profesioniste. Care conducator din fotbalul romanesc are argumente sa-l convinga pe Gica Hagi ca meciurile FC Brasov - Dinamo si FC Brasov - Rapid n-au fost "blaturi"? Raspunsul il veti afla comparind ce vedeti ca se joaca la EURO 2000 cu ce stiti ca se intimpla in campionatul intern. OCTAVIAN TOPA Pragmatismul nordic a invins in primul meci al grupei C Spania s-a izbit de aisberg Scorul de 0-1 pe care-l inregistra tabela de scor, dupa cele 90 de minute de inclestare, parea neverosimil, multe calcule ale specialistilor fiind date peste cap. Daca ne-am fi uitat ieri la cotele pariurilor londoneze, observam ca Spania avea o cota de 11:2, fata de numai 25:1, sansele cu care era creditata echipa Norvegiei la acest turneu final. 40.000 de spectatori prezenti pe stadionul "De Kuip" din Rotterdam au fost martorii neputintei iberice. O formatie in care au evoluat Salgado, Hierro, Raul, Mendieta si Helguera (cu specificarea ca ultimii doi nu au fost titulari), toti finalisti ai Ligii Campionilor. E drept ca nu a existat un dezechilibru major intre cele doua adversare, pe ansamblul desfasurarii meciului, dar a fost suficient un singur gol pentru ca Norvegia sa-si adjudece toate cele trei puncte puse la bataie. Dupa reusita atacantului Iversen, din minutul 66, scandinavii si-au conservat foarte bine fragilul avantaj, apararea zadarnicind orice actiune a jucatorilor spanioli. Ambele echipe mai pot revendica fiecare cite o ocazie clara de a inscrie. Mai intii a fost sutul sanatos al lui Etxeberria (min. 10), balonul izbind bara. Iar apoi trebuie amintita lovitura de cap a lui Solskjaer, din centrarea lui Bergdolmo, faza la finele careia mingea s-a lovit de transversala portii strajuite (inca, era doar minutul 21!) de Molina. Pentru ca tot a venit vorba de gol, nu ar strica sa punem o vorba buna la seor Camacho, poate ii vede si pe portarii de rezerva. Nu de alta, dar ei se numesc Canizares si Casillas, ambii titulari pentru Valencia, respectiv Real Madrid, in finala de pe "Stade de France". Pentru ca in ceea ce-l priveste pe Molina ne-am lamurit. Golul pe care l-a incasat aseara ne-a dus cu gindul la un altul, de trista amintire pentru romani, "reusit" de Stelica al nostru, tot la un EURO, dar in urma cu patru ani. MARGARIT BANUTA Rotterdam a trecut primul test Stadionul "De Kuip" din Rotterdam va gazdui, pe 2 iulie, finala EURO 2000. Astfel, partida Spania - Norvegia a constituit, pentru organizatorii locali, un prim test in vederea importantului eveniment. Cu toata "invazia" norvegiana, inceputa inca de duminica, Rotterdamul a facut fata cu brio. Inclusiv marti, cind celor 20.000 de suporteri norvegieni li s-au adaugat si circa 6.000 de spanioli. Dupa cum releva AFP, nici un incident nu s-a consumat pina la inceputul meciului, chiar daca "mareea rosie" a norvegienilor ocupase inca de dimineata piata din fata primariei, luind cu asalt terasele si epuizind urgent rezervele de bere ale localnicilor, amuzati sa vada cum, la ora cind ei isi comanda micul dejun, nordicii se duelau in halbe. (H.H.) Ghizi si tramvaie pentru oaspeti Cei citiva suporteri care, odata sositi in orasul cu cel mai mare port al Europei, nu s-au limitat numai la a degusta exceptionala bere olandeza, preferind sa viziteze si numeroasele obiective turistice care impinzesc Rotterdamul, au avut o placuta surpriza. In zona centrala, imediat cum dadeau impresia ca s-au ratacit, ei erau ajutati de tineri care ii indrumau spre muzeul cautat. Mai mult, pentru a usura accesul spre stadionul aflat destul de departe de centrul orasului, suporterii au putut apela la impecabilele tramvaie gratuite care ii duceau direct la stadion. In fiecare statie, angajatii municipalitatii regularizau traficul, fiind asistati de interpreti cunoscatori ai limbilor norvegiana si spaniola. (H.H.) Camacho, nemultumit de arbitrajul lui Ghandour Arbitrul partidei Spania - Norvegia, egipteanul Gamal El-Ghandour, este primul reprezentant al Africii care oficiaza la un meci din campionatul european. In virsta de 43 de ani, El-Ghandour este considerat cel mai bun cavaler al fluierului in Continentul Negru, avind la activ participari la CM 1998, la Olimpiada de la Atlanta, precum si la trei finale ale Cupei Africii pe Natiuni. Bun vorbitor al limbii engleze, el este, in viata civila, functionar de vama. Cu toata cartea sa de vizita, Ghandour nu a impresionat, prestatia sa fiind chiar criticata de selectionerul Spaniei. Camacho a declarat ca arbitrajul a fost slab, defavorizind in mai multe rinduri echipa sa. (H.H.) Jose Antonio Camacho (selectionerul Spaniei) "Am dominat, dar ne-a lipsit sansa. I-a suris in schimb Norvegiei. Este o echipa foarte disciplinata si experimentata. Stiam cum vor proceda: vor trimite baloane lungi in careu, pentru a-si valorifica jocul aerian. Nu cred ca am gresit folosind patru fundasi, pentru ca Salgado si Aranzabal au urcat mult. Nu vreau sa-l acuz pe Molina pentru greseala de la gol, pentru ca nu sintem aici ca sa criticam individualitatile. Aceste gafe pot aparea oricind pe un teren. Ramin increzator in sansa noastra si sint convins ca vom invinge in partida urmatoare. Astazi nu se poate spune ca nu am avut ocazii sau ca atacul a fost saracacios. Dar asa e fotbalul, uneori te pregatesti sa invingi si termini partida in dezavantaj. Cind balonul se incapatineaza sa intre in poarta, nu mai e nimic de facut". Nils Johan Semb (selectionerul Norvegiei) "Toata lumea se astepta la o victorie spaniola, dar am crezut permanent in sansa noastra de a invinge. Steffen Iversen a inscris si altadata astfel de goluri. Totusi, trebuie sa ne pastram echilibrul, sa nu cadem in cealalta extrema, a automultumirii. Mai sint inca doua partide de disputat si ambele cu grad ridicat de dificultate. Spania are una dintre cele mai bune echipe ale lumii si asta ma duce cu gindul la momentul Coupe du Monde. Atunci, in 1998, am reusit o alta performanta notabila. Am invins Brazilia, care era inca detinatoarea titlului mondial". Fara Iugoslavia, orice turneu final este infinit mai anost Acesti nebuni frumosi ai fotbalului Daca citesti numele fotbalistilor care compun echipa nationala a Iugoslaviei ti se face rau! Fiecare dintre ei valoreaza milioane multe de dolari si a jucat sau joaca la cele mai puternice cluburi europene. Singura exceptie este Dragan Stojkovic, cel mai iubit fotbalist in tara vecina. La 30 de ani, "Pixie" Stojkovic a fugit de Europa tocmai in Japonia, la Nagoya Gramphus Eight. Sa-i invete pe asiatici fotbal contra citorva salarii cu sase zerouri. Inainte de EURO 2000, Stojkovic a chemat echipa nationala la un turneu, cica, de pregatire, in Asia. Trei saptamini, "plavii" au jucat meciuri demonstrative prin China, Coreea de Sud si Taiwan. "Calciie", fente din corp, "scarite" peste portarii adversi, autografe si, in rest, multa-multa voie buna. Tinta preferata a glumelor fotbalistilor a fost si este venerabilul Vujadin Boskov. In toata aceasta campanie de pregatire a turneului final, fotbalistii care nu se mai adunasera de luni bune, s-au distrat nebuneste, iar liderul lor, "Pixie", a avut grija ca "baietii" sa primeasca si bani pentru aceste meciuri demonstrative. Un fotbalist roman, care joaca in Coreea, a stat in preajma lor la Seul si ne-a declarat, cu mina pe inima, ca a ris intr-o singura seara, in restaurantul hotelului "Hilton", cam cit ride, de regula, intr-o saptamina. Presa i-a cam criticat, iar suporterii i-au somat pe "frumosii nebuni" ai fotbalului european sa ia in serios competitia din Belgia si Olanda. Spasiti, Mihajlovic, Mijatovic si toti ceilalti au promis titlul european inchizind pentru moment gura contestatarilor. Inaintea meciului cu Slovenia, atmosfera se inseninase din nou. In cantonamentul Iugoslaviei s-a reluat seria bancurilor cu comunisti, Boskov asistind pasiv la pariurile pe care fotbalistii le faceau pe marginea diferentelor viitoare de scor. Pe stadionul "Communal" din Charleroi, la meciul de debut, lucrurile au luat insa o intorsatura urita pentru sirbi. Slovenia conducea in minutul 57 cu 3-0, contrar tuturor asteptarilor, iar marea favorita a ramas cu noua jucatori de cimp dupa eliminarea lui Sinisa Mihajlovic. Proprietarii caselor de pariuri isi frecau miinile: cine ar fi pariat un asemenea scor? Cine ar fi crezut ca Zahovic, atacantul care tocmai a fugit la Olympiakos Pireu, va inscrie de doua ori in poarta lui Krajl? Iugoslavia s-a scuturat de suficienta si a egalat situatia in numai sase minute! In ultima treime a partidei, echipa lui Boskov si-a aratat forta incredibila. Cu un om in minus, sirbii au facut spectacol. Indiferent de desfasurarea competitiei, dincolo de rezultate, credem ca sinteti de acord cu noi cind afirmam ca, fara Iugoslavia, orice turneu final, fie el european sau mondial, este infinit mai anost! OCTAVIAN TOPA Vujadin Boskov (selectionerul Iugoslaviei) "Primul meci in cadrul unui turneu de asemenea anvergura este intotdeauna greu de abordat. Asa a fost si in cazul nostru. Am inceput extrem de prost. E un miracol pentru mine cum echipa a reusit sa se trezeasca brusc, sa inceapa sa joace din ce in ce mai bine, sa urce tot mai aproape de poarta adversa si, pina la urma sa egaleze. Dupa acele minute delirante am crezut chiar ca vom cistiga aceasta intilnire. Insa nu pot sa fiu foarte suparat ca n-am facut-o. Tinind cont de circumstante, egalul e un rezultat bun pentru noi". Srecko Katanec (selectionerul Sloveniei) "Sint foarte multumit ca echipa mea a condus cu 3-0. Am avut un inceput de meci extraordinar. Sigur, e neplacut sa primesti trei goluri, mai ales dupa ce adversarul a ramas cu un om mai putin pe teren. E o problema de experienta. Noua ne lipseste. Este motivul pentru care Iugoslavia a reusit sa egaleze. Am venit sa jucam un fotbal deschis si nu cred ca jucatorii mei au dat cuiva senzatia ca au procedat altfel. Norvegia, a carei victorie e o surpriza si pentru mine, este acum marea favorita a grupei". Presa slovena saluta primul punct Desi presa slovena saluta primul punct obtinut de conationali in elita fotbalului, un ton de regret reiese din toate rindurile dedicate debutului sloven la un turneu final al CE. Pentru cotidianul "Dnevnik" partida a reprezentat "o drama pentru cei cu nervii tari". In opinia ziarului, slovenii "vor regreta mult timp ca au ratat aceasta sansa". "Chiar daca un meci egal este un mare succes, tot Zahovic e cel deceptionat", a concluzionat sus-amintita publicatie. La rindul sau, cotidianul "Slovenske Novice" titreaza: "Primul punct european amar", in vreme ce in jurnalul "Delo" scrie: "Au condus cu 3-0, dar a trebuit sa zica mersi cu un meci egal". Zahovici nu vrea sa mai auda de Olympiakos Play-maker-ul slovenilor, Zlatko Zahovic, a facut o partida senzationala marti, inscriind doua goluri si impulsionindu-si permanent coechipierii. Nu poate fi uitata iesirea sa din ultimele minute ale meciului, cind o gafa petrecuta in propria jumatate l-a facut sa urle efectiv la coechipieri. Explicatia evolutiei sale a oferit-o chiar jucatorul: "Acest turneu final este marea mea sansa. Am posibilitatea sa-mi demonstrez valoarea, nu vreau sa ratez. Nu stiu unde voi juca in viitorul sezon, dar sper din suflet ca nu la Olympiakos". Zahovic este in conflict cu gruparea elena, care, in primavara, l-a suspendat pe o perioada de o luna, amendindu-l si cu o suma de citeva zeci de mii de dolari. (H.H.) Injectia cu steroizi Pare oarecum de domeniul fantasticului revenirea Iugoslaviei, care, in numai sase minute, a reusit sa inscrie de trei ori, restabilind o egalitate in care nici macar sirbii nu mai credeau. Si asta in conditiile in care iugoslavii evoluau cu un om in minus. Dar tot atit de surprinzatoare a fost si prestatia "plavilor" din prima repriza, parca mai anosta decit cea a danezilor in partida cu Franta. Referindu-se la joc, eroul Iugoslaviei, Savo Milosevic, spunea: "Sa privesc de pe banca prima parte a meciului a fost cel mai ingrozitor moment din viata mea. Am fost un dezastru in acea repriza si, daca vom repeta acel joc si contra Norvegiei, ne vor da sapte goluri. Trebuie sa vorbim. Mai avem cinci zile lungi in fata, trebuie sa ne asezam si sa analizam serios ce s-a intimplat". Intrebat care crede ca a fost momentul trezirii, Milosevic a declarat: "Eliminarea lui Sinisa (n.r. - Mihajlovic) s-a dovedit o injectie cu anabolizante". (H.H.) Slovenii sint socati Dupa meci, la iesirea din vestiar, jucatorii sloveni incercau sa-si compuna fete zimbitoare, ca si cum nimic nu s-ar fi intimplat. Numai ca putini au reusit acest lucru. Multi dintre ei pareau efectiv socati de ratarea unei victorii care le statea adinc in buzunare, refuzind sa dea vreo declaratie. Citiva sloveni au acceptat insa sa-si impartaseasca gindurile: "Probabil gindeam toti ca va fi usor la 3-0. Cam ca o plimbare prin parc", a spus Mladen Rudonja, in vreme ce portarul Mladen Dabanovici declara: "Sigur ca ne pare rau. Nu ne asteptam sa conducem cu 3-0. Iugoslavia are citiva jucatori senzationali si, in final, noi i-am cam lasat sa faca ce vor prin camera". Goal-keeper-ul sloven a fost completat de autorul celui de-al doilea gol, Miran Pavlin: "Cind conduci cu 3-0 si vrei sa cistigi, catapultezi mingea peste tribuna. Nu trebuie sa te gindesti la ce vor spune ceilalti". (H.H.) Ienei sustine ca a citit "Mein Kampf" "Tricolorii'', care au evoluat in partida cu Germania, de la Liege, au avut marti un program special de recuperare. Dupa ce au avut liber pina la ora unu noaptea, ei si-au inceput ziua cu o ora de masaj special, urmata de o sauna, la un Beauty Salon din Grimbergen. Ceilalti s-au antrenat pe terenul din oraselul Wolvertem, dupa un algoritm deja stabilit, unde s-au antrenat clasic: miuta, magarusul, suturi la poarta ; Profitind de timpul liber pe care l-a avut, Gica Hagi a solicitat citeva camere libere la "Abbey Hotel'' din Grimbergen, unde si-a petrecut citeva ore cu sotia, cu rude si cunostinte sosite din tara ; Medicul Pompiliu Popescu i-a tratat, in urma meciului cu Germania, pe Adi Ilie, Gica Hagi, Liviu Ciobotariu si Cristi Chivu. Primii trei aveau usoare contuzii, Cobra, la antebratul drept, Regele primise un genunchi in rinichi, Ciobi, echimoza pe pulpa stinga, in timp ce Cristi Chivu avea miozita de efort ; Constantin Tincu, alias Tinel, se lamenta marti ca, in ritmul acesta, va ajunge sa cumpere in curind mingi pentru antrenament. Dupa pregatirile de la Wolvertem, s-au ratacit mai bine de opt baloane, iar la meciul cu Germania, alte cinci. In aceste conditii, pina si jandarmii care ii pazesc pe "tricolori'' recuperau cu sirg baloanele raspindite prin preajma gazonului de la Wolvertem ; Antrenorul Emeric Ienei nu pregeta sa tot aminteasca despre faptul ca nemtii se cred "cea mai superioara (sic) natie, desi au pierdut doua razboaie mondiale" (!). Selectionerul a aflat despre declaratia lui Markus Babbel, potrivit caruia Germania merita sa cistige in fata celei mai slabe echipe de la EURO 2000, dar a refuzat sa faca vreun comentariu oficial. Neoficial insa, a facut!! De mentionat ca, fiind intrebat daca a citit ceva despre nemti inainte de culcare, blajinul antrenor a precizat: "Sa stiti ca am citit «Mein Kampf», dar nu o am la mine!''. Hagi reintra in carti Tehnicianul francez Luis Fernandez a refuzat oferta turcilor de la Galatasaray, dupa cum a anuntat un oficial al gruparii din Istanbul. "Fernandez ne-a informat ca nu poate fi de acord cu propunerea noastra. Ne-a explicat ca a acceptat postul de comentator la o televiziune si ca nu vrea sa antreneze in acest sezon", a declarat ofiterul de presa al Galatei, Ali Durust. In aceste conditii, diriguitorii lui Galatasaray ii vor propune, se pare, postul de antrenor lui Gheorghe Hagi. De ce a ridicat Beckham degetelul "Victoria e o tirfa! Il omorim pe Brooklyn!" David Beckham, superstarul nationalei de fotbal a Angliei, si-a motivat gestul pe care l-a facut fata de suporteri, la finalul partidei cu Portugalia. Pe toata desfasurarea jocului, fanii veniti din Albion l-au injurat pe fotbalistul de la Manchester United, fapt confirmat si de fratele lui David. Atunci cind, dupa fluierul final, Beckham a venit sa salute suporterii, lozincile proferate de acestia s-au intetit si au degenerat in injurii si amenintari de genul "David, nevasta-ta e o tirfa!" sau "Iti vom omori copilul!". Cum Beckham tine foarte mult la sotia sa, Victoria, si la copilul de numai 15 luni, Brooklyn, gestul arhicunoscut, cu degetul mijlociu ridicat in aer, a venit ca o urmare fireasca. De la corespondetii nostri speciali in Belgia Horia Ghibutiu si Laurentiu Ciornei Mutu il ia peste picior pe Munteanu "Dorinele, te pregatesti pentru Olimpiada?" Antrenamentul efectuat ieri dimineata la Wolvertem de "tricolori" a avut un caracter aparte, fotbalistii facind exercitii la bara asemenea unor balerini, dupa care, doi cite doi, au purces la alergari usoare, cite opt ture de teren. Dorinel Munteanu s-a dovedit cel mai vrednic, "neamtul'' facind trei ture in plus, moment in care Adi Mutu l-a interpelat: "Dorinele, te pregatesti pentru Olimpiada, vrei sa-l intreci pe Kipketer?''. Ulterior, la sugestia "secundului'' Gabi Balint, selectionerul Emeric Ienei le-a solicitat elevilor sai sa jongleze cu balonul: preluari cu calciiul, umarul, ceafa, Adi Ilie, Vio Moldovan sau Cristi Chivu oferind veritabile mostre de virtuozitate retinute pe banda de cameramanii portughezi si englezi prezenti ieri la Wolvertem. Sedinta de pregatire a durat circa 45 de minute si s-a incheiat cu o miuta jucata la trei porti, singurul care nu a participat fiind Cosmin Contra, care, potrivit medicului Pompiliu Popescu, acuza o usoara indispozitie la efort. "Gurita'' s-a pregatit separat, facind citeva ture de teren. El va fi recuperat insa pina la antrenamentul din aceasta dimineata, ultimul programat la Grimbergen inaintea meciului de simbata cu Portugalia. "Tricolorii'' pleaca in aceasta dupa-amiaza la Papendaal, o micuta localitate olandeza aflata la 7 kilometri de Arnhem, gazda urmatoarei partide a romanilor. Delegatia romana va sta la Papendaal doua nopti, urmind sa revina in Belgia simbata seara, dupa meci. Stelea s-a accidentat La antrenamentul de ieri dimineata, Stelea a suferit o accidentare nedorita. "A dat cu piciorul in pamint, care s-a dovedit a fi mai tare decit el'', a comentat antrenorul Emeric Ienei incidentul, care nu e totusi de natura sa pericliteze prezenta lui "Arnold'' la meciul cu Portugalia. In schimb, Cosmin Contra are doar 70 % sanse sa evolueze simbata, ieri descoperindu-se ca sufera si de o usoara contractura musculara. "Tricolorii'' au aflat ieri ca oficialii din Comisia Tehnica de Arbitri de la UEFA au analizat faza litigioasa din meciul Germania-Romania si a dat credit deciziei lui Nielsen, socotind ca nu a fost vorba de penalty cind Adi Ilie a cazut cosit in careul nemtilor. In cercul fotbalistilor se comenta ca nici nu se putea lua alta hotarire, cita vreme un membru influent al respectivei comisii este germanul Volker Roth. Paradoxal, in pauza meciului, observatorul UEFA al meciului Germania-Romania, francezul Michel Vautrot, afirmase ca trebuia acordata lovitura de pedeapsa. "Oricine, inclusiv Figo, poate fi anihilat" Razele soarelui varatic saruta sagalnic in aceste zile florile din glastrele asezate la ferestrele cochetului "Abbey Hotel'' din micuta localitate belgiana Grimbergen. Selectionerul Ienei prefera umbra de pe terasa din spatele hotelului, caci "sint momente in care antrenorul trebuie sa gindeasca si sa si ghiceasca formatia'' pe care trebuie sa o alinieze. In meciul cu Germania, Ienei s-a dovedit un bun ghicitor, desi Mircea Sandu a observat ca am avut in miini o gaina dolofana, dar pe care nu am jumulit-o. Inaintea partidei cu Portugalia, urmatoarea adversara a "tricolorilor'' in Grupa A de la EURO 2000, Ienei stie ca "Figo e un jucator de exceptie, dar oricine poate fi anihilat. Portugalia e o echipa bine inchegata. Sa nu uitam ca are acum in lot cei mai multi dintre jucatorii care au cistigat titlul suprem la Campionatul Mondial de juniori''. Ienei nu se insala. Bunaoara, Luis Filipe Madeira Caeiro Figo, "septarul'' care dupa meciul cu Anglia a facut un sugestiv schimb de tricouri cu David Beckham, a cucerit chiar doua titluri mondiale, pe cind evolua in reprezentativele portugheze Under 16 si Under 20. Samanul mozambican din Nampula Lotul antrenat de Humberto Coelho nu se rezuma insa doar la Figo in materie de valori. Pe linga consacratii Vitor Manuel Martins Baia, Fernando Manuel Silva Couto sau Rui Cesar Manuel Costa, a tisnit la acest turneu final chipesul june Nuno Miguel Soares Pereira Ribeiro Gomes (pentru inlesnirea identificarii, alaturati primul sau nume ultimului). Nuno Gomes, fost prolific golgeter la reprezentativele de tineret, a fost nevoit sa astepte pina luni ca sa inscrie si pentru reprezentativa de seniori, dar a fost atit de convingator incit David Seaman asociaza si acum pletele pustiului de la Benfica Lisabona de cele mai fioroase cosmaruri ale sale. Nu trebuie subestimat din lotul portughezilor nici vajnicul Abel Luis Silva Costa Xavier, un puternic fotbalist nascut cu 28 de ani in urma in localitatea mozambicana Nampula. Sportivul de culoare, care provine din tara de origine a "Perlei Negre'' Eusebio, i-a bagat in sperieti pe englezi nu doar prin felul in care si-a vopsit parul si barba, ceea ce il face sa semene cu un saman, ci si prin evidentele atribute de fotbalist. EUROfobia "The hooligans" au proclamat: "Anglia e de rahat" E un pic ciudat acest campionat de fotbal, cel gazduit de Belgia si Tarile de Jos, unde toata lumea se teme de toata lumea. Locuitorii celor doua tarisoare se tem de huliganii germani, dar acestia, cu exceptia citorva zeci retinuti la granita pentru ca aveau tunsori agresive, se fotografiaza impreuna cu romanii in Piata Operei din Liege si isi achita, tot ca romanii, berile cu marci. De jandarmul David Nivel, schilodit de nemti acum doi ani, nu-si mai aminteste nimeni si nici nu se doreste acest lucru. Nebunii englezi, care inspaiminta orice organizator de competitie de la Marseille pina la Copenhaga, n-au spart nici macar o amarita de vitrina cu ocazia partidei de la Eindhoven, disputa dintre Anglia si Germania. I-am intilnit pe asa-numitii "hooligans" a doua zi dupa ce favoritii lor inclinasera steagul in fata viitoarei organizatoare a Europenelor. Erau mahmuri - aici se gasesc beri din care nu te imbeti nici dupa ce ai consumat cantitati industriale, fiindca serile belgiene sint caldute, trindave, te trage ata la un dolce far niente pe care nu l-ai curma - si biiguiau la nesfirsit " Neville is shit, Shearer is shit, the whole team is shit'' ( n.r.- se intelege: toata echipa e de rahat), dar nu se incruntau la vederea acreditarii pe care scrie Romania. Francezii au alta fobie: in frunte cu AFP, reprezentantii presei din Hexagon se tem de noi bazaconii care le-ar mai putea trece prin cap organizatorilor valoni, pe care compatriotii lui Deschamps ii considera cei mai talimbi locuitori ai intregului univers francofon. Nici nu-i de mirare. La multe centre de presa din Belgia, decit sa ii lasi pe voluntari sa te gaseasca pe lista cu cei care au dreptul la parking, mai bine dai o fuga la Kinepolis, uriasul complex de sali de cinema din Bruxelles, si soliciti reprogramarea secventelor cu birocratii de pe vremea lui Asterix si Obelix. Arbitrii se tem de noile prevederi ale regulamentului, mai putin conationalul nostru Nicolae Grigorescu la halucinantul meci Iugoslavia-Slovenia, cind "asistentul'' timisorean aranja zidul si semnaliza cu steguletul din interiorul terenului, determinindu-l pe "centralul'' portughez Vitor Manuel Melo Pereira sa nu se simta chiar singur in plin fratricid slav. Adriana Karembeu da mai multe autografe decit Dugarry Danezii se tem de Anelka si ii pirleste Henry, spaniolii fac roata in jurul lui Tore Andre Flo si le pica magareata din alt plop, Iversen, turcilor le e frica de Alex Del Piero si ii mazileste Hugh Dallas. Campionii mondiali se tem sa apara in lume, caci in ziua in care au fost vizitati de neveste la Bruges, splendida Adriana Karembeu a dat mai multe autografe decit Christophe Dugarry. Numai olandezilor nu le e frica de nimeni, caci se si vad campioni europeni, ceea ce se va intimpla, judecind dupa felul in care s-au ratacit pe ulita ceha, doar cind isi vor schimba morile de vint sensul de rotatie. EUROfobia face ravagii pe terenul EUROfotbalului de parca n-ar fi vorba tot de 22 de jucatori care fugaresc o minge. Tricou cu autografele "tricolorilor" pentru Eddy Merckx Primarul localitatii Wolvertem a tinut sa ii vada la lucru pe fotbalistii romani, vizitindu-i ieri la penultimul antrenament desfasurat in Belgia inaintea plecarii spre oraselul batav Papendaal. Impresionat de calitatile romanilor, primarul - burgmeester, cum se spune in flamanda - Roger Heyvaert a promis ca va incerca sa il aduca printre "tricolori'' pe faimosul Eddy Merckx, unul dintre cei mai mari ciclisti ai tuturor timpurilor, care locuieste pe aceste meleaguri. De notat ca Merckx va implini miine virsta de 55 de ani. Ofiterul de presa al federatiei romane i-a promis primarului ca, daca va reusi sa-l aduca pe Merckx la echipa, ii va rasplati pe amindoi cu cite un tricou purtind autografele tuturor "tricolorilor". Veissiere adera la Lista lui Schindler Arbitrul francez Gilles Veissiere va conduce de la centru, secondat de conationalul sau Jacques Poudevigne si de Dramane Dante din Mali, partida Romania-Portugalia, meci programat simbata in orasul olandez Arnhem. Simpaticul francez, un priceput manager in viata de toate zilele, locuieste la Nisa, alaturi de sotia sa Sylvie si de cei trei copii, Celine, Marine si Jerome. La luxosul hotel din Bruxelles in care se stabilesc programul si organigrama arbitrilor care oficiaza la EURO 2000, nu e nevoie sa astepti conferintele de presa pentru a sporovai cu Veissiere. Marturiseste singur ca s-a apucat de arbitraj intr-un moment in care trebuia sa opteze intre a-si continua cariera de fotbalist si posibilitatea de a imbraca vesmintele, pe vremea aceea negre, ale "cavalerilor fluierului". Crede ca nu s-a inselat in alegerea facuta. Pescar inrait, calaret de ocazie, practicant de jogging cit sa nu-l surprinda testele Cooper, Veissiere nu-si aminteste prea bine de partidele in care a arbitrat echipe romanesti. Computerele de la centrele de presa sint insa in masura sa repare mica amnezie: o data a fluierat Steaua (in '92, la Dublin, cu Bohemians) si o data pe Rapid ( in '96, la Sofia, cu Lokomotiv). Arbitrul francez, care precizeaza ca ii e imposibil sa se decida asupra cartii favorite, isi aminteste insa cu precizie de filmul care l-a impresionat cel mai tare: "Lista lui Schindler'' de Steven Spielberg. Disputa dintre Suedia si Turcia trebuie sa aiba doar un singur invingator Cu glontul pe teava Suedia si Turcia se vor distra astazi la ruleta ruseasca a originalului cazinou in care s-a transformat Grupa B a Europenelor. "Pirliti" de parsivul dealer scotian al jocului cu Italia, in urma cu citeva zile, turcii sint pregatiti astazi sa moara de git cu toata lumea, daca va fi nevoie. Jucatorii lui Mustafa Denizli s-au lamurit, dupa primele partide, cam incotro bate vintul. In consecinta, Hakan Sukur si coechipierii sai au declarat, deja, ca stiu la ce trebuie sa se astepte din partea adversarilor, intre acestia fiind inclusa si brigada de arbitri. "Nu asteptam cadouri si vrem macar o atitudine corecta. Nu ne facem iluzii in aceasta privinta, dar sintem hotariti sa nu murim asa usor", crede Hakan Sukur, furiosul "taur din Bosfor". Blonzii suedezi au pierdut o batalie aproape decisiva duminica, impotriva belgienilor. In plus, Ronald Nilsson si Patrick Andersson, doi dintre titularii liniei defensive, nu vor putea evolua astazi. Cu toate acesta, nordicii afiseaza acelasi optimism robust. "Intram sa jucam. Nimic nu este inca pierdut, iar sansele noastre sint aceleasi. Trebuie sa cistigam cu turcii si italienii", sustine Tommy Soderberg, antrenorul care raspunde de relatiile cu presa. "Nici nu ne gindim sa schimbam sistemul de joc actual, 1-4-4-2. Poate vor aparea alti jucatori, dar in nici un caz nu renuntam la principiile noastre". Suedia si Turcia au nevoie vitala de victorie in meciul direct de astazi, dupa startul fals luat in prima etapa. Combatantii stiu ca sansele de a mai prinde unul dintre locurile calificante sint destul de mici, iar un eventual esec le-ar anula complet. In consecinta, asta-seara se profileaza o inclestare pe viata si pe moarte, din care luptatorii nu au decit doua modalitati de a iesi: pe sau sub scut. MARGARIT BANUTA Bjorklund a ajuns la nationala pe "pile" Thomas Bjorklund, stoperul echipei suedeze, a fost promovat la nationala de Tommy Svensson, fostul selectioner, nimeni altul decit unchiul jucatorului ; Magnus Hedman, titularul postului de portar al nordicilor, este o persoana cunoscuta in Suedia, dar mult mai putin mediatizata decit consoarta sa, Magdalena. Sotia goal-keeper-ului este un foarte iubit star al muzicii pop suedeze ; Ronald Nilsson, oaia neagra a meciului pierdut simbata in fata Belgiei, a debutat la nationala in urma cu 14 ani. Spre deosebire de altii chiar mai tineri decit el, fundasul in virsta de 36 de ani nici macar nu se gindeste, deocamdata, ca ar fi cazul sa se retraga. "Mai pot sa joc macar inca doi ani", crede Ronald ; Acelasi Tommy Svensson, impresionat de energia debordanta a lui Johan Mjallby, l-a poreclit pe acesta "Reactorul nuclear". Nilsson nu joaca azi Roland Nilsson, fundasul in virsta de 36 de ani al selectionatei Suediei, nu se va afla astazi in postura de titular in meciul cu Turcia. Nordicul a comis o mare gafa in meciul anterior cu Belgia, cind i-a permis belgianului Bart Goor sa inscrie lejer. O alta problema o constituie faptul ca Nilsson are unele probleme cu sanatatea. "A avut unele ameteli. S-a lovit intr-un duel la cap si nu se simte bine", a spus medicul lotului suedez, Anders Valentin. (D.N.) Cel mai "vinat" international roman a renuntat la Espanyol Bayer Leverkusen a pus ochii pe Costel Gilca Costel Gilca este, indiscutabil, unul dintre cei mai in forma fotbalisti romani ai momentului. Evolutia sa din meciul cu Germania a fost unanim apreciata, utilitatea sa in angrenaj fiind evidenta. "Costelino" face legea in fata apararii, inchizind perfect culoarele mijlocasilor germani. Firesc, fotbalistul a intrat imediat in vizorul unor cluburi europene, impresarul sau fiind asaltat cu cereri de transfer. In aceste conditii, Angel Castells, reprezentantul internationalului roman, a comunicat oficial ca jucatorul a renuntat sa-si mai prelungeasca contractul cu Espanyol Barcelona. In dreptul echipelor care l-au curtat pina acum, adica Celta Vigo, Napoli, Vilarreal si Fiorentina, s-a mai adaugat inca una interesata sa obtina "autograful" sau. Un emisar al clubului german Bayer Leverkusen l-a urmarit in partida de luni de la Liege si s-a declarat multumit de ce a vazut. Este foarte posibil, asadar, ca Gilca sa ajunga la echipa la care, in urma cu citiva ani, a mai evoluat si Ionut Lupescu. (D.N.) Mustafa Denizli a mai antrenat Turcia si acum 20 de ani Emeric Ienei nu este singurul antrenor care a revenit la cirma unei echipe nationale dupa o pauza de peste un deceniu. Mustafa Denizli, selectionerul Turciei, a mai fost pe banca tehnica a "ienicerilor" in urma cu 20 de ani. Precedentul mandat al lui Mustafa n-a fost insa deloc glorios, turcii fiind, la inceputul deceniului noua, ciuca batailor in Europa. Acelasi Denizli, aflat in postura de antrenor la Galatasaray, a fost surclasat de Steaua in '89, atunci cind "militarii" s-au impus net in semifinalele Cupei Campionilor: 4-0 la Bucuresti si 1-1 la Bursa. Doi din trei olandezi au urmarit meciul favoritilor Datele audientei televiziunii nationale din Olanda au relevat faptul ca 66% din telespectatori au urmarit meciul cu Cehia. Partida disputata duminica seara nu a depasit cota de audienta a meciului Brazilia - Olanda, din sferturile de finala Coupe du Monde 1998. Atunci au fost 11,7 milioane de privitori, spre deosebire de 9,3 milioane inregistrati in meciul inaugural al Olandei la acest turneu final. (D.N.) Intransigenta Primarul Bruxelles-ului, Francois-Xavier de Donnea, a afirmat inca o data, extrem de raspicat, ca Piata Centrala va fi blocata ori de cite ori pe stadionul "Roi Baudouin" se va disputa vreo partida contind pentru EURO 2000. "Sint aici pentru a asigura ordinea, nu am fost ales ca organizator de serbari cimpenesti", a declarat de Donnea, adaugind: "Eu sint seful politiei, nu un animator dintr-un club de vacanta". Aceasta pozitie de forta vine ca raspuns la acuzele care il indicau pe el ca principal vinovat pentru producerea incidentelor din noaptea de 10 iunie, cind belgienii care doreau sa sarbatoreasca victoria favoritilor in partida cu Suedia au fost impiedicati sa intre in Piata Centrala. (H.H.) Goluri pentru prieteni Italienii nu au uitat nici la EURO sa-si dedice golurile, obicei pe care marcatorii din "Il calcio" il respecta cu sfintenie in campionat. Astfel, Antonio Conte si-a dedicat "foarfeca" reusita in partida cu Turcia unui prieten din Lecce, care se afla in coma dupa un accident de circulatie. La rindul sau, Pippo Inzaghi a dedicat golul, chiar daca acesta a fost reusit dintr-un penalty inventat, coechipierului si prietenului sau, portarul parmegian Buffon, ramas acasa din cauza unei accidentari. (H.H.) David Beckham se da in vint dupa autografe "Spice Boy" l-a vinat pe Figo David Beckham este unul dintre cei mai mediatizati fotbalisti din lume. Valoarea sa de fotbalist, frumusetea fizica, mariajul cu o stea a muzicii pop, Victoria Adams, de la "Spice Girls", sunt citeva din motivele pentru care este in permanenta vinat de fani. Tricourile sale de la Manchester si nationala Angliei se vind ca piinea calda, orice iesire in public inseamna isterie in rindul fotografilor, iar un autograf "marca Beckham" este un trofeu pe care orice pusti il pune cu grija in rama. Cotidianul britanic "The Mirror" a dezvaluit, in numarul sau de luni, faptul ca David Beckham are o impresionanta colectie de suveniruri, adunate atit in copilarie si adolescenta, cit si in cariera de fotbalist. Sunt putini cei care stiu ca "Spice Boy" a venit la prima convocare a nationalei Angliei, in "era Glenn Hoddle", cu un carnet in care a pus la loc de cinste semnaturile lui Tony Adams, David Seaman sau Paul Ince. De-a lungul timpului, David a strins citeva zeci de tricouri ale unor fotbalisti pe care i-a intilnit, Ronaldo, Batistuta, Zidane, Del Piero, Matthus fiind doar citeva nume inscrise pe tricourile care pavoazeaza peretii unei camere din vila sa. Pasiunile celebrului jucator englez nu se limiteaza doar la lumea fotbalului. In vitrina sa pot fi vazute autografe din lumea pop-rock-ului britanic, la loc de cinste aflindu-se, evident, semnaturile celor cinci "Spice Girls". Asta numai din cauza sotiei, pentru ca in colectie "au mai dat cu pixul" George Michael, Elton John sau Bryan Adams. Nici Campionatul European nu-l putea lasa indiferent pe avidul colectionar, care si-a dorit foarte mult un tricou de la Figo, jucatorul pe care il considera "cel mai bun septar din lume". El a alergat tot terenul, la finalul jocului dintre Anglia si Portugalia, disputat luni, dupa mijlocasul portughez, intrind la vestiare cu capul plecat din cauza infringerii, dar cu pretiosul trofeu pe umeri. Presa engleza anunta ca urmatorul pe lista este Gica Hagi, "decarul" nationalei Romaniei fiind unul dintre preferatii lui Beckham. BOGDAN GHEORGHE Rui Costa, curtat ca o fata mare Noul tehnician al formatiei italiene Fiorentina, Fatih Terim, insotit de Giancarlo Antognoni, s-a intilnit in cursul zilei de ieri cu mijlocasul portughez Rui Costa, pentru a-l convinge pe acesta sa ramina si in sezonul viitor la "squadra viola". Pentru tehnicianul turc e foarte important ca lusitanul sa nu plece, dupa ce omul de gol al echipei, Gabriel Batistuta, si-a facut bagajele si s-a dus la Roma. "Imi doresc sa ajung sa cistig si trofee", spune Rui Costa, la capatul mai multor ani in care n-a reusit sa obtina nici o performanta notabila. Inaintea inceperii turneului final din Belgia si Olanda, AC Milan si Bayern München au fost primele doua cluburi care i-au facut curte mijlocasului lusitan. Portughezului i-ar fi placut sa evolueze la FC Barcelona (in epoca Bobby Robson era foarte aproape de un transfer) sau la Real Madrid. "Sunt doua motive pentru care as juca la aceste doua mari cluburi. Unul ar fi ca sunt mult mai aproape de casa, iar al doilea pentru ca fotbalul din Spania este pe placul meu", spune Rui Costa, gindind ca intr-o zi va evolua la una din cele doua echipe-fanion ale fotbalului spaniol si mondial. DANIEL NAZARE Englezii si-au tras tricou de 400 m patrati Echipa nationala de fotbal a Angliei a primit un tricou gigantic din partea fanilor, chiar daca debutul la EURO 2000 nu a fost de cel mai bun augur. Bluza masoara 400 m patrati si a fost semnata de peste 10.000 de fanatici, plus primul- ministru Tony Blair si multe vedete ale show-business-ului britanic si nu numai. Printre cei care au dorit sa fie alaturi de fotbalistii condusi de antrenorul Kevin Keegan se afla: cintaretii Rod Stewart si Robbie Williams, fostul atacant Gary Lineker, acum vedeta de televiziune, si chiar francezul David Ginola, care a ales astfel sa incurajeze echipa tarii sale de adoptie. "Este un gest frumos pe care baietii il vor aprecia. Ne va face tot timpul sa ne gindim la cei care sint cu inima alaturi de noi", a declarat tehnicianul britanic. Albanezii fac bani frumosi pe seama EURO 2000 Inceputul Campionatului European a insemnat o sursa insemnata de venituri pentru o tara care, in mod normal, nu are nici o legatura cu aceasta competitie: Albania. Conform unui articol aparut in publicatia "Ekonomia", agentii de pariuri din Tirana invirt zilnic sume in jur de 700.000 USD, sediul lor fiind Palatul Culturii. Cei peste 100 de agenti profesionisti pun la dispozitia pariorilor, intr-un timp extrem de scurt, rezultatele meciurilor, minutele in care s-au marcat golurile si marcatorii. Ziaristii de la "Ekonomia" afirma ca persoana care va ghici cistigatoarea turneului gazduit de Belgia si Olanda va intra in posesia sumei de 70.000 USD. Aceste case de pariuri au acum un succes extraordinar, in ciuda faptului ca Albania a fost zguduita din temelii dupa prabusirea unor jocuri piramidale de tip "Caritas". Chovanek ii considera pe Zidane si Nedved cei mai buni Selectionerul Cehiei, Jozef Chovanek, l-a elogiat pe propriul sau jucator, Nedved. "El si Zidane au demonstrat ca sunt cei mai buni fotbalisti ai acestui turneu final". Mijlocasul ceh de la Lazio are unele probleme la glezna piciorului drept, insa medicul lotului a declarat ca jucatorul va fi refacut pina la ora meciului cu Franta. Totusi, va lipsi Latal, care a primit cartonasul rosu in partida cu Olanda, din cauza protestelor la adresa arbitrului Pierluigi Collina. (D.N.) Anelka elogiaza jocul Frantei Nicolas Anelka, atacantul campioanei mondiale, este de parere ca Franta practica jocul cel mai bun dintre toate participantele la turneul final. "Am demonstrat ca avem o echipa solida si ca nu ne este frica de nimeni", a spus jucatorul echipei antrenate de Roger Lemmere. In privinta jocului sau, Anelka a declarat ca "imi lipsesc partidele si de aceea nu ma aflu intr-o forma prea buna, insa sper sa depasesc aceasta perioada". Fotbalistul francez conduce, alaturi de portughezul Nuno Gomes, intr-un clasament al jucatorilor surprinsi in ofsaid. (D.N.) Karembeu spune adio Realului Mijlocasul Christian Karembeu, jucator aflat in lotul Frantei pentru EURO 2000, nu mai este fotbalistul echipei Real Madrid. Dupa un sezon in care a "lustruit" banca de rezerve, francezul a decis sa semneze un contract cu Middlesbrough, formatie din prima liga engleza. In perioada madrilena, Karembeu a cucerit de doua ori Liga Campionilor, o data Cupa Intercontinentala, iar cu selectionata Frantei si-a adjudecat titlul mondial in 1998. (D.N.) 