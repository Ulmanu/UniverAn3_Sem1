 Eugen imprima si cistiga Tricouri cu zerouri Nimeni nu s-ar fi gindit ca afacerile destinate in exclusivitate tinerilor pot prinde atit de bine in Romania. Business-ul lui Eugen Ciulea este "putin" diferit fata de tot ceea ce intilniti la orice colt de bloc. In magazinul lui se vind tricouri imprimate, bratari de piele, cu tinte, medalioane, steaguri, postere si multe alte accesorii vestimentare, toate pentru tinerii bucuresteni non-conformisti. Afacere de inspiratie englezeasca Magazinul nu are iesire la strada. Nici nu-l poti gasi daca nu esti atent la firma cu litere de-o schioapa care e atirnata la scara blocului. Daca intri intilnesti doi tineri, cam la vreo 22-23 de ani, cu tigara in gura. Unul dintre ei are trei inele butucanoase de argint la mina stinga si plete lungi. "Afacerea a inceput acum 5-6 ani, cind seful a inchiriat un spatiu comercial si a deschis magazinul. Modelele tricourilor sint de inspiratie engleza", ne spune el. Il cheama Alex si e angajatul firmei. In fiecare zi le vinde tricouri sau alte accesorii pustilor sau pustoaicelor cu personalitate. "Un tricou simplu, negru, costa in jur de 175.000 lei. Pot fi imprimate cu diferite modele. Daca te uiti prin catalog poti sa-ti alegi tricouri imprimate cu texte, cu animale, fructe sau numere de fotbal. Daca esti rocker iti poti alege un tricou cu Led Zeppelin, Pantera, The Beatles, iar daca iti place muzica dance, poti achizitiona un tricou cu Michael Jackson, Boyzone etc. Nu sintem neaparat profilati pe vinzarea de articole numai si numai pentru rockeri. Incercam sa satisfacem pe oricine", a adaugat Alexandru. Aproape 8 milioane chiria lunara Investitia lui Eugen Ciulea in aceasta afacere nu a fost iesita din comun. Cel mai mult il costa insa chiria pentru spatiul comercial. Trebuie sa plateasca 7-8 milioane lunar. Investitia a amortizat-o cu greu, insa a reusit in final sa-si scoata banii ca sa plateasca chiria si, mai ales pe Alex, angajatul firmei si omul care stie fiecare miscare din magazin. "Produsele" le ia de unde apuca. Medalioanele, pe care in magazin le vinde la pretul de 45.000 de lei bucata, le importa din Ungaria, bratarile din piele cu tinte, al caror pret incepe de la 35.000 de lei si poate ajunge pina la 300.000 de lei, in functie de grosime si calitatea pielii, le cumpara de la un distribuitor autohton. Majoritatea steagurilor imprimate cu trupe rock, pe care le poti cumpara din magazin cu 250.000 de lei, le importa din Italia, la un pret mai mic. In magazin mai are de vinzare postere, la 30.000 lei, cu diferite formatii rock, si baticuri sau esarfe la pretul de 50.000 lei. Clientii care intra zilnic in magazinul lui Eugen Ciulea nu au mai mult de 19-20 de ani si vin aici pentru a cauta ceva nou, un obiect pe gustul lor. MARINA ENE Spunind ca nu sint deranjati de asocierea cu oameni de afaceri controversati, Baronii SIF merg pe mina "rechinilor" Sefii Societatilor de Investitii Financiare (SIF-uri) au decis sa mearga mai departe cu preluarea celor doua banci al caror actionar este controversatul om de afaceri Sorin Ovidiu Vantu. "In urma cu doua zile m-am intilnit cu colegii mei de la celelalte SIF-uri (n.r. - mai putin SIF Banat-Crisana) si am hotarit sa mergem mai departe, daca Banca Nationala a Romaniei (BNR) ne da acceptul sa preluam cite un pachet de 20a din actiunile Bancii Romane de Investitii (BID)", a declarat ieri Teodor Mihaescu, presedintele Muntenia Invest, compania care administreaza averea SIF Muntenia. "Schema finala, stabilita intre SIF-uri, este urmatoarea: SIF-urile sa preia controlul BID si al Bancii Romane de Scont (BRS), cele doua banci sa fuzioneze si sa se faca o singura banca, puternica, in care Sorin Ovidiu Vantu sa ramina si el cu un pachet de 20-25a din actiunile noii banci", a spus Mihaescu. Mihaescu: "Exista rechini ai afacerilor si pe Wall Street, problema e sa nu patesti ce au patit altii" In opinia presedintelui Muntenia Invest, afacerea este foarte buna pentru SIF-uri care rivnesc de mult la o banca proprie, "care sa faca toate operatiunile pietei de capital", iar "latura de senzational" - asocierea cu numele controversatului om de afaceri Sorin Ovidiu Vantu - nu-l deranjeaza. "In definitiv, si in America, pe Wall Street, sint oameni de afaceri considerati rechini ai pietei financiare si fac in continuare afaceri", spune Mihaescu. El admite ca Sorin Ovidiu Vantu ar putea fi "un rechin al pietei romanesti", dar "este un om care nu e condamnat oficial" si "ne-am asumat intreaga responsabilitate a afacerii". Insa "in negocieri cu asemenea oameni de afaceri trebuie sa fii foarte atent, sa nu patesti ce au patit altii", a spus Mihaescu, referindu-se la experienta nefericita a fostului presedinte al CEC, Camenco Petrovici. Intr-o luna, parlamentarii platiti de SIF-uri vor schimba legea Linistea sefilor SIF-urilor se datoreaza si intentiei de a schimba legislatia privind piata de capital, in punctele incomode. Aici apare rolul important al politicienilor membri in CA la SIF-uri, caci, asa cum a aratat "Evenimentul zilei", politicienii care sint platiti de SIF-uri, pentru prezenta in CA-uri, cu 500 de dolari pe luna, vor fi cei care vor aproba schimbarile legislative dorite de sefii companiilor financiare. Mihaescu are de ce sa fie linistit: sase din cei 11 membri ai CA din SIF Muntenia sint parlamentari. "Am discutat acest proiect de lege cu membrii Comisiei de buget finante a parlamentului, reprezentantii CNVM, ai bancilor depozitare si ai UNOPC. El va netezi asperitatile din actuala legislatie si va calma certurile legate de SIF-uri", spune Mihaescu. Printre "asperitati" sint chiar acele articole din lege care prevad situatii de incompatibilitate, cum ar fi interzicerea ca un membru al Consiliului de Administratie al unui SIF sa fie si administrator la o banca depozitara. Legea e clara, nu precizeaza ca e vorba de banca depozitara proprie, ci de orice alta banca depozitara. Ori atit Teodor Mihaescu, cit si Mihai Fercala, presedintele SIF Transilvania, sint in aceasta situatie, ambii fiind membri in CA al Bancii Comerciale Romane (BCR). "Sint dispus sa renunt la calitatea de membru al CA la BCR", a declarat in cele din urma Teodor Mihaescu. LIDIA MOISE Miile de reprezentanti ai SIF-urilor in CA-uri ramin in ceata In urma cu citeva zile, "Evenimentul zilei" a solicitat conducerilor SIF-urilor lista cu reprezentantii companiilor financiare in consiliile de administratie ale societatilor comerciale care fac parte din portofoliul SIF si indemnizatiile acestora. In plus, solicitam SIF-urilor si lista completa a companiilor unde detin pachete de actiuni. Am vrut in felul acesta sa aflam daca sint persoane, salariati ai SIF sau din mediul politic, care fac parte din mai multe CA-uri, ce fac acestea acolo, ce decid si pentru ce sume isi asuma raspunderile. Raspunsurile primite pina la aceasta ora sint evazive, sefii SIF s-au facut ca nu inteleg, ceea ce arata ca au o problema. De exemplu, SIF Moldova ne-a trimis un raspuns oficial, in care sintem indemnati sa cerem Bursei de Valori Bucuresti (BVB) lista cu societatile din portofoliul SIF. La intrebarea precisa care solicita numele celor care reprezinta SIF-ul in CA al societatilor comerciale din portofoliu, raspunsul este: "Persoanele care fac parte din CA pentru societatile unde sintem actionari au fost alese in AGA de la aceste societati", iar in ce priveste sumele cu care acestea sint retribuite, aflam ca "sint in conformitate cu hotaririle AGA si cu prevederile Legii 31/1990". Teodor Mihaescu, presedintele Muntenia Invest, ne-a declarat ca este foarte posibil ca unii salariati ai SIF sa fie membri in CA al unor societati din portofoliu, dar asta este o formula de a-i rasplati financiar, caci la SIF, salariile sint mici". Sefii SIF-urilor cer capul purtatorului de cuvint al guvernului Sefii SIF-urilor vor cere premierului sa ia masuri fata de purtatorul de cuvint, Claudiu Lucaci. El i-a deranjat pentru ca, in conferinta de presa, la guvern, a spus ca premierul a cerut un control in ce priveste activitatea SIF-urilor, efectuat de Ministerul de Interne, APAPS si Ministerul Finantelor. Imediat, Lucaci a fost corectat de Dorina Mihailescu, secretar de stat la departamentul de analiza al guvernului, care a declarat ca nu e vorba decit de un raport al CNVM. Atit. Claudiu Lucaci a reaparut intarind cele spuse. In momentul cind se adresa presei, Dorina Mihailescu era cenzor la SIF Muntenia, de unde a demisionat intre timp. Acum, Mihaescu spune ca purtatorul de cuvint nu cunoaste legile, caci nici APAPS, nici MI nu pot controla SIF-urile. Mai mult, Mihaescu nu-si explica demisia din CA al SIF Muntenia a Danei Barb, sora premierului. "Cind am informat CA al SIF Muntenia de intentia de a prelua BID, ei (n.r. - membrii CA) se cam speriasera. Eu nu i-am vazut demisia si motivatia, asa cum am citit-o in presa, e destul de neclara, greu de inteles", a comentat Mihaescu. FMI si BM si-ar putea amina reuniunile anuale Rezerva Federala a SUA a suplimentat cu 38,25 miliarde de dolari rezervele bancare americane Rezerva Federala a SUA a anuntat suplimentarea cu 38,25 miliarde de dolari a rezervelor temporare ale sistemului bancar american, transmite Reuters. De altfel, William McDonough, presedintele Rezervei Federale din New York, care supervizeaza politica monetara a Statelor Unite si joaca un rol esential in asigurarea stabilitatii pe pietele financiare globale, a declarat, in ziua atentatelor, ca banca centrala a SUA este pregatita sa furnizeze sistemului bancar lichiditatile necesare. In mod normal, Rezerva Federala actioneaza impreuna cu dealerii de pe Wall Street pentru a regla situatia rezervelor bancare americane. O parte dintre acesti dealeri ocupau insa mai multe birouri in turnurile World Trade Center, distruse marti. Petrolul se calmeaza Preturile mondiale ale petrolului au scazut din nou in sedinta bursiera de ieri. Motivul este aprecierea operatorilor care considera ca exista mai putine riscuri ca represaliile SUA in urma recentelor atacuri teroriste sa vizeze statele exportatoare de petrol. Pretul titeiului de referinta Brent, cu livrare in luna octombrie, a scazut cu 12 centi, la 27,90 dolari/baril, in cursul diminetii de ieri. Bursa de Marfuri din New York, care tranzactioneaza contracte futures pe titei, a ramas inchisa joi. Dupa ce au crescut spectaculos, cu peste trei dolari, imediat dupa atacurile teroriste, preturile petrolului sint in prezent cu numai citiva centi peste nivelul atins inaintea atentatelor. ( A.M. ) Aurul asteapta Aurul se tranzactiona ieri, in Europa, la preturi situate intre 278 si 280 dolari/uncie, similare cu cele din sedinta precedenta. Pe fondul unui volum redus al activitatii, multi operatori au fost reticenti fata de efectuarea de tranzactii inainte de deschiderea pietelor americane, transmite Reuters. Unii operatori au apreciat ca pretul aurului si-ar putea relua cresterea de marti cind, la scurt timp dupa atacurile teroriste, a atins 291 dolari/uncie. New York Mercantile Exchange (NYMEX) si divizia acesteia, COMEX, unde sint tranzactionate contractele futures pentru aur, au ramas inchise si ieri. Piata sustinuta Banca Centrala Europeana (BCE) a anuntat ieri ca a injectat inca 40,5 miliarde de euro (36,7 miliarde de dolari) pe piata monetara, in cadrul operatiunilor de refinantare de o zi, in vederea calmarii pietei dupa valul de atentate din SUA, informeaza Reuters. "Prin aceasta operatiune, Eurosistemul va continua sa sprijine functionarea normala a pietelor afectate de evenimentele din ultimele zile", se precizeza intr-un comunicat al BCE. BCE a alocat deja, miercuri, 69,3 miliarde de euro (62,89 miliarde de dolari) pentru sistemul financiar, alaturindu-se altor banci centrale din intreaga lume. Incertitudine bursiera Dupa o scurta revenire in cursul zilei de miercuri, bursele europene au intrat ieri din nou in declin. Analistii sint de parere ca principala cauza este decizia de a mentine inchise pietele americane. Printre companiile care au inregistrat scaderi semnificative ale valorii actiunilor se numara British Airways, cu un declin de 6,4a, si Vivendi Universal, cea mai mare companie de media din Europa, cu 3,3a. ( V.M. ) Cum sa va cheltuiti banii Pahar dupa pahar, pentru orice buzunar Organizati o petrecere sau aveti de sarbatorit o onomastica in familie? Atunci puteti sa renuntati la vechile pahare, mai ales daca sint desperecheate, si sa va cumparati un nou set. Toata lumea stie ca fiecare bautura se serveste intr-un pahar special. De exemplu, bauturi precum tuica, palinca, whishy-ul, brandy-ul se servesc in pahare mici. Vinul alb sau rosu se bea din pahare mai mari, iar sampania in pahare cu picior. Paharele din cristal sint mai rezistente si mai elegante decit cele din sticla, insa sint mai scumpe. In comert oferta este larga: Magazin Primavara - pahare suc - set Brio - Luminarc pret 89.900 lei/3 bucati - pahare whishy marca Luminarc pret 94.900 lei/3 bucati - pahare brandy marca Luminarc pret 194.900 lei/6 bucati - pahare vin alb pret 149.900 lei/ 6 bucati - pahare Spania marca Ascot 3 pahare cu o capacitate de 20 cl/99.900 lei - pahare Ascot cu o capacitate de 30 cl pret 119.900 lei/ 3bucati - pahare Ascot cu o capacitate de 33 cl pret 119.900 lei/ 3 bucati - pahare de tuica marca Imperator 3 bucati/ 59.900 lei - pahare de apa Imperator 3 bucati/87.900 lei - pahare de suc Imperator 3 bucati/87.900 lei - pahare Imperator de vin rosu 3 bucati/ 139.900 lei - pahare Imperator de vin alb 3 bucati/169.900 lei - pahare Imperator pentru sampanie 3 bucati/159.900 lei - boluri inghetata marca Imperator 6 bucati/184.900 lei Magazin Billa - pahare Rondo-Franta 6 bucati/96.000 lei - pahare de masa Turcia, marca Tulpe: - pentru vin alb 6 bucati/149.901 lei - pentru vin rosu 6 bucati/ 144.900 lei - pentru apa 6 bucati/149.900 lei - pentru bere 6 bucati/169.900 lei - pentru lichior 6 bucati/119.900 lei - pahare pentru cognac marca Bistro (Turcia) 6 bucati/164.900 lei Magazin Favorit - pahare marca Octime 6 bucati/219.900 lei - pahare mari Apollo 6 bucati/49.900 lei - pahare mici Apollo 6 bucati/41.900 lei - pahare Catalina 6 bucati/53.900 lei - pahare mici Trivoli 4 bucati/69.900 lei - pahare whisky Trivoli 3 bucati/ 89.900 lei - pahare de vermut marca Cubalitta 3 bucati/149.900 lei MARINA ENE Birotica pentru toti Start "Office 2001" In perioada 18-21 septembrie, la Sala Dalles se desfasoara cea de-a doua editie a expozitiei specializate in birotica si papetarie "Office 2001". Expozitia este organizata pe doua sectiuni. Prima prezinta obiecte promotionale: pixuri, markere, agende, iar cea de-a doua este dedicata produselor de birotica si papetarie. La "Office 2001", 35 de firme din Romania si Ungaria va prezinta o gama larga de produse, de la articole din hirtie, instrumente de scris si corectura, pina la accesorii si echipamente pentru dotarea unui birou modern. Daca nu v-ati cumparat inca rechizitele necesare pentru noul an scolar, vizitind aceasta expozitie aveti de unde alege. Nu lipsesc nici articolele necesare desenului tehnic. Tot la "Office 2001" puteti gasi standuri care expun aparatura si echipamente pentru birou: copiatoare, telefoane, faxuri si masini de scris. Expozitia este deschisa zilnic, intre orele 10.00 si 18.00, incepind cu data de 18 septembrie. LOREDANA OPROIU Cu ocazia deschiderii noului an scolar, European Drinks se tine de surprize Compania European Drinks isi manifesta si anul acesta interesul fata de educatie, incercind sa transforme debutul unui nou an scolar intr-un moment cit mai placut pentru elevi. Initiativa companiei bihorene consta in pachete cu dulciuri si bauturi racoritoare, pentru mai mult de 16.000 de elevi din 130 de scoli din toata tara. Pe linga partea delicioasa, pachetele-surpriza contin si rechizite necesare scolarilor: caiete, orare etc. Prin aceasta actiune, grupul European Drinks va fi din 15 septembrie din nou alaturi de cei mici, carora le sint destinate de altfel aproape toate produsele marcii. DAN-ANDREI DUMITRU [13][pl.dll?rid=expresro] 