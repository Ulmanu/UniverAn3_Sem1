 Aguilera, contract de 75 de milioane de dolari Christina Aguilera continua sa-si uimeasca admiratorii schimbindu-si radical infatisarea aproape la fiecare dintre aparitiile sale publice. Micuta Christina, odinioara naiva si cuminte, a semnat recent un fabulos contract cu compania Coca-Cola, prilej cu care "a iesit in lume" intr-o noua si uimitoare prezentare. Dupa ce a incercat o coafura cu buclite si, mai recent, o complicata pieptanatura cu codite impletite, Christina, in virsta de 20 de ani, a optat acum pentru parul drept, tuns cu breton si vopsit "in degrade", in nenumarate nuante, de la blond auriu pina la rosu carmin. Orice ar spune fanii despre aceasta noua imagine, Christina este bucuroasa deoarece contractul semnat cu gigantul bauturilor racoritoare se ridica la incredibila suma de 75 de milioane de dolari si face parte dintr-o campanie mai ampla, pentru care a fost alocata aproape o jumatate de miliard de dolari. DIANA EVANTIA BARCA Corespondenta speciala de la Cannes "Apocalipsul acum", proiectat in aer liber Trei titluri consistente au marcat cele cinci zile de festival. Mai intii superproductia cu care s-a deschis spectaculos festivalul - "Moulin Rouge", a regizorului Baz Luhrmann. Apoi "Apocalipsul acum" (prezentat in afara competitiei), re-editare mai lunga cu 53 de minute decit premiera de acum 22 de ani. Cu sau fara scenele cazute initial la montaj, filmul lui Francis Ford Coppola ramine in programa de studiu a tuturor scolilor de cinema din lume. Si, pentru ca solicitarile de bilete au depasit posibilitatile organizatorilor festivalului, primaria din Cannes s-a oferit sa suporte cheltuielile unei proiectii in aer liber, pe un ecran gonflabil urias, pentru 2000 de spectatori. Surpriza cea mare a venit de unde nimeni nu se astepta: din Bosnia, care a prezentat aici primul film produs dupa separarea de Iugoslavia - "NO MAN'S LAND". Regizorul Danis Tanovic, debutant in lungmetraj, este un experimentat reporter de televiziune prezent efectiv in zonele de razboi, unde realizeaza numeroase documentare cutremuratoare. Terifianta este si povestea celor doi soldati inamici - unul bosniac, celalalt sirb -, care se pomenesc fata in fata, izolati de camarazii lor intre cele doua armate. Pentru a supravietui nu au decit o solutie: sa faca echipa si sa se ajute reciproc. Personajul care iese cel mai sifonat din acest film este chiar cel venit acum pentru a-i impaca pe cei doi - soldatul cu o casca albastra. Ca sa incheiem cu evenimentele, amintim si unul la categoria mondenitati: superpetrecerea oferita de companiile de cinema din Hong-Kong, care le-au depasit deja ca numar pe cele americane. Maestru de ceremonii a fost, bineinteles, Jackie Chan. Nu am putut da curs invitatiei de a fi prezent printre cei peste 1000 de participanti pentru ca am avut sansa unica de a fi singurul ziarist din Cannes care a asistat la o avanpremiera ultra-secreta, organizata de Buena Vista International, cu "PEARL HARBOR" - cel mai scump film din istorie. Dar despre asta, m"ine, cind vom prezenta si meciul America-Restul lumii, traditionala disputa intre producatorii de film. CONSTANTIN FUGASIN Imigrantii romani din Italia se tem de Berlusconi Italienii au votat cu Forza Coalitia de dreapta condusa de Silvio Berlusconi a cistigat alegerile generale din Italia, punind astfel capat primei experiente a guvernarii de stinga in Italia de dupa cel de-al doilea razboi mondial, relateaza AFP. Victoria dreptei nu a fost insa atit de categorica dupa cum se prevazuse, iar complexitatea sistemului electoral italian lasa inca sa planeze incertitudini asupra "culorii" viitorului executiv. Potrivit primelor estimari, dupa o numarare partiala a voturilor, magnatul de presa Silvio Berlusconi a obtinut un mare succes personal, facind din partidul sau, Forza Italia, prima forta politica din parlament. In ceea ce priveste dreapta, marele perdant este Umberto Bossi, a carui miscare xenofoba si populista, Liga Nordului, a fost respinsa de electorat. Stinga, care suferise deja severe infringeri in alegerile regionale, aflata de cinci ani la guvernare, a fost, de asemenea, sanctionata de alegatorii italieni. Potrivit estimarilor, coalitia lui Berlusconi, Casa Libertatilor, va obtine intre 330 si 365 de locuri in Camera Deputatilor, unde majoritatea absoluta este de 316. Coalitia majoritatii de centru-stinga intitulata "Maslinul", condusa de Francesco Rutelli, ar putea conta pe 250-280 din cele 630 de locuri ale legislativului. Marxistii ar urma sa obtina intre sase si 12 locuri, in vreme ce Italia Valorilor, o formatiune de independenti, condusa de judecatorul Antonio Di Pietro, devenit celebru dupa ce a condus campania anticoruptie "Mani pulite", va beneficia de cel mult sase mandate de deputat. CAMELIA MUNTEAN "E adevarat ca ne trimit inapoi?" La Torino, o persoana din zece este de origine straina. Din cei 80.000 de straini din oras, 20.000 au obtinut deja cetatenia italiana si au drept de vot. Ultimii sositi, in numar de 20.000, sint imigranti ilegali, iar alti 40.000 au permis de sedere. La scrutinul de duminica au putut vota 332 de romani, 302 marocani, 95 de algerieni, 76 de albanezi, 71 de chinezi si 36 de nigerieni, releva "La Repubblica". In ultimele zile, cu drept de vot sau nu, toti au vorbit numai despre politica, temindu-se pentru viitorul lor. Cu totii stiu ca problema lor, a imigrantilor, a fost dintotdeauna o veritabila arma politica, folosita tot timpul in campaniile electorale pentru a stirni teama in rindul cetatenilor italieni si a obtine votul acestora cu promisiunea rezolvarii situatiei. Vorbind despre politica si despre temerile imigrantilor cu drept de vot, legate de cei care vor fi alesi, o tinara de 22 de ani din Romania, Claudia, intreaba ingrijorata si indignata: "E adevarat ca daca iese Berlusconi ne trimit pe toti inapoi? E adevarat ca daca Rosso ajunge primar va porni vinatoarea impotriva celor fara documente?". Claudia se afla la Torino din vara trecuta si face curatenie la patru familii, primind zece mii de lire pe ora. Sotul ei, Valentino, lucreaza la o brutarie sase nopti pe saptamina si tot nu se ajung cu banii, mai ales ca tinara are un copil in Romania. Senegalezul Samm are o mare nelamurire: "Ceea ce nu putem intelege este daca oamenii politici spun tot ceea ce spun pentru a invinge in alegeri sau vorbele lor pornesc din inima". Un reprezentant al comunitatii musulmane isi expune punctul de vedere: "Acum pina si italienii au inteles ca este vorba doar de un joc politic. Au inteles ca trebuie sa facem diferenta - sint imigranti care nu urmeaza calea dreapta si altii care muncesc din greu si sint de pret pentru oras". ISABELLA ALEXANDRESCU Forza lui Berlusconi Banii n-aduc fericirea. Mult mai de pret e iubirea. Iubirea de putere. Putere politica, bineinteles. Altfel, de ce s-ar canoni cel mai bogat cetatean italian sa devina si prim-ministru? Dumneavoastra ce ati face daca ati avea in contul personal 12,8 miliarde de dolari? Pariez ca cele mai multe raspunsuri s-ar putea regasi cu usurinta in urmatoarea insiruire: casa mare (eventual, mai mare), masina scumpa (eventual, cea mai scumpa), vila la munte (eventual, si la mare), vacanta pe Coasta de Azur (sau in Azore) si poate un iaht (ca mai ramin destui bani). Citi ar raspunde "m-as face prim-ministru"? Pe mine, sincer, nu m-ar fi dus mintea. Deci e posibil ca Silvio Berlusconi sa fi fost apatic din cauza banilor si atunci sa fi simtit nevoia unei schimbari majore. I-o fi privit pe politicieni cu ochi reci si o fi rationat: de vreme ce sint mai bogat ca voi, rezulta ca sint si mai destept. Daca sint mai destept, ar trebui ca tot eu sa va conduc. Zis si facut. Prima tentativa temerara de a intra in viata politica a avut loc in 1994, cind magnatul italian si-a vazut visul cu ochii. A ajuns prim-ministru. Reusita a durat insa doar sapte luni. Acuze grave de coruptie au pus guvernul pe butuci. E o vendeta politica a stingii, a strigat Berlusconi, si a luat-o de la capat. Iata-l acum, din nou, sprintind neabatut spre victorie, dupa o campanie electronica apreciata de specialisti drept cea mai murdara din 1948 incoace. Principal adversar - Francesco Rutelli, 46 de ani, primar al Romei din decembrie 1993. Pentru Berlusconi, Rutelli e doar "o fata frumusica". Pentru Rutelli, Berlusconi e doar "un rechin de plastic". Daca plasticul e plexiglas, nu numai ca rechinul e, la rindul lui, dragalas (cum se vede cu ochiul liber la televizor), dar e si foarte rezistent la tavaleala. Dovada ca a trecut prin toate scandalurile de coruptie ca rechinul prin apa. Punctul sensibil al intregii situatii este mass-media. Silvio Berlusconi este proprietarul trustului Mediaset, care detine trei canale nationale de televiziune (Canale 5, Italia 1 si Rettequatro), cumulind o audienta de circa 45 la suta. Daca va ajunge prim-ministru, magnatul va avea, implicit, controlul asupra principalului concurent de media - televiziunea de stat RAI, cu o audienta la fel de mare. Cu alte cuvinte, un conflict de interese. Si uite-asa, magnatul va ajunge mega-magnat si de stat, si privat. Forta lui Berlusconi e ambitia. O ambitie mare cit Catedrala San Pietro din Roma. Ambitia e o conditie necesara, dar nu si suficienta pentru a-i asigura succesul ca prim-ministru. Iar in politica, averea personala nu e garantia reusitei in trebile geo-obstesti. Altfel Bill Gates ar fi devenit de mult presedintele Statelor Unite. In loc de asta, el prefera sa ramina presedintele mondial al computerelor. POLIANA MARDARI Kumanovo - orasul cu program redus Confruntarile dintre rebelii albanezi si armata macedoneana au continuat si duminica seara. Nu trecusera mai mult de 10 minute de la inceperea discutiilor in Parlamentul de la Skopje, pentru validarea noului guvern de uniune nationala, cind un comando al rebelilor albanezi din localitatea Vakcince a deschis focul asupra pozitiilor armatei macedonene. Trupele guvernamentale au ripostat cu arme automate si mortiere. In acelasi timp (potrivit unor surse oficiale), un grup de etnici albanezi, format din 15 persoane, a atacat o patrula de politie din orasul Tetovo, situat in nord-vestul Macedoniei, linga frontiera cu Albania. Inca nu a fost intocmit un bilant al ultimelor confruntari. 20 dintre cei 30 de albanezi ucisi simbata in urma confruntarilor cu fortele guvernametale au fost inmormintati ieri dimineata. Autoritatile interzic in continuare accesul presei in localitatile controlate de rebelii albanezi, din motive de siguranta. Ieri, militarii macedoneni au decis incetarea focului pentru citeva ore cu scopul de a permite accesul unui convoi al Crucii Rosii in zona conflictului. Stare de asediu pe strazi Efectele razboiului sint resimtite din plin de cei 100.000 de locuitori ai orasului Kumanovo, capitala provinciei cu acelasi nume, unde se desfasoara confruntarile. Patrule militare si ale politiei se vad la fiecare colt de strada. Arterele principale sint tranzitate zilnic de camioane ale armatei intesate cu soldati sau de autotunuri. Nici prezenta autovehiculelor blindate in parcarile din centru nu mai mira pe nimeni, devenind un lucru obisnuit. In cursul zilei, oamenii isi urmeaza programul normal: restrictiile incep o data cu lasarea serii. Controalele politiei se intensifica pe masura ce soarele apune. Iar de la ora 22.00 pina la ora 5.00, accesul persoanelor si prezenta acestora pe strazile din Kumanovo este strict interzisa. Viata este si mai grea in suburbiile orasului: o data la doua zile se opreste curentul sau apa, iar aprovizionarea cu alimente si imbracaminte se face tot mai greu. Unul dintre motive este acela ca majoritatea comerciantilor din zona sint de origine albaneza si acestia au inchis magazinele de teama unor represalii din partea macedonenilor. Civili in bejenie Statisticile oficiale spun ca aproximativ 10.000 de civili au parasit localitatile din zona conflictului, insa numarul acestora se estimeaza a fi mult mai mare. Majoritatea refugiatilor sint de origine albaneza. Cei mai multi dintre ei au preferat sa plece in Kosovo. O buna parte au ramas insa in Kumanovo si au cerut ajutor rudelor sau prietenilor. Exista si macedoneni care au trebuit insa sa plece de-acasa, fortati de imprejurari. Goran Traikovschi, 26 de ani, este taximetrist si de cind se stie a locuit in Lopote, un satuc situat la 5 kilometri de Kumanovo. Pina pe data de 3 mai, cind a trebuit sa plece, politia i-a spus ca nu este bine sa ramina acasa deoarece in Lopote o sa fie razboi. Asa ca s-a vazut nevoit sa paraseasca Kumanovo si sa plece la bunica sa, impreuna cu parintii. Nu intelege de ce trebuie ca macedonenii si albanezii sa se impuste intre ei. El are multi prieteni de origine albaneza cu care s-a inteles perfect, pina de curind. Acum nu prea mai vorbesc. De ce? Nu stie. Tot din Lopote este si Eli Shari, o adolescenta albaneza in virsta de 16 ani. A plecat din sat in urma cu zece zile, dupa ce pe ulite s-au auzit primele rafale de mitraliera. Pe Shabani Mondo, un alt etnic albanez, in virsta de 28 de ani, l-am intilnit la sediul Crucii Rosii din Kumanovo. Astepta la rind sa se inscrie ca refugiat-statut in baza caruia primeste un pachet cu haine, alimente si ceva bani. Locuia in Orizare, un catun cu 1.000 de locuitori. La fel ca multi albanezi sau macedoneni a trebuit sa plece de-acasa, pentru ca era prea periculos sa mai ramina acolo. Zimbind, ne spune ca a procedat foarte bine: un obuz i-a distrus zilele trecute casa si, daca ar fi ramas, nu am mai fi putut acum sta de vorba cu el. Macedonia a instaurat, incepind de duminica seara, un guvern de uniune nationala, considerat drept ultima sansa de a pastra stabilitatea tarii, amenintata de perspectiva escaladarii confruntarilor armate cu gherilele albaneze, relateaza AFP. "Statul nostru este in pericol, trebuie sa ne unim", a afirmat, in fata parlamentului, premierul Ljubco Gheorghievski, cerind deputatilor, printr-un discurs foarte dur, sa voteze formula de guvern propusa de el. Noul executiv va fi condus tot de Gheorghievski, premier din 1998, el avind in subordine ministri ce provin din sapte partide, inclusiv doua ale minoritatii albaneze. Comunitatea internationala insista de mai multe saptamini ca Macedonia sa formeze un guvern de uniune nationala pentru a crea un front comun al fortelor politice impotriva amenintarilor venite din afara si din interior. ( C.M. ) Romance la Moulin Rouge Celebrul ansamblu parizian de la Moulin Rouge este asaltat de imigrante, printre care si romance Moulin Rouge, unul dintre locurile emblematice ale Parisului, care a dat lumii can-canul, nu mai are in corpul de balet decit sapte frantuzoaice, restul de 53 fiind romance, australience, poloneze, italience si englezoaice, releva "Daily Telegraph". Stralucirea localului, de la inceputul secolului trecut, a palit, iar clientii, un amestec din inalta societate pariziana si lumea interlopa a acelor vremuri, au fost inlocuiti aproape in totalitate de turisti, cu predilectie americani, germani si japonezi, care se inghesuie sa faca poze celebrei mori de vint care a dat numele localului, intrind apoi sa bea un cocteil si sa admire dansatoarele care, printre pene si strasuri, isi arunca picioarele in aer pe ritm de can-can, punct cuprins in programul turistic organizat. Unele dintre dansatoarele straine angajate la Moulin Rouge comenteaza cu privire la faptul ca prea putine frantuzoaice le sint colege. "Frantuzoaicele nu sint suficient de inalte. Trebuie sa ai peste 1,70 metri inaltime ca sa ai cu adevarat o sansa", spune o englezoaica. O australianca adauga: "Frantuzoaicele par intotdeauna cam apatice. Moulin Rouge nu pare sa mai aiba aceeasi fascinatie pentru ele. Cind fetele din strainatate vin aici sint puse pe treaba. Frantuzoaicele par sa creada ca nu merita osteneala". RUXANDRA RARES Flash Noaptea sutienelor Mii de femei au participat la Londra in noaptea de simbata spre duminica la un maraton in scopul stringerii de fonduri pentru lupta impotriva cancerului mamar. Participantele nu au purtat tricouri, ci sutiene. 8.000 de femei, unele dintre ele insotite de soti sau prieteni, au parcurs fara sa renunte cei 42 de kilometri. Prima a ajuns la linia de sosire dupa cinci ore si 15 minute. ( I.A. ) Motor plutitor cu roata de tractor Localitatea siberiana Mariinsk, din regiunea Kemerovo, a fost afectata de o serie de inundatii "de primavara" cum rar le-a mai fost dat localnicilor sa vada. Riul Kia, care traverseaza Mariinsk, a iesit din matca si a acoperit strazile oraselului, inundind mai bine de 50 de case. Nevoiti sa traverseze puhoiul de ape, localnicii au improvizat un vehicul, cu ajutorul caruia au scos ce mai putea fi recuperat din casele inundate. Dintr-o populara motocicleta "IJ" (model mai nou), careia i-au atasat pneuri de tractor, satenii au facut un vehicul cu care au salvat multe oratanii, precum si obiecte de folos. ( C.V. ) [17][pl.dll?rid=expresro] 