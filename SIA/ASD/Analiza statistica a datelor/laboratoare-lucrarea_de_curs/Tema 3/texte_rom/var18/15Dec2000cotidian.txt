 Cristina, autoproclamata regina a R&B isi ataca rivala Catalina, "unisex" De ceva vreme, Catalina, se autoproclamase printesa Rhytm&Blues. Numai ca princiara ei viata linistita a fost tulburata recent de aparitia Cristinei care s-a autoproclamat regina R&B. Cristina zice ca "printesa" este de o rautate cumplita. "Nu mi-e frica de ea pentru ca am incredere in vocea mea. Melodiile mele sint mai comerciale, mai calde, cu un mesaj mult mai profund. Despre Catalina am auzit ca este numita «unisex» si mi-a placut foarte tare expresia asta", spune Cristina. La rindul ei, Catalina riposteaza: "A fi regina sau printesa inseamna, in primul rind, sa ai o cultura R&B. Nu cred ca exista concurenta in Romania, unde toti se joaca de-a muzica. Prietenia dintre mine si Cristina n-a fost reala. Este perfida si ma bucur ca am aflat acest lucru la momentul potrivit". IUSTINA MUNTEANU In urma cu citeva saptamini, la Tirgul de Carte Gaudeamus Emil chiar si-a dorit o barba albastra Atacul cu vopsea albastra impotriva presedintelui Emil Constantinescu, care a avut loc in ziua alegerilor, nu a fost intimplator. "Evenimentul zilei" a descoperit ca avem de-a face cu unul dintre putinele cazuri in care vorbele lui Emil Constantinescu au avut efect si in realitate. Cu doua saptamini inainte de nefericita intimplare cu cerneala, presedintele a vizitat Tirgul de Carte "Gaudeamus", din incinta Romexpo. El a fost interpelat de mascota tirgului, poetul Paul Daian, supranumit si "omul cu trompeta", o prezenta nelipsita la astfel de manifestari. Poetul, renumit pentru look-ul sau excentric, avea barba coafata pe bigudiuri si vopsita in rosu. El i-a aratat mindru presedintelui barba sa si i-a spus: "Ia uitati cit mi-a crescut barba de anul trecut. Emil i-a raspuns cu un "spirit de gluma", referindu-se si la vestimentatia in dungi a poetului: "Asta-i pijamaua pentru la iarna? Vad ca ti-a crescut barba rosie. E preferabil albastra". Poetul a protestat: "Nu, aceea e numai pentru daltonisti" (dialogul a fost inregistrat cu o camera video de un elev al Liceului Cinematografic nr. 6, prezent si el la tirgul de carte). A fost suficient acest schimb de replici pentru ca cineva, acolo sus, sa ia aminte si sa organizeze totul. "Dorinta albastra" a lui Emil Constantinescu a fost indeplinita. Barba-simbol a presedintelui a fost adusa la culoarea preferata. SORIN CEHAN La Galati, Lupu a inventat dispozitivul impotriva hotilor de antene La Galati, hotii de cupru s-au reorientat catre antenele tv de pe blocuri. Locatarii blocului P2, de pe Strada Domneasca, s-au trezit intr-o noapte fara antenele de pe bloc. Pensionarul Stefan Lupu, in virsta de 59 de ani, unul dintre pagubiti, ne-a declarat: "De pe blocul nostru s-au furat vreo 11 antene si am ramas cu totii fara program la televizor, ca noi nu avem bani sa ne punem cablu". Pentru a-si proteja celelalte antene, oamenii au hotarit sa aplice "planul Lupu", o idee propusa tot de pensionarul Stefan Lupu. Au legat o sirma la nivelul treptelor care duc la ultimul etaj al blocului, astfel incit hotii sa dea cu piciorul peste ea, moment in care in locuinta lui Lupu se punea in functiune o sonerie care dadea alarma. Culmea este ca hotii care au revenit in noaptea urmatoare s-au impiedicat de sirma-capcana, soneria a inceput sa zbirniie, dar cind Stefan Lupu a iesit pe hol, reusisera deja sa fuga. ALINA COMSA-DURBACA In Salaj, Un locuitor din zece este bolnav de cancer In ultimii patru ani, pe raza judetului Salaj s-a inregistrat o crestere considerabila a numarului de boli oncologice, cauzele principale fiind alimentatia irationala si consumul in exces de tutun si bauturi alcoolice. Pina in prezent, evidentele Sectiei de oncologie din cadrul Spitalului Judetean Salaj releva faptul ca peste zece la suta din populatia judetului este bolnava de cancer. Numarul salajenilor care au decedat numai in acest an din cauza acestei boli se ridica la 227 de persoane. Pe primul loc in topul bolnavilor de cancer se numara cazurile bronhopulmonare, iar pe al doilea se situeaza cancerul la sin. Lipsa medicamentelor si a aparaturii medicale in acest sector determina cadrele medicale ale sectiei din Zalau sa apeleze la serviciile altor sectii din tara. CAMELIA BUHASCHI In Tirgu-Mures, la Scoala nr. 16, Profesoara de germana terorizeaza elevii Parintii elevilor din clasele a V-a si a VI-a de la Scoala generala numarul 6, din Tirgu-Mures, au intrat in conflict cu profesorii institutiei. Nemultumirea acestora a pornit de la comportamentul profesoarei de germana, Georgeta Muresan, despre care spun ca este un adevarat zbir. Mai mult, parintii sustin ca profesoara nu are nici calificarea necesara pentru a preda elevilor. Elevii spun ca Georgeta Muresan le acorda note mici in mod nejustificat si ca vorbeste foarte urit cu ei. "Ne face handicapati, prosti, analfabeti sau timpiti", spune Mihai Ganea, elev al Scolii generale 16. Parintii au facut inca din vara o serie de demersuri pentru inlocuirea profesoarei de germana la conducerea scolii, Inspectoratul Scolar Judetean si chiar la Ministerul Educatiei Nationale. In urma sesizarilor, activitatea Georgetei Muresan a fost evaluata de o comisie a Inspectoratului Scolar Judetean care i-a acordat calificativul satisfacator, echivalentul notei cinci. Pe de alta parte, MEN a decis sanctionarea directorilor si a profesoarei cu avertisment scris si a hotarit detasarea profesoarei intr-o alta unitate de invatamint. Cu toate acestea, directorul Scolii 16, Iulian Sandru, a decis ieri sa o mentina pe post pe Georgeta Muresan. Cei doi dascali au refuzat, ieri, orice dialog cu presa. Dumitru Matei, seful Inspectoratului Scolar Judetean Mures, a dispus insa aplicarea imediata a hotaririlor MEN privind detasarea profesoarei de germana in alta unitate de invatamint. CORA MUNTEAN Moartea vine pe patru roti Lovita de doua masini O batrina in virsta de 73 de ani, din comuna aradeana Sagu, a murit in timp ce traversa soseaua pe trecerea de pietoni. Pe 13 decembrie, la ora 19.15, Elisabeta Nicodin a fost lovita pe zebra de autoturismul cu numarul TM-02-BCA, condus de Vasile Jutarasu, 34 de ani, din Timisoara. Femeia a fost proiectata pe sensul opus, unde a fost calcata de autoutilitara Ford Tranzit cu numarul TM-03-MIU, condusa de Gyozo Karoly Fehervari, 29 de ani, din Timisoara. Elisabeta Nicodin a decedat la Spitalul Judetean Arad. SORIN TROCAN Un mort si sapte raniti pe DN1 Un mort si sapte persoane grav ranite este bilantul accidentului comis ieri dimineata, la ora 5.50 pe DN1, in dreptul localitatii Sacadat,din judetul Bihor. Potrivit politistilor bihoreni, soferul autobuzului cu nr. BH-05-GRZ, proprietatea societatii Intrans din Oradea, Francisc Silaghi, 47 de ani, nu a respectat indicatorul "Oprire" si a intrat in coleziune cu microbuzul marca Ford Tranzit cu numarul CJ-97-NOR, apartin"nd firmei Crirad din Cluj Napoca, acesta circul"nd regulamentar pe directia Cluj-Oradea. In microbuz se aflau noua clujeni care intentionau sa ajunga la Budapesta, sa-si faca cumparaturile de Craciun. "Autobuzul a venit cu viteza de pe o strada din partea stinga. Ne-a izbit in partea laterala spate, iar microbuzul s-a dat peste cap de c"teva ori", ne-a povestit o pasagera din microbuz, care a scapat doar cu citeva zgiriieturi. In timpul impactului, pasagerii microbuzului dormeau. Ei s-au trezit gramada in sant. Ileana Szabo, 43 de ani, din Cluj Napoca a decedat pe loc. Alti sapte pasageri din microbuz au fost internati de urgenta la Spitalul Judetean Oradea. Margareta Gergely, 29 de ani, din Cluj, se afla ieri la amiaza intr-o stare critica. "Celelalte victime nu prezinta semne de leziuni interne. Unii dintre ei vor mai ram"n internati pentru a fi supravegheati la Sectia de chirurgie a spitalului", ne-a declarat medicul Andrasi Emeric. Soferul autobuzului, Francisc Silaghi, a fost retinut pentru cercetari. MIRUNA IONESCU Doi inspectori de la Ape au murit pe autostrada Bucuresti-Pitesti Doi angajati ai Sistemului de Gospodarie a Apelor Alba au decedat miercuri, intr-un tragic accident care a avut loc pe autostrada Bucuresti-Pitesti. Nicolae Avram (48 de ani) si Ioan Fagaras (50 de ani), ambii din Alba-Iulia, se deplasau spre Bucuresti in interes de serviciu, cu autoturismul firmei, condus de Pompiliu Nutiu (38 de ani) - sofer la OGA Alba. Masina a intrat cu viteza intr-un TIR. In urma impactului, cei doi barbati, aflati pe bancheta din spate si-au pierdut viata pe loc. Soferul autoturismului a scapat ca prin minune cu viata, el fiind internat insa in stare grava intr-un spital din Pitesti. Cazul este cercetat in continuare de politie. LUCIAN DOBRATER Noul ministru de interne e pus pe "curatenie" Echipa lui Dudu Ionescu va fi decimata Schimbarea denumirii ministerului, un lux fara rost Chiar daca nu s-a instalat oficial, noul ministru de interne, clujeanul Ioan Rus a inceput sa iasa in fata, fie pe ecranele televizoarelor, fie in Ministerul de Interne. El a refuzat un apartament de protocol, aflat in proprietatea MI, preferind sa locuiasca la hotelul Internelor din Str. Paul Greceanu, nr. 38, loc preferat anterior si de Gavril Dejeu. Asta, in ciuda faptului ca dotarile de aici sint mediocre. Rus primeste deja un set de ziare de la minister si a avut citeva intilniri cu taranistul Constantin Dudu Ionescu. Un sef din trei va trece la munca de jos Generalul de divizie Toma Zaharia, seful Directiei Resurse Umane, va fi prim-adjunct, secretar de stat pentru activitatile interne. Toma Zaharia va prelua responsabilitatile detinute in prezent de generalul de armata Mircea Muresan si de Liviu Popescu. In functia de secretar general al MI, detinuta in prezent de generalul de corp de armata Gheorghe Carp, va fi numit general de divizie Ioan Gheorghe Apostol, in prezent sef al Directiei Organizare-Mobilizare-Operatii. Pentru celalalt post de secretar de stat existent in organigrama, Ioan Rus a anuntat ca va opta pentru un tinar diplomat de cariera, detasat de Ministerul de Externe, care se va ocupa de relatiile internationale ale Internelor, in vederea aderarii la UE. Rus a mai spus ca exista prea multi generali in MI si ca numarul lor va fi redus, prin trecere in rezerva. Si echipa de consilieri a lui Dudu Ionescu va fi decimata. Rus anticipeaza o reducere cu 30% a aparatului central. Birocratii vor trece astfel la munca operativa. Surse neoficiale din actuala conducere a MI spun ca nu sint de asteptat schimbari spectaculoase la comanda principalelor structuri din MI si IEP. Aceleasi surse afirma ca generalii Berechet (IGP), Andreescu (Jandarmi), Fatuloiu (Politia Capitalei) si Ardeleanu (UM 0962) isi vor pastra fotoliile detinute in prezent. Schimbarea titulaturii MI va costa zeci de miliarde lei Schimbarea denumirii institutiei din Interne in Ordine Publica, anuntata de Rus si PDSR este considerata un lux fara rost. Numai schimbarea legitimatiilor si a ecusoanelor va scoate din bugetul sarac al Internelor citeva miliarde lei. Pe de alta parte, Rus a anuntat intentia de a transfera Jandarmeria in subordinea Administratiei Locale. Cum aceasta asigura, de fapt, 90% din Ordinea Publica, titulatura Internelor ar ramine oricum fara obiect. Forfota mare a stirnit in minister si lipsa primelor de Craciun. Surse neoficiale afirma ca oficialii si sefii principalelor directii vor incasa intre 20 si 30 milioane lei, in timp ce subordonatii lor nu-si vor lua nici macar prime modice. Al treisprezecelea salariu anuntat facultativ pentru fiecare structura in parte, nu se acorda, din lipsa de fonduri. Angajatii de rind afirma ca ar fi multumiti si cu un milion, dar este putin probabil sa-l primeasca. NICOLETA SAVIN Barter sexual Situatia financiara grea prin care trec cei mai multi dintre romani ii determina uneori sa apeleze la metode dintre cele mai bizare, in incercarea de a face rost de bani. S-a ajuns chiar pina la vinzarea propriilor copii sau a propriilor organe interne. Aparent, nu mai ramasese nimic de incercat. Totusi, o solutie care, pina acum, nu a fost utilizata, se dovedeste a fi deosebit de eficienta: inchirierea propriei neveste, in schimbul unor produse electronice si electrocasnice. Selectia de oferte "Ocazie: cuplu casatorit oferim relatii intime de calitate (o lunga perioada) in schimbul unui calculator 486 - Pentium I. Valabil si pentru televizor color, videocasetofoane, combine audio, electrocasnice, telefoane, etc. Dorim discretie, seriozitate si prietenie indelungata. Telefon: 094. 521...". Acest anunt a aparut intr-o revista specializata in mica publicitate, mai multe saptamini la rind, la rubrica "Cumparari electronice si electrocasnice". Desi la prima vedere acest anunt pare o gluma proasta, nu este nici pe departe asa. Curiozitatea m-a impins sa sun la respectivul numar de telefon. Mi-a raspuns un barbat care a inceput sa-mi puna tot felul de intrebari. Mi-a cerut amanunte despre aparatul oferit, anul fabricatiei, starea tehnica in care se afla, aspectul general. Fara sa stau prea mult pe ginduri, i-am spus ca as putea sa-i ofer o combina muzicala marca "Sony". Barbatul a acceptat oferta si am stabilit sa ne intilnim pentru a perfecta "afacerea". Sex in trei, cu sampanie si...gem Dupa ce am asteptat mai mult de 10 minute, timp in care am fost studiat cu atentie, dupa cum mi s-a spus, a aparut barbatul cu care vorbisem la telefon. Si-a cerut scuze pentru ca sotia sa nu a putut veni - mi-a spus ca in acel moment face prima "plata" pentru un televizor color. Ulterior mi-am dat seama ca aceasta explicatie era cusuta cu ata alba, intrucit sotia nu era oferita "din prima" vinzatorului-cumparator. Aceasta prima intilnire a avut drept scop ca sotul sa vada cu cine va incheia "afacerea" si ce fel de "manifestari" sexuale are cel care va deveni, pentru un timp, partenerul de pat al sotiei sale. Discutia s-a purtat, asadar, in jurul preferintelor sexuale si a modului de plata. Astfel, Cristi (sotul) a acceptat sa folosesc frisca si sampania, pe care trebuia sa le cumpar eu. Nu a fost de acord, insa, sub nici o forma, sa folosesc cuburile de gheata, chiar daca eu am fost de acord sa renunt la frisca. In schimb, mi-a dat voie sa folosesc gem, indiferent din ce fel de fructe era preparat. Cristi m-a prevenit, insa, ca gemul poate fi folosit doar pentru ungerea si degustarea sinilor, orice alta utilizare nefiind acceptata de catre sotia lui. Avind in vedere ca "actiunea" urma sa se desfasoare in trei, am cerut prioritate in alegerea si alternarea "zonelor de lucru". Fire intelegatoare, Cristi a acceptat. "Sint de acord cu asta, dar nu acceptam sub nici o forma sexul anal", m-a atentionat el. Un oarecare dezacord a survenit cind a trebuit sa alegem locul de desfasurare a "actiunii". I-am spus ca patul mi se pare deja banal, asa ca am cerut introducerea in "plan" a mesei. Insa Cristi a refuzat categoric: "Nu se poate. E subreda". Dupa ce am cazut de acord asupra acestor detalii, am stabilit, pentru a doua zi, intilnirea cu sotia. Intilnirea de gradul trei: sotul, sotia si amantul Cea de a doua intilnire a avut loc, de aceasta data, in trei. Ea s-a desfasurat intr-un cadru mai intim, respectiv fast-food-ul Spring Time, din Piata Victoriei. Aceasta intilnire parea a fi decisiva pentru continuarea afacerii, astfel ca mi-am dat toata silinta sa le fiu pe plac, mai ales sotiei. Pot spune ca am trecut cu brio si acest test. Am stabilit, practic, toate amanuntele, modul cum va decurge "colaborarea", sistemul de "decontare" si, evident, pozitiile "de lucru" discutate cu o zi in urma. Totusi, inainte de a se trece la negocieri, sotul m-a somat sa-i spun clar daca sotia este pe gustul meu. Marturisesc ca era, deci nu a trebuit sa mint. "Sexul in trei iti da o satisfactie mai intensa" Inainte de a trece la negocieri, mi-am exprimat unele rezerve si indoieli, spunind ca nu intentionez sa fiu implicat intr-o retea de trafic de carne vie. Am primit asigurari ca cei doi sint casatoriti (ulterior mi-au aratat certificatul). Intrucit intreaga poveste era cit se poate ciudata, am dorit sa aflu mai multe amanunte. El se numeste Cristian Nicolae si are 26 de ani, iar ea - Mariana Nicolae si va implini 21 de ani in luna martie. "Sintem casatoriti de patru luni si, fiind la inceput, nu avem mai nimic in casa. Nici macar casa nu este a noastra: locuim cu parintii mei", imi spune Cristi. "Eu sint somer, la fel si Mariana. Asa ca nu avem practic nici o posibilitate sa ne cumparam lucruri absolut utile intr-o gospodarie. Ca urmare, in urma cu doua luni am discutat pentru prima data posibilitatea de a recurge la aceasta solutie", isi continua Cristi povestea. In cele din urma, Mariana a acceptat. O intreb daca nu o deranjaza ceea ce face si imi spune ca daca pe sotul ei nu il supara, atunci nici ea nu are nimic impotriva. "Adevarul e ca, din punctul de vedere al satisfactiei sexuale, este mult mai placuta o relatie in trei", imi marturiseste Mariana visul ei erotic ascuns. Cristi a tinut sa mai precizeze citeva lucruri. Astfel, pina la o cunoastere reciproca a preferintelor sexuale, actul in sine va avea loc in trei. "Am decis acest lucru dupa ce am primit un telefon de la o persoana care care mi-a cerut ca sotia mea sa-l curenteze in timpul actului sexual. Nu dorim sa avem de-a face cu tot felul de dezaxati. Oricum, daca luam combina de la tine, nu ne mai trebuie decit un videocasetofon si un cuptor cu microunde", mi-a marturisit Cristi planurile sale de viitor. Negocierile Dupa ce il asigur pe Cristi ca Mariana e pe gustul meu, trecem la "partea tehnica" a afacerii. Intrucit am evaluat combina la 150 de dolari, trebuie calculat numarul "ratelor". Stabilim, in cele din urma, ca 10 rate, care inseamna tot atitea treceri ale mele prin patul lor conjugal, este o apreciere corecta. Cu atit mai mult, cu cit, daca intre timp ne imprietenim, numarul "vizitelor" poate creste. Apoi cadem de acord sa incheiem un act de mina, prin care el recunoaste ca imi datoreaza 150 de dolari. Conform intelegerii, urma ca, dupa fiecare "zbenguiala" sa refacem actul de mina, scazind din suma totala costul prestatiei. Dupa stabilirea acestor amanunte, Cristi era dispus sa mergem sa luam combina si sa purcedem la derularea contractului. Avind in vedere faptul ca era totusi putin peste ora prinzului (deci, oarecum nepotrivit pentru o asemenea activitate, cu atit mai mult cu cit ma aflam in timpul programului), a trebuit sa gasesc un pretext pentru a-l domoli. In plus, nu aveam de gind sa dau curs contractului. Ca urmare, i-am spus ca, inainte de a merge sa luam combina, as dori sa vad si eu ce cumpar. Depasindu-mi toate asteptarile, a fost de acord si a propus sa mergem acasa la el, pentru o "analiza" a "marfii". Analiza "pe viu" In ciuda tuturor greutatilor specifice vietii de jurnalist, uneori ai ocazia unor anchete care sa le compensese. Aceasta a fost una dintre ele. Odata ajunsi acasa, Mariana a incercat (si chiar a reusit) sa ma convinga de faptul ca nu am de ce sa pling dupa o combina muzicala, fie ea si "Sony". Pot spune ca a prezentat tot ce era de prezentat: nimic nu a ramas ascuns privirii. A inceput prin a se undui usor, scotind, una cite una, hainele de pe ea. "Vezi, daca acum am fi avut combina, ti-as fi putut oferi un numar de strip-tease autentic", a pus ea sare pe rana. Oricum, chiar si in lipsa unui fundal sonor, ceea ce mi s-a oferit privirii ar fi putut convinge chiar si pe cel mai inrait calugar sa renunte la cele sfinte. Dupa ce a lasat sa cada de pe ea hainele groase, a ramas intr-o bluza subtire, semi-transparenta, prin care se iteau doua virfuri ce dadeau sa rupa bluza. Simteam cum incepe sa ma cuprinda un usor fior si o transpiratie fierbinde imi curgea pe spate. Apogeul a fost atins atunci cind a aruncat tot de pe ea si a ramas asemeni Evei dupa ce a muscat din fructul oprit. Am simtit cum mi se pune un nod in git. Cu greu am ingaimat citeva cuvinte: "Da, este O.K. Putem bate palma". Dupa aceasta "analiza pe viu", convins fiind ca chiar pot obtine mai multe "clipe de uitare" in schimbul unei combine audio vechi, a trebuit sa gasesc o cale de retragere. Demersul meu jurnalistic isi atinsese scopul. MARIUS GUTA Pentru ca principiul celor 3R a cazut o data cu comunismul, Munti de cauciucuri uzate pe harta patriei Pina in 1989, romanii nu puteau sa-si cumpere din magazine cauciucuri pentru masina decit daca prezentau un bon din care reiesea ca anvelopele uzate fusesera predate la societatile de colectare a deseurilor. Cu toate ca nu aveau unde sa le depoziteze, aceste unitati "recoltau" zilnic zeci de cauciucuri. Dupa 1989, principiul celor 3R (recuperare, reconditionare, refolosire) a intrat intr-un con de umbra. In primul rind, pentru ca nici un comerciant nu avea interesul sa mai conditioneze vinzarea marfii. In al doilea rind, pentru ca unitatile de colectare a deseurilor nu mai aveau spatii de depozitare pentru respectivele cauciucuri. La ora actuala, ne-a precizat Gabriel Dumitrascu, director general in Ministerul Mediului, suprafete foarte mari de pe intreg teritoriul tarii sint acoperite de tone de anvelope uzate. Forturile din cel de-al doilea razboi mondial - transformate in depozite Nicolae Manciu, director economic la REMAT Sud Bucuresti, recunoaste ca, dupa 1990, nu au mai fost colectate anvelopele uzate. "Nu mai avem unde sa le depozitam. Prin urmare, desi sint trecute in catalogul nostru de preturi, nu le mai adunam decit in situatii de exceptie. Daca un client ne aduce hirtie sau fier in cantitate mare si are si anvelope, atunci le luam. Altfel nu". Nicolae Manciu isi aminteste ca, prin 1987, atunci cind Ceausescu a dat dispozitie sa se amenajeze Lacul Vacaresti, REMAT a fost obligata sa mute, in citeva luni, miile de tone de cauciucuri care ocupau cam jumatate din suprafata respectiva. "Pe la Tirgu-Jiu am umplut o vale cu cauciucuri. Am mai dus si la Zalau. Am avut de mutat atunci vreo 2,5 milioane de anvelope. O alta parte am depozitat-o la sediul nostru, linga soseaua de centura a Bucurestiului. Cele 1.000 de tone de cauciucuri ne-au ocupat o suprafata de mai bine de un hectar. Practic, le-am inghesuit intr-un vechi fort care a fost construit, inainte de cel de-al doilea razboi mondial, cu scopul de a apara Capitala", a adaugat Nicolae Manciu. Conducerea REMAT Sud nu crede ca aceste anvelope ar putea fi folosite in industria cimentului. In schimb, este de parere ca o parte din ele ar putea fi folosite la producerea mixturii asfaltice. Deocamdata, dupa cum ne-a mai declarat directorul REMAT Sud, singura modalitate de valorificare a gasit-o o societate din Baia-Mare. Chinga textila din interiorul cauciucului este folosita la confectionarea scaunelor, paturilor si fotoliilor. Cauciucul si plasticul macinate, uleiurile uzate si faina de vase ar putea fi "suflate" in cuptoarele pentru fabricarea cimentului Directorul Gabriel Dumitrascu din Ministerul Mediului ne-a prezentat solutia care este folosita cu succes in Franta. "Acolo, toate ambalajele din plastic, uleiurile uzate, anvelopele, chiar si fainurile organice fabricate din carnea de vaca (cea care este suspecta sa poarte microbul vacii nebune) se ard in cuptoarele care ajuta la fabricarea cimentului. De ce nu am aplica si in Romania aceasta metoda? Daca Ministerul Industriei s-ar apleca cu atentie asupra solutiei, cred ca cele zece fabrici de ciment din tara n-ar duce lipsa de combustibil ieftin". Gabriel Dumitrascu este de parere ca Ministerul Industriei trebuie sa creeze o strategie in acest domeniu, sa stimuleze infiintarea de unitati de preluare a deseurilor. In tara sint aproximativ 30 de cuptoare in care se arde calcarul pentru a se fabrica cimentul. Numai ca nimeni nu s-a gindit ca si cauciucurile ar putea fi folosite in aceasta industrie. Cauciucul si plasticul macinate, uleiurile uzate si faina de oase ar putea fi introduse in cuptoare prin suflare. Aceste fabrici nu ar avea nevoie decit de niste electrofiltre de calitate, pentru ca fumul degajat prin arderea deseurilor sa nu polueze aerul. Dar pentru ca aceasta solutie sa functioneze in bune conditii, guvernul ar trebui sa sustina financiar infiintarea unei retele de preluare si tratare a acestor deseuri. Incercari timide Din datele existente in statisticile Ministerului Mediului, la nivelul anului 1999 existau in Romania nu mai putin de 2.200 de tone de ambalaje din plastic, 58.279 de tone de uleiuri si grasimi uzate, 10.935 de tone de anvelope uzate. Nu mai vorbim si despre faptul ca toate rafinariile au batalurile pline cu deseurile rezultate din industria petroliera. Gabriel Dumitrascu ne-a mai precizat ca au existat incercari, timide de altfel, de a refolosi aceste deseuri. In Galati, firma "Rosal" incearca sa creeze o statie de colectare selectiva a deseurilor menajere. La Timisoara, sticlele din plastic sint colectate pentru a fi livrate in strainatate. Si in Sectorul 2 al Capitalei se pare ca se va incerca o colectare selectiva a deseurilor. Dar toate aceste incercari reprezinta doar primii pasi. Pina cind guvernul nu va lua o hotarire concreta in acest sens, romanii n-au alta solutie decit sa "admire" panorama unor munti din cauciucuri uzate. EUGENIA MIRCESCU Gheorghe Funar vrea sa nationalizeze Baile Someseni Complexul Balneologic ar urma sa fie administrat de liderul PRM Cluj Primarul municipiului Cluj-Napoca, Gheorghe Funar, a initiat un proiect de hotarire privind trecerea in domeniul public a Complexului Balneologic Baile Someseni. Terenul si constructiile, cu o suprafata de 51.324 mp, se afla insa in domeniul privat al municipiului. Baile au fost preluate ilegal de comunisti Potrivit sentintei civile nr. 33/ 2000 a Tribunalului Cluj, definitiva si executorie, proprietarii de drept ai Bailor Someseni sint urmasii doctorului Ioan Stanca, cel care a descoperit zacamintele si a creat baile. Acestia sint reprezentati de catre Gidro Stanca si au drept de proprietate asupra a doua treimi din patrimoniu. In anul 1948, Baile au fost preluate ilegal de statul roman, fara sa intocmeasca macar un proces-verbal. In 1990 , conform Legii 15/1990, fiecare societate comerciala a devenit proprietara pe ceea ce avea in administrare. Drept urmare, SC Turism Transilvania SA a preluat Baile de la fostul OJT Cluj care, la rindul sau, le-a preluat de la fosta Intreprindere Balneoclimaterica Cluj. In 23 martie 2000, Adunarea Generala Extraordinara a Actionarilor a SC Turism Transilvania SA a aprobat predarea Bailor Someseni urmasilor doctorului Stanca si celorlalte persoane cu drept de proprietate, ca efect al sentintei civile 33/2000 a Tribunalului Cluj, ramasa definitiva si executorie prin decizia nr. 150/2000 a Curtii de Apel Cluj. Presedintele PRM Cluj se crede proprietar pe viata al licentei In perioada 1992-1993, Baile Someseni au fost luate in locatie de gestiune de consilierul local si presedinte al filialei judetene PRM Ioan Mihai Nastase. Desi in 1993 s-a incheiat perioada contractului de locatie de gestiune, Nastase declara ca plateste in continuare impozit pentru terenul respectiv si ca detine licenta pe viata pentru exploatarea apelor minerale. Acest fapt reprezinta, potrivit memoriului trimis de Gidro Stanca Consiliului Local al municipiului Cluj-Napoca, o aberatie juridica, intrucit licenta a fost obtinuta in perioada contractului de locatie de gestiune din 1992-1993 si nu a fost reinnoita. Pe de alta parte, Regia Autonoma a Apelor Minerale din Romania precizeaza, prin actul nr. 14.207/24.05.1996, ca "lipsa de profesionalism in administratie, schimbarea destinatiei de utilizare, incalcarea si obstructionarea normelor de protectie elementare sint factorii care au dus cu precadere in ultimii cinci ani la degradarea avansata a zacamintului hidromineral Someseni". Valoarea terenului: un milion de dolari Gidro Stanca a adresat Consiliului Local Cluj un memoriu. Este vorba despre un act de nationalizare, se arata in memoriu, pentru ca un bun care formeaza obiectul dreptului de proprietate privata a unor persoane fizice ar urma sa devina proprietate publica, fara nici o despagubire si liber de sarcini. Din referatele anexate la proiectul de hotarire, reiese ca amenajarea Bailor Someseni reprezinta o "datorie de interes local". Gidro Stanca precizeaza ca "se incearca deposedarea noastra de bunurile ce le detinem in proprietate, cu scopul declarat, inclusiv in mass-media, de asociere cu unul dintre consilierii locali in scopul de a obtine profituri materiale din care sa cedeze 20% in favoarea Consiliului Local". Nu este greu de intuit ca Ioan Mihai Nastase este direct interesat in materializarea acestei "oportunitati de afacere". Valoarea reala a terenului si a constructiilor, in ciuda deteriorarii puternice din ultimii zece ani, se ridica la peste un milion de dolari. STELIAN GORGAN Pe Valea Salardului, Satul cu sapte familii are biserica In judetul Mures, pe Valea Salardului, exista un sat, Jirca, unde traiesc sapte familii. Acestia au case frumoase, lucreaza pamintul, cresc animale si nici un lucrator nu-si doreste sa traiasca la oras. Tot ce le lipsea era un loc de rugaciune. Pina la cea mai apropiata biserica, in Salard, trebuiau sa bata, in fiecare duminica sau sarbatoare, sapte kilometri pe jos. In 1990, familia Jircan, Maria si Arxinte, au vrut sa ridice o clopotnita. Consatenii lor s-au oferit sa-i ajute. Asa ca au inceput inaltarea unei biserici mici. Cind a fost gata, IPS Andrei de Alba-Iulia si zece preoti au sfintit biserica ce poarta hramul nasterii Sfintului Ioan Botezatorul. Acesta a inminat fiecarei familii cite o diploma de recunoastere. Biserica are 27 metri patrati (3 m latime, 9 lungime) si este considerata cea mai mica din tara. Locuitorii spun ca sint deosebit de multumiti de felul in care arata. Ei spera ca aici vor veni sa se roage si cei care au vile si cabane pe Valea Salardului. CORA MUNTEAN Gradinita in camara, la Cucuieti In satul Cucuieti, din comuna Vidra, judetul Vrancea, exista cea mai mica gradinita din Romania. Desi pare aproape incredibil, gradinita din localitate nu este cu mult mai mare decit o baie de la bloc. Gradinita de copii are o lungime de doi metri si o latime asemanatoare, iar lumina intra printr-o fereastra foarte mica. Aici se pregatesc pentru a merge la scoala nu mai putin de 15 copii, frumosi si isteti foc. La Cucuieti nu exista plastilina, betisoare, jucarii sau carti de colorat. Parintii copiilor sint la fel de saraci ca si scoala: cu greu reusesc sa le puna un biscuit dimineata in gentuta. Doar ingeniozitatea educatoarei ii salveaza pe copilasi de la plictiseala. Desi conditiile sint total improprii, in camaruta este curatenie, sint flori, geamul are perdea, iar fetele de masa de pe bancutele scrijelite sint de un alb imaculat. In sala respectiva au functionat, cu mult timp in urma, cancelaria si chiar o magazie de materiale didactice. Conducerea scolii din Burca, satul vecin Cucuietilor, recunoaste ca e greu sa faci reforma in doi metri patrati. Copiii nu prea lipsesc insa de la gradinita, iar educatoarea ii invata numai lucruri bune, inclusiv cum sa se poarte in societate. Directoarea scolii, Otilia Grosu, spune ca sala este mica, pe masura copiilor care invata in ea si ca dotarile se situeaza in limita banilor acordati. SILVIA VRINCEANU Unde emigram Ghidul fugarului din Romania Cu siguranta ca fiecare dintre noi s-a intilnit, in ultimele doua saptamini, cu cel putin o persoana neagra de furie si hotarita ca tara asta e prea mica pentru el si un eventual tribun presedinte. Spaima a fost speculata intens, presa fiind plina de oferte ale firmelor de avocatura care ii asista pe doritorii de emigrare. Cei mai nerabdatori au renuntat la forme legale, alegind excursiile de Sarbatori cu halta definitiva in Occident. Va prezentam in cele ce urmeaza un rezumat al ceea ce a fost la un pas sa devina "Ghidul fugarului din Romania". El-Canado, cel mai la indemina refugiu Canada, tara unde problemele demografice au dus la incurajarea fenomenului de imigrare, se pare ca ramine cel mai la indemina refugiu, un adevarat El-Dorado pentru romani. Si cu cele mai elaborate scheme, cele mai prompte servicii de acest gen. Cei mai bine informati (cu acces la Internet) au descoperit, printre altele, ca daca ai bani poti emigra oricind. Potrivit noilor reglementari in domeniu, o data ajuns in America este suficient sa trimiti o cerere de viza pentru sedere in Canada. Viza o primesti in numai cinci zile. Asadar, nu ramine decit sa ajungi in SUA. Nici asta nu este un impediment deoarece firmele de consultanta iti procura oricind o invitatie valabila, cu succes garantat la viza. Contra cost, desigur, si pentru orice tara occidentala. Fumatorii n-au ce cauta in Noua Zeelanda Tarile nordice, in cautare de "singe" nou si viguros, sint in continuare usor penetrabile, iar sistemul social de protectie - suficient de atractiv. Tintele se aleg dupa cele mai sofisticate si inedite criterii. De exemplu, fumatorilor nu le este recomandata Noua Zeelanda, unde tigarile sint foarte scumpe (pentru fumatori, Romania ramine tara potrivita, cu pachetul de 20 de tigari sub un dolar). Meseriile cautate constituie inca principalul criteriu. Specialistii in calculatoare se cauta in toata lumea, inclusiv in Germania, asistentele isi pot gasi joburi fie in spitale, fie la particulari, baby-sitter-ele trebuie sa fie din ce in ce mai culte etc. Daca iubiti cangurii, aflati ca Australia vrea personal calificat in intretinere si reparatii de frigidere si aer conditionat. Homosexualii beneficiaza de o clauza speciala de emigrare Cea mai rapida si mai sigura posibilitate de emigrare o au homosexualii. Daca esti lesby sau gay, conform unei clauze speciale (de reintregire a cuplului), este suficient ca prietenul(a) sa ceara acest lucru, pentru a se declansa o fulgeratoare procedura de emigrare. Nici macar nu este nevoie de certificat de casatorie, ca la heterosexuali. In final, o stire proasta: cel mai bine si mai bine ar fi fost sa va fi nascut femeie, rusoaica si, pe deasupra, frumoasa. Exista numeroase site-uri dedicate acestui profil. Ba s-a creat si o intreaga filosofie pentru a justifica fenomenul: rusoaicele nu pleaca din motive economice, ci din cauza tratamentului brutal pe care li-l aplica mujicii. MARIANA BECHIR Sute de oameni amariti locuiesc fara acte in "Blocul-fantoma" din Craiova Daca autoritatile ar decide miine sa arunce in aer blocurile 7 si 8 din cartierul "Valea Rosie", rebotezat recent "Eroilor", sute de craioveni ar sarbatori evenimentul. "Cind vin cei de la politie si ne ameninta ca ne dau afara din bloc, spune o tinara locatara, care sta intr-una dintre camere impreuna cu sotul si copilul de sapte luni, ei nu inteleg de ce ne apuca risul. Pai, daca ne da cineva afara ne face vreun rau? Oriunde pe lumea asta e mai bine decit aici. Atunci de ce sa ne fie frica de asemenea amenintari? Eu, daca as pleca de aici, as crede ca l-am prins pe Dumnezeu de un picior". Deoarece nu e loc pentru paturi, cei mai multi dorm pe jos Blocul 8 reprezinta treapta de jos a civilizatiei, iar blocul 7 este culmea decaderii. Simpla intrare in scara celui din urma reprezinta un act de curaj. Chiar din fata blocului iti dai seama ce te asteapta inauntru. Deoarece aceste blocuri nu au balcoane sau incaperi speciale pentru uscatul rufelor, pe zeci de sirme intinse afara vezi camasi, izmene, pantaloni, scutece de copii sau cearsafuri. La intrare, sapte puradei aproape dezbracati ne spun ca inainte de alegeri au trecut pe aici candidatii, insotiti de camere video si de bliturile aparatelor de fotografiat. Unul dintre copii ne invita in garsoniera unde locuieste: "La noi vin toti pentru ca stam 18 intr-o camera!". Pe holul de la parter, intr-un fel de rastel, stau ingramadite mai multe paturi si covoare uzate. In stinga este baia comuna, de unde razbate un miros greu de umezeala, de rinced, iar in dreapta - camera in care fuseseram invitati. Acasa nu erau decit patru dintre membrii familiei. Melania Giuverdea ne deschide usa si vedem inauntru doua paturi putrede. "Aici stam toti, intr-o camera de trei metri pe patru. Mama are noua copii, concubinul ei mai are inca patru, iar eu am trei. Daca veniti dimineata, ne gasiti inghesuiti unul in altul, pe jos sau in paturi, la fel ca sobolanii care misuna peste tot. Pina acum nu s-a intimplat ca sobolanii sa muste copiii, dar sa stiti ca si de asta veti auzi". Pe cind ieseam din camera, a aparut si si mama Melaniei, Elena Giuverdea. "Mi-e necaz ca nu stiu si eu sa fur, ca poate mi-ar fi mai usor. Asa, muncesc cu ziua pe unde apuc, ca sa iau un ban". "N-am mai mincat oua de anul trecut" In usa alaturata ne astepta o batrina. "Veniti si la mine, ca poate asa aude cineva si de necazurile mele", ne-a spus Constantina Ene. In camera, se pregatea de plecare un tinar chipes. "E baiatul meu, Aurel. Are 26 ani si ar vrea sa se insoare, da' i-am spus ca aici nu-i primesc, ca n-au unde sa stea. Nu asta ar fi problema, ca ne-am inghesui si noi, ca vecina, dar mi-e frica sa nu se obisnuiasca sa stea aici, ca pe urma nu mai pleaca". Cind o intrebam cum se descurca, Constantina Ene ne arata miinile deformate: "Pentru miinile astea primesc 400.000 de lei, la care mai pun alte 400.000, pensia dupa omul meu care a murit. Intrebati si la asociatie, sa vedeti ca sint cu plata la zi. Dupa ce dau banii acolo, nu-mi mai ramine nimic. Maninc ceapa cu piine si ma culc". Femeia ne arata o oala in care fierb trei oua: "Pe astea mi le-a dat o cucoana de pomana. Astazi ma ospatez si eu, ca n-am mai mincat oua de anul trecut". La apartamentul 38, ne-a deschis Mihaela Constantin, 17 ani, care avea grija de doi dintre fratii mai mici. "Tata este plecat in Suedia si nu vrea sa mai auda de noi, asa ca n-avem nici un venit din care sa traim. Sintem sase frati si locuim aici impreuna cu mama. Doar fratele nostru cel mare, Emilius, care are 20 ani, ne mai aduce cite ceva de unde poate, desi n-are nici el serviciu". Cei sapte dorm in doua paturi si, pentru ca n-au loc toti, intind pe jos un pled putred pe care se inghesuie cei mai sanatosi. Cel mai mic dintre fratii Mihaelei umbla prin casa in pielea goala, desi frigul patrundea in oase si prin haine. "El zice ca asa-i place sa stea, dar, de fapt, n-are cu ce sa se imbrace. Ca sa nu intrebe de ce el nu are haine, ca alti copii, ii spunem ca asa ii sta mai bine". Mihaela ne spune ca, atunci cind o intreaba cineva unde sta, nu spune ca locuieste in "blocul-fantoma" pentru ca ar ride lumea de ea. Cu toate ca multi craioveni cred ca aici stau tiganii care n-au casa, blocul 7 nu este locuit doar de acestia. Foarte multe familii tinere, care lucreaza in Craiova, dar nu isi permit sa inchirieze un apartament decent, la pretul minim de un milion de lei pe luna, prefera sa plateasca jumatate din suma pentru o camera din ghetou. In acest bloc sint 110 camere, dar nimeni nu stie exact cite persoane stau in el. Cei mai multi n-au contracte de inchiriere sau alte forme legale, dar nimeni nu-si asuma riscul sa scoata in strada sute de copii. ION SPANU "Evenimentul zilei" a cistigat doua premii la "Foto Media 2000" In Pavilionul 14 din cadrul Romexpo s-a deschis ieri prima editie a Salonului national de fotografie de presa - "Foto Media 2000", organizat de Clubul Roman de Presa in colaborare cu Asociatia Fotografilor Profesionisti de Presa. Juriul, al carui presedinte a fost fotoreporterul grec Yannis Behrakis, cistigatorul World Press Photo 2000 la sectiunea stiri generale, a acordat marele premiu "Carol Pop de Szathmary" si alte premii in obiecte specifice. Au fost expuse, cu aceasta ocazie, 100 de lucrari selectate din cele 1.300 primite de la 110 participanti din toata tara. De asemenea, pe simeze se afla si lucrari ale lui Yannis Behrakis, precum si ale romanului Carol Pop de Szathmary, primul fotoreporter de razboi din istoria fotografiei cu lucrari din razboiul Crimeei (1854) si cel de Independenta (1877). "Evenimentul zilei" a obtinut doua dintre premiile acestei editii prin fotoreporterii Petrut Calinescu si Marius Nemes. 