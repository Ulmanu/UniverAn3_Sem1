 Fiscul inchide ochii la evaziunea din chirii Oficial, in Bucuresti sint peste 93.000 de locuinte inchiriate in acest moment, arata datele Ministerului Finantelor Publice (MFP). Fata de anul trecut, cind erau inregistrate peste 67.000 de contracte de inchiriere, anul acesta numarul de locuinte inchiriate a crescut cu mai bine de o treime (37,8%). Dar nici o statistica nu inregistreaza cu precizie impozitul strins in Capitala din inchirieri. Informatia ramine un mister pentru cei interesati. Administratiile fiscale "inregistreaza valoric contractele de inchiriere in vederea stabilirii impozitului pe venitul rezultat din aceasta sursa, fara a efectua o evidenta statistica a evolutiei acestora". Bucurestiul, oras universitar, invadat de mii de studenti din provicie, de oameni de afaceri straini si lipsit de hoteluri ieftine, permite crearea unei piete imense a inchirierilor, ale carei dimensiuni depaseste, probabil, mult datele oficiale. Iar experienta "in priza directa" arata ca sumele declarate fiscului sint mai mici decit cele platite de chirias. In sectorul 6, unde se inchiriaza pe rupte, cele mai mari chirii nu depasesc 2 milioane de lei Cei care, din diverse ratiuni, cauta sa inchirieze un apartament in Bucuresti, trebuie sa se pregateasca pentru un soc, de vreme ce, asa cum reiese din anunturile de la mica publicitate, costurile unui apartament inchiriat in Bucuresti sint de departe cele mai ridicate din tara. La bloc, chiriile variaza in functie de numarul camerelor, confort (mobilat/ nemobilat), de zona sau de distanta fata de centrul orasului. Casele de inchiriat formeaza o piata speciala. Sint cautate de firme ori de straini. In acest moment, potrivit informatiilor primite de la autoritatile fiscale, in Capitala, cele mai scumpe chirii declarate sint in sectoarele 1 si 4 - intre 800 si 2.000 de dolari pe luna. In sectorul 3 (unde sint multe locuinte la bloc), "chiriile declarate nu depasesc 2-3 milioane lei pe luna pentru persoane fizice si 90-100 milioane lei pe luna pentru firme". In sectorul 6, chiriile sint "plafonate la 2 milioane lei pe luna" spun oficialii fiscului. Asta inseamna echivalentul a 70 de dolari intr-un cartier, cum e de pilda Drumul Taberei, unde proprietarii cer chirii care ajung la 130-160 de dolari pentru apartamentele de doua-trei camere. Anul acesta, chiriile declarate scad In zona de lux a pietei inchirierilor se constata o reducere a chiriilor declarate, spun cei de la fisc. De pilda, o vila in cartierul Primaverii, inchiriata anul trecut pentru 5.000 de dolari, este acum declarata la o chirie lunara de 3.000 dolari. Potrivit oficialilor fiscului bucurestean, aceasta tendinta de scadere a chiriilor declarate este intilnita in sectoarele 1 si 3. In sectorul 1, un apartament cu trei camere are acum o chirie de 400-500 de dolari, in scadere brutala fata de anul trecut, cind era de 1.000 de dolari. In Piata Romana, o garsoniera avea anul trecut o chirie de 200 dolari, iar in acest an chiria declarata este de 100 de dolari. "Cei care au contracte in derulare vin cu acte aditionale si micsoreaza chiriile, uneori chiar la jumatate", spun functionari din administratia fiscala. In sectorul 1, care acopera zone rezidentiale de tipul cartierului Primaverii si centrul Bucurestiului, sint aproape 20.000 de contracte de inchiriere semnate. Cele mai putine locuinte inchiriate sint in sectorul 5, unde anul acesta sint in derulare 7.200 de contracte de inchiriere, cu 30% mai putine fata de anul trecut. In aproape toate tarile din lume, nivelul chiriilor este inclus in indicele de crestere a preturilor, indicatorul care descrie inflatia. In Romania, lipsesc statisticile oficiale cu acest indicator, care afecteaza cheltuielile a zeci de mii de familii. Fiscul se declara neputincios in fata evidentelor Anunturile de la mica publicitate nu prea concorda cu realitatea fiscala, tariful de "strigare" depasind nivelul declarat. Chiriile "simbolice" de 50.000 de lei pe luna, sint in general practicate intre rude si prieteni, spun oficialii fiscului. Contractul fiind o intelegere intre parti, fiscul nu are autoritatea de a interveni in acest acord. "Daca exista acest subterfugiu, este pe raspunderea lor", spun functionarii fiscali. Proprietarii trebuie sa plateasca fiscului impozitul pe veniturile din chirii trimestrial, in patru transe, pina la data de 15 a ultimei luni din trimestru. Anul acesta, Finantele au acordat o deducere de 50% din venitul obtinut din chirii, dupa care se calculeaza impozitul. Micul Paris scump ca fratele mai mare Chiriile in Bucuresti, din cartierele "sic", nu sint mai prejos decit cele din alte capitale ale lumii. Prin comparatie, chiria unei garsoniere in Paris oscileaza, in acest moment, intre 1.500 si 2.000 de franci pe luna, adica intre 200 si 268 dolari. La Londra, de exemplu, o casa cu tot confortul poate fi inchiriata cu 1.700 de lire sterline pe luna (2.400 dolari). LIDIA MOISE Tichetele de masa, mai populare decit cardurile Trei sferturi din comercianti asteapta ca bancile sa promoveze mai mult "banii din plastic" Tichetele de masa sint un mijloc de plata mai bine primit in unitatile alimentare romanesti decit cardurile bancare, arata un sondaj efectuat de site-ul www.no-cash.ro, impreuna cu Institutul de Marketing MIA. Tichetele de masa sint un fel de bonuri valorice (34.000 de lei) cu care se pot cumpara doar alimente. "Reteaua comerciantilor care accepta carduri s-a nascut in 1996 si cuprinde in prezent aproximativ 8.800 de acceptatori, in timp ce reteaua unitatilor alimentare acceptatoare de tichete a crescut de la zero la 22.000 de unitati in numai doi ani", a declarat Sergiu Cone, director asociat al firmei care detine site-ul www.no-cash.ro. Supermagazinele considera ca tichetul de masa este mai simplu de folosit si mai rapid de decontat, dar apreciaza cardul ca un mod de plata mai sigur. Restaurantele se situeaza la celalalt pol, considerind ca cel mai sigur mod de plata este tichetul de masa. Studiul mai arata ca trei sferturi din cei chestionati asteapta de la banci mult mai mult pentru promovarea cardului in mass-media, ceea ce ar duce implicit si la cresterea vinzarilor prin card. "Daca doreste sa asigure cardului locul pe care il merita, sistemul bancar romanesc trebuie sa dezvolte o cit mai mare baza de comercianti", a adaugat Sergiu Cone. Desi jumatate din comerciantii intrebati spun ca accepta la plata cardul, ei considera ca foarte putin din vinzarile lor totale este influentat de acest mod de plata. Sondajul a fost efectuat in perioada 6-9 iulie 2001, printre comerciantii din Bucuresti, pentru a cunoaste unele opinii privitoare la acceptarea diferitelor modalitati si instrumente de plata. Esantionul a cuprins 80 de unitati comerciale cu diferite profilului. (D.E.) PIB-ul Romaniei, sub media europeana 1996-2000 a fost perioada cu cele mai drastice scaderi ale Produsului Intern Brut Productia nationala pe cap de locuitor in tarile candidate la integrarea in UE (Bulgaria, Cipru, Cehia, Estonia, Ungaria, Letonia, Lituania, Malta, Polonia, Romania, Slovacia, Slovenia si Turcia) a reprezentat, anul trecut, circa o treime din media tarilor Uniunii, arata un raport al Oficiului de Statistica al Comunitatii Europene -eurostat. Produsul intern brut al Romaniei, Bulgariei, Turciei, Letoniei si Lituaniei s-a situat sub media europeana, in vreme ce Ciprul sau Slovenia s-au apropiat de PIB-ul Greciei, Portugaliei si Spaniei. Raportul arata ca Romania a inregistrat in perioada 1996-2000, una dintre cele mai drastice scaderi ale produsului intern brut pe cap de locuitor fata de media UE, de la 33% la 27% si s-a numarat, anul trecut, printre tarile candidate cu cele mai moderate rate de crestere economica (1,6%) alaturi de Slovacia (2,2%) si Cehia (3,1%). In intervalul 1996-2000, cele mai semnificative cresteri ale PIB in raport cu media europeana s-au inregistrat in Ungaria (de la 46% la 52%), Slovenia (de la 66% la 71%), Estonia (de la 33% la 37%) si Letonia (de la 25% la 29%). Potrivit Eurostat, Turcia (al carei PIB reprezinta o treime din PIB-ul total al tarilor candidate), a inregistrat anul trecut cea mai puternica crestere economica (7,2%), urmata de Letonia (6,6%), Estonia (6,4%) si Bulgaria (5,8%). Polonia a fost singura tara candidata care, anul trecut, si-a mentinut un ritm de crestere economica (4%) similar cu anul precedent (4,1%). In subsolul casei sale, Un galatean produce incaltaminte de milioane Cizmar de o viata intreaga, un galatean a inceput propria afacere atunci cind a iesit la pensie. Gindita, initial, ca un mic atelier de cizmarie, afacerea a inflorit si s-a transformat intr-o adevarata fabricuta de sandale, pantofi si cizme de dama. Barbatul a inceput in 1996 cu o cifra de afaceri de 50 de milioane de lei si a ajuns in 2000 la o cifra de afaceri de doua miliarde. Atelierul se afla la subsolul casei sale, astfel incit, barbatul are sub supraveghere permanenta toata afacerea. Iacob Giurgea a fost toata viata cizmar. O spune cu mindrie, ca "cizmaria e bratara de aur". Dupa ce a lucrat timp de 30 de ani la stat, dupa ce a iesit la pensie, dupa ce s-a gindit putin, a hotarit ca e vremea sa inceapa propria sa afacere. Toata viata - cizmar E burlac convins. Are 51 de ani, spune ca nu a gasit inca femeia potrivita. A muncit mereu prea mult pentru a avea timp de casnicie. La 15 ani s-a angajat la o cizmarie unde si-a inceput ucenicia. "Tata mi-a zis ca e meserie tiganeasca, dar mie mi-a placut si i-am dat inainte". A devenit un cizmar bun, cunoscut, a lucrat timp de 30 de ani la stat. In 1996 s-a pensionat: "Nu puteam sa stau degeaba. Am fost obisnuit sa muncesc. Trebuia sa fac ceva si ce puteam face decit ceea ce stiam?" A inceput cu patru oameni, intr-o casuta de pe Strada Morilor, pentru care platea chirie. Facea una-alta, mai repara un pantof. A vrut doar un atelier mic, dar cu timpul s-a extins, a investit profitul, a cumparat casa, a renovat-o. "Asa au mers vremurile, trebuia sa tin pasul, voiam mai mult, voiam calitate". La etaj si-a amenajat apartamentul personal. La subsol a facut atelierul de cizmarie care acum este o adevarata fabricuta de incaltaminte. In camera de la strada a amenajat un magazin de prezentare. Lumea intra, se uita la preturi, se mai uita o data si cumpara fara sa mai stea pe ginduri. Preturile sint "de producator". Creatoare de modele A ajuns sa realizeze adevarate colectii de pantofi si sandale. Cam de doi ani a adus la firma o tinara absolventa a Facultatii de Textile din Iasi. Viorica Zaharia este designerul firmei. Ea creeaza cam 200 de modele noi pe an, de la sandale si pantofi, la cizme si ghete. "Imi place ceea ce fac, sint mereu atenta la ceea ce se cere pe piata, dar si la tendintele modei", spune Viorica. E foarte tinara si isi iubeste munca. Ea crede ca jobul primit a fost o sansa pentru ea, in conditiile in care nimeni nu angajeaza absolventi de facultate. Iacob Giurgea este un patron bun. Munceste ore in sir, uneori coboara la subsol, printre oameni, si se apuca de treaba. "Prima dragoste nu se uita, imi place sa fac incaltaminte cu mina mea, din pacate nu prea am timp sa stau in atelier". Atelierul e o fabricuta in toata regula cu 33 de angajati. 90a din materia prima o aduce din import. A achizitionat o presa de lipit talpi si un cuptor pentru stabilizat". Are distribuitori, iar marfa sa intra direct in magazinele din Galati si din alte orase. Aproximativ 2.000 de perechi de incaltaminte pe luna iau drumul magazinelor. Iacob Giurgea nu a facut niciodata un credit la banca, pentru ca nu a vrut sa riste. Nu rateaza nici un tirg si nici o expozitie nationala de incaltaminte. "De cind Viorica Zaharia e designerul nostru lucrurile s-au imbunatatit vizibil. Ne consultam si cu clientii, pentru ca si ei au, de multe ori, idei, iar clientul stie cel mai bine ce ar dori sa poarte". O pereche de pantofi are un pret de producator cuprins intre 350.000 si 500.000 de lei. Giurgea a facut chiar la sediul fabricii sale un curs de calificare, unde a invatat zece tineri cum devine cazul cu confectionatul sandalelor si cizmelor. Toti au ramas angajatii firmei. Giurgea nu vrea sa se opreasca aici. De citeva zile a inceput sa faca posete, "asortate la pantofi". Iacob Giurgea este un galatean care a muncit o viata la stat, apoi a hotarit sa munceasca pentru sine pentru ca nu putea sa stea degeaba. Nu a cerut de la nimeni nimic, s-a dezvoltat dupa cum a crezut el ca e bine, iar acum a ajuns sa fie competitiv pe piata intr-un domeniu in care concurenta e acerba. Are afacerea sa, face ceea ce a invatat o viata intreaga si nu ar renunta pentru nimic in lume, oricit de greu i-ar fi sa reziste. ALINA COMSA-DURBACA La bani marunti Telefonul clientului la Banc Post Banc Post a inaugurat la sediile sucursalelor sale un nou serviciu - "Ghiseul pentru relatii cu clientii", cu scopul de a imbunatati comunicarea cu cei interesati de serviciile si produsele oferite de banca. Clientii pot obtine de la aceste ghisee, direct sau telefonic, consultanta sau informatii despre operatiunile derulate de banca. "Telefonul clientului" este un numar distinct pentru fiecare din sucursalele Banc Post si se poate obtine de la sediul respectivei unitati sau de pe pagina de Internet a bancii. La "Ghiseul pentru relatii cu clientii" sau la "Telefonul clientului" se pot obtine informatii complete despre produsele si serviciile Banc Post, dar se pot rezolva si eventuale sesizari si reclamatii, ori se pot stabili intilniri de afaceri.(N.B.) Au crescut vinzarile auto Vinzarile de autovehicule au crescut, in luna iulie, cu 613 unitati fata de luna anterioara, ajungind la 8.616 de unitati, sustin producatorii si importatorii de automobile. In iulie, numarul autovehiculelor de import vindute pe piata autohtona a scazut cu circa 200 de unitati fata de iunie, ajungind la 2.698 de unitati. Cele mai cautate modele de import au fost Skoda (407 unitati), Volkswagen (340 de unitati), Renault (307 unitati) si Peugeot (198 unitati). Totusi, pe ansamblul primelor sapte luni ale anului, importurile s-au majorat cu 71,3% fata de aceeasi perioada a anului trecut, ajungind la 16.528 de unitati. In clasamentul vinzarilor generale, cele mai bune rezultate au fost inregistrate de marca Renault, urmata de Volkswagen, Skoda, Fiat, Peugeot, Ford si Mercedes-Benz. In acelasi interval, productia interna de autovehicule a scazut cu 13,4% fata de perioada similara a anului trecut, pina la 40.355 de unitati.(A.M.) Sechestru in Insula Mare a Brailei Politia a pus sechestru pe bunurile firmei REEN care administreaza 56.000 de hectare in Insula Mare a Brailei, pentru datorii restante catre stat. Informatia a fost confirmata de surse judiciare din IGP. Firma REEN apartine controversatului om de afaceri Fernando Enciu si a fost acuzata recent de Ministerul Agriculturii ca nu si-ar fi platit datorii in valoare de 60 de miliarde de lei reprezentind taxa pentru terenurile concesionate. Firma incriminata a respins intr-un comunicat acuzatiile aduse la vremea respectiva de Ministerul Agriculturii. Ieri a expirat termenul pentru depunerea scrisorilor de intentie in vederea privatizarii managementului SC Insula Mare a Brailei. (D.N.) Se fac greu afaceri la noi In perioada 2001-2005, Romania se va plasa deabia pe locul 55 in clasamentul celui mai favorabil climat de afaceri alcatuit recent de analistii de la Economist Intelligence Unit (EUI). Ei au ajuns la aceasta concluzie dupa analiza unei grile cu 70 de criterii care definesc climatul general de afaceri dintr-o tara. Rezultatele au fost sintetizate pe o scala de la 1 la 10, iar Romania a cumulat 5,24 de puncte. Aceasta nota defineste insa un mediu de afaceri defavorabil. Perceptia analistilor straini arata ca se fac greu afaceri in Romania si se deschide o prapartie intre noi si tarile membre ale Uniunii Europene, unde speram sa fim admisi in 2007. Tara cu cel mai bun climat de afaceri este Olanda, care a devansat Statele Unite ale Americii, urmate de Marea Britanie. (L.M.) Cum sa iti cheltui banii Video recorder in rate Sarbatoarea Sf. Maria este un bun prilej pentru a cumpara un cadou pentru cei dragi. Acest cadou poate fi un video-recorder. Daca nu aveti bani il puteti cumpara in rate. Colindind magazinele Capitalei veti gasi aparate video player, cit si video recorder. Diferenta este ca cel de-al doilea poate inregistra de pe o caseta pe alta, pe cind cel dintii nu are decit functia de redare. Preturile acestor aparate variaza intre 3-4 milioane si pot ajunge pina la 31-35 milioane de lei. Ideal ar fi sa va cumparati un aparat video cu functie automata de stergere a capului de redare. Daca nu aveti posibilitatea sa platiti toata suma in numerar va sugeram sa alegeti sistemul de plata in rate. De exemplu, puteti cumpara un video recorder marca LG la pretul de 5.999.000 lei cu urmatoarele caracteristici: MARINA ENE - 2 capete de inregistrare - cautare automata a programelor - curatare automata a capetelor de redare Il puteti achizitiona in mai multe moduri. VARIANTA 1 De exemplu, Casa de Economii si Consemnatiuni va poate imprumuta 70a din valoarea produsului pe care doriti sa il cumparati. Pasii de obtinere a creditului sint simpli: mai intii veti avea de platit functionarului CEC un comision pentru analiza documentatiei (obligatoriu, fie ca luati, fie ca nu luati creditul) si un comision de gestiune de 0,5% din valoarea produsului achizitionat. La creditele pe termen scurt (1 an de zile) CEC percepe o dobinda de 41% pe an, la credite de peste un an dobinda e de 42% pe an. CEC colaboreaza cu unele magazine care vind produse de folosinta indelungata. In functie de magazinul de unde cumparati produsul puteti beneficia de o creditare 100%. Va prezentam un exemplu de rambursare a unui credit de 5.000.000 lei care v-ar fi de ajuns pentru achizitionarea aparatului video. Restul de 999.000 lei ii puteti adauga dvs. din propriile economii. nr.rate rata fixa dobinda total rata 1 416.667 183.334 600.001 rata 2 416.667 168.056 584.723 rata 3 416.667 152.778 569.445 rata 4 416.667 137.500 554.167 rata 5 416.667 122.223 538.890 rata 6 416.667 106.945 523.612 rata 7 416.667 91.667 508.334 rata 8 416.667 76.389 493.056 rata 9 416.667 61.112 477.779 rata10 416.667 45.834 462.501 rata11 416.667 30.556 447.223 rata12 416.667 15.278 431.941 Total de plata pentru credit: 6.191.672 lei VARIANTA 2 Puteti achizitiona aparatul video direct din magazinele care colaboreaza cu bancile. Printr-un astfel de magazin puteti lua un credit de 5.999.000 lei de la Banca Ion Tirac, cu o dobinda de 63% pe an. Banca nu accepta sa imprumute o persoana cu venit net lunar mai mic de 1.000.000 lei. Taxa de administrare a ratelor este de 6% din 5.999.000 lei, adica 359.940 lei. Puteti rambursa creditul in 15 rate lunare dupa cum urmeaza (daca banca nu modifica dobinda): sold credit rata imprumutului dobinda total plata rata 1 6.358.500 423.900 344.948 768.848 rata 2 5.934.600 423.900 311.566 735.466 rata 3 5.510.700 423.900 298.955 722.855 rata 4 5.086.800 423.900 267.057 690.957 rata 5 4.662.900 423.900 252.962 676.862 rata 6 4.239.000 423.900 229.965 653.865 rata 7 3.815.100 423.900 186.939 610.839 rata 8 3.391.200 423.900 183.972 607.872 rata 9 2.967.300 423.900 155.783 579.683 rata10 2.543.400 423.900 137.979 561.879 rata11 2.119.500 423.900 111.273 535.173 rata12 1.695.600 423.900 91.986 515.886 rata13 1.271.700 423.900 68.989 492.889 rata14 847.800 423.900 44.509 468.409 rata15 423.900 423.900 22.996 446.896 Total de plata: 9.068.379 lei VARIANTA 3 Acelasi credit BCIT, dar rambursabil in 10 rate lunare. Taxa de administrare a ratelor este tot de 359.940 lei. Ratele sint urmatoarele: sold credit rata imprumutului dobinda total plata rata 1 6.358.000 635.800 344.921 980.721 rata 2 5.722.200 635.800 300.415 936.215 rata 3 5.086.400 635.800 275.937 911.737 rata 4 4.450.600 635.800 233.656 869.456 rata 5 3.814.800 635.800 206.952 842.752 rata 6 3.179.000 635.800 172.460 808.260 rata 7 2.543.200 635.800 124.616 760.416 rata 8 1.907.400 635.800 103.476 739.276 rata 9 1.271.600 635.800 66.759 702.559 rata10 635.800 635.800 34.492 670.292 Total de plata pentru credit: 8.221.684 lei Daca doriti o alta marca de video recorder puteti alege un aparat Philips la pret estimativ de 4.599.000 lei cu urmatoarele caracteristici: - 2 mufe pentru inregistrare automata satelit - functie de programare Il puteti achizitiona dupa cum urmeaza: VARIANTA 4 Credit de 5.000.000 lei de la BRD-Societe Generale, avans minim 10% din credit. Dobinda anuala este de 45%. Venitul net lunar cumulat pe care trebuie sa il aiba titularul creditului trebuie sa fie de doua ori mai mare decit prima rata lunare. De asemenea, trebuie sa fiti angajati pe o perioada nedeterminata, cu carte de munca, si sa aveti cel putin un girant. In plus, aveti de platit bancii o taxa de administrare a ratelor de 2,5 a din credit. Daca dobinda nu se modifica, ratele sint urmatoarele: sold credit rata imprumutului dobinda total plata rata 1 4.583.334 416.666 184.932 601.598 rata 2 4.166.668 416.666 169.521 586.187 rata 3 3.750.002 416.666 159.247 575.913 rata 4 3.333.336 416.666 138.699 555.356 rata 5 2.916.070 416.666 127.397 544.063 rata 6 2.500.004 416.666 111.473 528.139 rata 7 2.083.338 416.666 86.302 502.968 rata 8 1.666.672 416.666 79.623 496.289 rata 9 1.250.006 416.666 61.644 478.310 rata10 833.340 416.666 47.774 464.440 rata11 413.674 416.666 30.822 447.488 rata12 396.600 416.666 15.925 432.599 Total plata pentru credit: 6.213.359 lei Flori pentru ziua de Sf. Maria Pentru fiecare Marie sau Mariana o floare este astazi un cadou ce nu poate fi refuzat. Se pare ca si barbatii care isi sarbatoresc ziua onomastica astazi ar fi incintati sa primeasca flori. Conform unor statistici, noua barbati din zece ar fi surprinsi de originalitatea ideii si mai mult ca sigur s-ar simti datori sa multumeasca pe masura surprizei. Daca sinteti o persoana ocupata si nu prea aveti timp, va puteti folosi de sistemul curier. Cu ocazia unor evenimente deosebite se pot livra la data, ora si adresa specificata flori, buchete si aranjamente florale, carora le pot fi atasate scurte mesaje. Aranjamentele pot fi realizate astfel incit sa nu depaseasca un anumit buget indicat de dumneavoastra. Termenul minim de livrare este in jur de 3 ore pentru buchete de flori si de 24 de ore pentru aranjamente florale, cosuri sau vase cu flori. In Bucuresti, numeroase florarii presteaza astfel de servicii si ar fi pacat sa nu ne folosim de ocazie mai des pentru ca preturile nu sint extrem de ridicate: in jur de 40.000 lei pentru buchete si 70.000 lei pentru aranjamente si cosuri cu flori. Livrarea este realizata pe baza de semnatura de primire, prin curieri specializati. Puteti solicita livrare anonima sau confirmare scrisa de primire. In florarii preturile practicate de acestea nu sint foarte diferite de cele din piete. LOREDANA OPROIU Floraria Ioana - str. Patriei nr. 2 30.000 lei - trandafirul 25.000 lei - margareta olandeza 15.000 lei - gerbera 95.000 lei - crinul imperial 20.000 lei - frezia 10.000 lei - gladiola Floraria Gilfe - Calea Grivitei 131 5.000 lei - garoafa Floraria Codlea - Sos. Alexandriei 2 5.000 lei - garoafa 40.000 lei - begonia superhibrida 350.000 lei - palmier in vas 40.000 lei - cercelusi Floraria Nadia - Calea Mosilor 127 25.000 lei - trandafirul 15.000 lei - tuberoza 20.000 lei - crizantema Floraria Mon Jardin - str. Putu lui Zamfir 110.000 lei - crinul imperial 45.000 lei - trandafirul 25.000 lei - crizantema 25.000 lei - gerbera Cit va costa o surpriza Monotonia a aparut, in grupul dumneavoastra de prieteni si doriti sa inveseliti atmosfera. Ce puteti face?! In Bucuresti exista doua magazine de unde puteti achizitiona diferite obiecte hazlii care vor stirni risul tuturor. Acestea sint: ECOS, Sos. Iancului nr. 4 si Bruno, bdul. I.C. Bratianu nr. 20. Puteti face haz chiar pe seama dumneavoastra purtind ochelari cu nas si mustata (75-120.000). Prietenului care iubeste berea ii puteti pune in paharul cu apa un praf care imita spuma (25.000). Exista si halbe de bere care nu se golesc niciodata (70-120.000). Se gaseste, de asemenea, guma plesnitoare sau cu gindaci (10-40.000). Daca organizati o petrecere puteti pune pe un scaun o perna. Cine se va aseza pe aceasta perna va avea surpriza neplacuta sa constate ca scoate un sunet jenant, spre amuzamentul celorlalti (50-60.000). Pe masa pot fi asezate luminari care nu se sting oricit ai sufla in ele (35.000). In paharele cu bautura puteti strecura cite o pilula care se va descompune si va arata exact ca un vierme (20-25.000). Si cind petrecerea este in toi, speriati-va amicii purtind o masca horror sau atirnind prin colturi cite un schelet sau o fantoma cu ochi stralucitori (150-800.000). Daca prietena dumneavoastra se chinuieste sa slabeasca si nu poate faceti-i cadou un porcusor dietetic ce trebuie pus in frigider. De cite ori va deschide usa sa-si ia ceva de mincare porcusorul va incepe sa grohaie (250.000). Iar cind cineva vine in vizita la dumneavoastra si doreste sa se spele pe miini oferiti-i un sapun care coloreaza si cu cit te speli mai mult , cu atit miinile devin mai negre, verzi sau albastre (350.000). IOANA MOLDOVEANU [17][pl.dll?rid=expresro] 