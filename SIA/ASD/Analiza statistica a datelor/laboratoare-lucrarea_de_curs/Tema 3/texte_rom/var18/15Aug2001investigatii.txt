 Neaprobind nici macar o expertiza medicala din cele 20 solicitate, Legistii si procurorii se joaca cu viata lui Alin Giurgiu Alin Giurgiu, bolnav de cancer al pielii si operat luna trecuta la Clinica de Oncologie "Fundeni", asteapta in puscarie aprobarea primei expertize medico - legale. In acelasi dosar (privatizarea CI-CO), beneficiarul operatiunii - Sorin Beraru - a fost eliberat din motive medicale si apoi a fugit in Israel, iar conducerea SIF Muntenia nici macar n-a fost pusa sub acuzatie. Analizat in detalii, cazul fostului director general al FPS dovedeste "o patima dusa la extrem", dupa cum se exprima aparatorii lui Alin Giurgiu. Dupa cum sustin voci din culise, incapatinarea guvernantilor de a pastra in inchisoare un bolnav de cancer, ar avea un scop precis: obtinerea unor declaratii care sa duca spre fostul presedinte FPS, Radu Sarbu. Desi este bolnav de cancer, lui Alin Giurgiu nu i s-a aprobat nici macar una dintre cele trei cereri de expertiza medico - legala care ar putea duce la cercetarea lui in stare de libertate. Mai mult, procurorii n-au catadicsit nici macar sa raspunda la vreuna dintre solicitari, desi Codul de procedura penala impune o limita de 20 de zile pentru un raspuns, fie el favorabil sau negativ. Culmea, chiar si dupa operatia suferita la sfirsitul lunii trecute, aprobarea pentru expertizare inca intirzie. Dimpotriva, pe 9 august, in locul unei astfel de dispozitii, IML, aflat deja in posesia analizelor medicale realizate la Clinica de Oncologie "Fundeni", a emis ordinul de transfer la spitalul Penitenciarului Jilava. Numai cei de la IML stiu pe ce s-au bazat atunci cind, in conditiile in care aveau pe birou rezultatele biopsiilor cu mentiunea "tumoare maligna", au considerat ca se poate trata cancerul in puscarie. Alin Giurgiu, diagnosticat fara nici un fel de dubiu ca fiind bolnav de cancer, este una dintre victimele sistemului juridic ce trateaza diferit cazurile puse in balanta. Pentru recidivisti periculosi, violatori, tilhari si chiar criminali s-au gasit, de multe ori, pretexte puerile pentru intreruperea executarii condamnarilor definitive. Contra cost, fireste. Ba, chiar loturi intregi de persoane judecate pentru infractiuni economice grave au fost lasate la vatra pentru ca au hipertensiune (boala specifica virstei a treia, de care sufera trei sferturi din populatie), diabet sau cardiopatie ischemica. In cazul lor s-a considerat ca nu pot suporta regimul de detentie si nu pot fi tratati in penitenciar, in timp ce un cancer de piele este considerat de competenta cabinetului medical de la Jilava. MARIANA BECHIR Apatridul Romanov, mutat la "refugiati" Dupa cinci zile petrecute in sala de asteptare a Aeroportului Otopeni, apatridul Carol Romanov a fost mutat ieri intr-un centru de refugiati. Aici beneficiaza de un pat si un grup sanitar, dar nu mai are de unde sa cumpere mincare. Romanov se afla acum, efectiv, la mila cadrelor Politiei de Frontiera. Avocatul sau, Aurelian Pavelescu, ne-a declarat ca, in fiecare dimineata, Romanov primeste vizita unui cadru al Ministerului de Interne care incearca sa-l convinga sa intre pe teritoriul tarii: "Este supus, zilnic, unor presiuni psihice. Dar daca ar intra in Romania ar avea nevoie de viza si o multime de alte formulare pentru a reintra in Germania. Aceste acte ar fi imposibil de obtinut in situatia lui. Raminind in spatiul neutru exista speranta ca va fi preluat de autoritatile germane". Romanov a mai fost vizitat, in urma cu doua zile, si de reprezentanti ai Avocatului Poporului. Avocatul Pavelescu a declarat insa ca prezenta reprezentantilor Avocatului Poporului i se pare suspecta: "Nu ma bazez pe aceasta institutie. Mi se pare suspect ca nu au facut nimic pina acum, desi cunosteau toate detaliile problemei inca de acum un an. Daca nu au facut nimic, inseamna ca institutia este in culpa si ar trebui desfiintata". Dupa intilnirea pe care a avut-o cu Romanov, in urma cu doua zile, avocatul Pavelescu are in prezent noi dovezi privind incalcarea drepturilor apatrizilor. Printre acestea se afla un document semnat de un functionar de la Ambasada Romaniei la Berlin, trimis Ministerului de Interne al landului in care domiciliaza si Romanov, in care se precizeaza ca statul roman este de acord cu preluarea apatrizilor expulzati de autoritatile germane. In legatura cu acest document, avocatul Pavelescu spune ca "incalca flagrant conventiiile semnate de Romania in 92 si 98, in care se spune ca nu pot fi expulzati decit apatrizii care au obtinut acest statut din ianuarie 99 incoace". Romanov a obtinut statutul de apatrid in 1992. LAURA LICA Desi fusese arestat, vineri, pentru 30 de zile, Danilescu-junior, eliberat Fiul lui Constantin Danilescu, directorul sportiv al FC Dinamo, a fost pus in libertate la doar patru zile dupa ce fusese arestat. Mihai-Catalin Danilescu, in virsta de 25 de ani, profesor la grupa de copii a clubului dinamovist, s-a dovedit a fi autorul unui accident rutier in urma caruia un batrin si-a pierdut viata. Dupa producerea accidentului, care a avut loc, pe data de 9 august, pe strada Brasov din Capitala, tinarul a fugit de la locul faptei si a abandonat masina in Cartierul Rahova. Vinerea trecuta, la primele ore ale diminetii, Constantin Danilescu s-a prezentat la sediul Brugazii de Politie Rutiera a Capitalei si l-a predat pe fiul sau autoritatilor. In prezenta unui avocat, tinarul a recunoscut ca el este cel care l-a accidentat mortal pe batrinul Vladimir Sarachievici, in virsta de 70 de ani. Autoturismul pe care l-a condus fiul directorului de la FC Dinamo nu era inscris in circulatie. Cu toate acestea, Mihai-Catalin Danilescu ii montase placutele fostei sale masini cu numarul B-83-DCR. "De la data producerii accidentului si pina joi seara nu am stiut ca fiul meu este implicat in asa ceva. Cind am aflat, am hotarit ca cea mai buna solutie este sa se prezinte la politie. Fiul meu mi-a spus ca i-a fost frica sa se predea singur", ne-a declarat Constantin Danilescu. Dupa ce acesta a recunoscut fapta, pe numele lui Mihai Danilescu a fost emis un mandat de arestare de 30 de zile. Cu toate ca liderul dinamovist ne-a declarat ca este adeptul respectarii legii, fiul sau a reusit sa iasa repede din arest. Ieri a fost revocat mandatul de arestare la cererea avocatului lui Danilescu., care va fi cercetat in libertate pentru ucidere din culpa.(P.C.) Notar anchetat pentru afaceri cu camatari La Tribunalul Cluj se afla pe rol peste 500 de dosare de inselaciune prin care se cere anularea contractelor de imprumut incheiate in fata unor notari publici. Cu acordul tacit al notarului, cel care doreste sa incheie un imprumut i se spune ca trebuie sa-si gajeze casa, iar daca nu mai restituie banii pina la termenul prevazut in contract, camatarul intra in posesia apartamentului. In fata acestui fenomen, politia este neputincioasa, pina in prezent nici un astfel de dosar penal nefiind trimis in judecata. In prezent, Parchetul de pe linga Curtea de Apel Cluj aduna probe impotriva notarului public Laura Birsan Moigradean, trimis in judecata sub acuzatia de fals intelectual. Parchetul stringe probe Procurorul general al Parchetului Curtii de Apel Cluj, Vasile Chis, i-a cerut printr-o adresa presedintei Judecatoriei Cluj-Napoca, Ana Ionescu, sa puna la dispozitia anchetatorilor acte notariale intocmite la fostul Notariat de Stat de catre notarul public Laura Birsan Moigradean. Adresa este necesara pentru solutionarea dosarului 92/P/1999, aflat in solutionare la Parchetul de pe linga Curtea de Apel Cluj. Vasile Chis a declarat ca, in prezent se string probe care ar putea s-o incrimineze pe notarita Moigradean, pentru a se putea cere de la Ministerul Justitiei aviz de cercetare penala. Dosarul respectiv vizeaza modul in care au fost incheiate mai multe procuri notificate de catre notarul public Laura Birsan Moigradean in perioada in care aceasta era notar de stat. Procurorul general Vasile Chis a mai declarat ca solicitarea Parchetului face referire la patru mape de documente cu incheieri notariale care ii acordau camatarului Vasile Miron si sotiei acestuia, Carmen, dreptul de a dispune de patru apartamente ale unor persoane care au luat bani cu titlul de imprumut si care nu au mai putut restitui banii. In replica, notarul public Laura Birsan Moigradean a declarat ca un procuror poate solicita acte pentru a se lamuri cu privire la aspectele reclamate de catre partile vatamate. Ea a mai declarat ca nu il cunoaste pe camatarul Vasile Miron. Valeriu Stoica si-a dat avizul pentru trimiterea in judecata In urma cu un an, fostul ministru al justitiei, Valeriu Stoica, aviza trimiterea in judecata a notaritei, pentru faptele retinute in dosarul 10/P/1997 al Parchetului de pe linga Curtea de Apel Cluj. Prin rechizitoriul intocmit de catre procurorul Daniel Morar in celebra afacere "Patinoarul", Laura Moigradean era trimisa in judecata pentru savirsirea infractiunii de fals intelectual si abuz in serviciu contra intereselor persoanelor. Procurorul Daniel Morar o acuza pe Moigradean ca a consemnat date nereale in incheierea de autentificare 18823, cu privire la identificarea si luarea consimtamintului partilor. Mai precis, fusese consemnat, in mod nereal, faptul ca fratii Dudut Fleser si Dudut Ioan si-ar fi dat acordul cu privire la intrarea altor persoane in societatea la care erau asociati. In legatura cu afacerea "Patinoarul", notarul public sustine ca "in acest caz s-a pronuntat justitia". MIHAI SOICA RAHAN CONSTANTINESCU Studenta batjocorita la "ia-ma, nene!" Monica Crisan (21 de ani) din Cimpia Turzii voia sa mearga acasa, luni seara, de la Cluj. Pentru ca a scapat autobuzul, fata, studenta la Facultatea de Stiinte Economice, a facut autostopul. A luat-o Radu Alin Pop (24 de ani), din Cluj-Napoca. Din declaratiile fetei reiese ca, in momentul in care masina a ajuns in dreptul Teatrului de Stat Turda, soferul a virat stinga, spre zona cunoscuta de localnici "Baile Sarate". Pop si-a violat pasager, dupa care a dus-o pina in apropierea domiciliului ei din Cimpia Turzii. Ulterior, dupa trei ore de la producerea violului, politisti de la Biroul Politiei Judiciare Turdal, ajutati de luptatori DIAS din cadrul IPJ Cluj, l-au retinut pe violator in zona Postului de Control al traficului rutier Feleacu. Ieri, Radu Alin Pop a fost prezentat Parchetului de pe linga Judecatoria Turda care a emis pe numele lui un mandat de arestare pentru o perioada de 30 de zile pentru savirsirea infractiunii de viol. Radu Alin Pop este casatorit, are un copil minor, nu are antecedente penale si risca sa fie trimis 10 ani la inchisoare. MIHAI SOICA Incest in Valea Cinepii Parchetul de pe linga Judecatoria Braila a dispus ieri arestarea preventiva, pentru 30 de zile, a lui Vasilica Mircioiu (33 de ani), din satul Valea Cinepii, comuna Unirea, pentru savirsirea infractiunilor de viol in forma continua si incest. Profitind de faptul ca mama sa, Ioana Mircioiu (73 de ani), este bolnava psihic, a intretinut cu ea raporturi sexuale doua zile la rind. "Inculpatul este alcoolic si isi batea in mod repetat parintii. Chiar pe data de 5 august si-a batut tatal, iar acesta a anuntat ulterior politia, dar numai pentru actele de violenta, nu si pentru viol, desi avea la cunostinta si aceste fapte. El ne-a declarat ca ii era frica de fiul sau. O parte din martori, trei femei, au vazut modul salbatic in care batrina a fost violata. Ele declara ca a dezbracat-o complet, a pus-o pe jos, pe o sala, si-a luat sticla cu bautura, s-a dezbracat si apoi a violat-o", ne-a declarat seful Biroului Cercetari Penale din cadrul Politiei Municipiului, lt.-col. Gheorghe Dinicu. Ioana Mircioiu are hipertensiune arteriala si artroza, sufera de sindrom nevrotic (o depresie de involutie, din 1996) si anterior a avut si un accident cerebral. Fiul ei nu a fost casatorit niciodata, are patru clase si sustine ca nu sufera de nici o boala psihica. "Regret, dar le-am savirsit sub influenta bauturilor alcoolice", a declarat el. CATALIN IORDACHE [17][pl.dll?rid=expresro] 