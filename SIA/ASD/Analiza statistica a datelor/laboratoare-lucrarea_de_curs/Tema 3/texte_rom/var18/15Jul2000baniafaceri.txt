 BCR acorda credite noi pentru nevoi familiale urgente Banca Comerciala Romana (BCR) a anuntat ca incepind cu luna iulie a lansat pe piata un nou pachet de finantari intitulat "Familia mea". Acest nou tip de credit va avea un avans zero si va elimina garantarea prin ipoteci. Cei care vor dori sa apeleze la acest gen de finantare nu vor mai trebui sa aiba deschis la banca, ca pina acum, un cont curent in care sa existe o suma egala cu rata totala de rambursat. Corneliu Cojocaru, purtatorul de cuvint al BCR, a anuntat ca ,prin intermediul pachetului "Familia mea", populatia va putea cumpara, moderniza si repara locuinte, va putea achizitiona mobilier, aparatura electronica si electrocasnica, precum si autoturisme de orice marca. Totodata se vor acorda si credite urgente (Sanatatea si Invatamint) pentru nevoi temporare. Termenul de rambursare al unor asemenea credite va fi de 60 de zile, iar valoarea lor nu va depasi venitul net lunar. Vor fi acordate finantari si proprietarilor de locuinte care vor sa cumpere o locuinta noua. Rambursarea la acest gen de finantare (care va fi de maximum 80% din valoarea locuintei existente) se va face o singura data din suma obtinuta din vinzarea casei vechi, in maximum 6 luni. La toate aceste trei tipuri de finantare, rata lunara nu va putea fi mai mare de jumatate, sau mai mica de o cincime, din veniturile lunare nete lunare, realizate separat, iar dobinda practicata va fi de 50% pe an. (O.Z.) Incepind de saptamina viitoare, Fulgerul Bragadiru lanseaza Bere blonda "trasnet", la PET-uri de doi litri Fabrica de bere Fulgerul Bragadiru a anuntat ca de la inceputul saptaminii viitoare va lansa pe piata un nou tip de bere blonda-pasteurizata "Fulbier", imbuteliata la PET-uri de doi litri. Noua bere "Fulbier" va fi produsa printr-o tehnologie ultramoderna (n.r. - achizitionata in urma cu numai citeva zile), dupa o reteta proprie a fabricii Bragadiru, veche de aproape 100 de ani. Linia tehnologica a acestui nou produs va avea la inceput o capacitate de imbuteliere orara de aproximativ 750 de PET-uri. Gheorghe Florea, presedintele SC "Fulgerul Bragadiru" SA, a declarat ca in iunie productia de bere "Fulbier" a fost de circa 65.000 de hectolitri, iar in aceasta luna se asteapta depasirea acestei cantitati. Conform statisticilor, la inceputul acestei luni, vinzarile zilnice de "Fulbier" la sticla de 0,5 litri au atins 4.000 de hectolitri, iar cele la butoaie, aproximativ 1.300 de hectolitri. Referitor la pretul noului produs, desi acesta nu a fost inca stabilit, el va fi unul "trasnet", care "sa sparga concurenta". OVIDIU ZARA abc -ul impozitului pe venitul global Ranitii in Revolutie nu beneficiaza de scutire de impozit pentru veniturile salariale 1. Cum se impoziteaza platile facute de organizatiile sindicale, de genul ajutoare umanitare, medicale, sociale, prime-cadouri si alte feluri de plati care nu sint de natura salariala, catre membrii lor? Conform prevederilor articolului 5 litera a) din Ordonanta 73/1999 nu sint venituri impozabile si nu se impun ajutoarele, indemnizatiile si alte forme de sprijin cu destinatie speciala, acordate din bugetul de stat, bugetul asigurarilor sociale de stat, fondurile speciale, bugetele locale si din alte fonduri publice, precum si cele de aceeasi natura primite de la terte persoane. Organizatiile sindicale fiind considerate terte persoane in relatia angajator-angajat, ajutoarele acordate membrilor de sindicat nu se impoziteaza. 2. Cum se impoziteaza veniturile obtinute de persoanele fizice din colectarea si valorificarea, prin unitati specializate, a materialelor refolosibile (metale, cartoane, sticle etc.)? Veniturile obtinute din valorificarea, prin centrele de colectare a deseurilor de metal, hirtie, sticla etc. si care nu provin din gospodaria proprie se incadreaza la articolul 43 din Ordonanta 73/1999 (veniturile care nu se regasesc in mod expres mentionate in ordonanta se supun impunerii cu o cota de 10% aplicata asupra veniturilor brute, impozitul fiind final). 3. Pensia alimenara, sau cea de urmas, se au in vedere la stabilirea coeficientilor de deducere personala suplimentara pentru copilul aflat in intretinere? In cazul copilului minor, pensia de urmas, sau pensia alimentara, nu se iau in considerare la acordarea deducerilor personale suplimentare deoarece copiii minori ai contribuabilului sint considerati intotdeauna intretinuti. 4. Deducerea personala de baza si eventualele deduceri suplimentare se acorda si pentru al 13-lea salariu? Deducerea personala de baza si deducerile suplimentare se acorda pentru fiecare luna a perioadei impozabile. Cel de-al 13-lea salariu se cumuleaza in vederea impozitarii cu celelalte drepturi salariale din luna in care se face plata acestuia. 5. Ranitii in Revolutie beneficiaza de scutirea de impozit pe salariu pentru munca prestata? Ordonanta 73/1999 nu prevede scutirea de impozit pe venituri din salarii realizate in baza unui contract individual de munca, cu exceptia celor mentionate la articolul 6 din actul normativ mentionat. Drept urmare, pentru salariul realizat unde are functia de baza angajatorul unui ranit in Revolutie se va calcula impozitul lunar aferent venitului din salarii tinind cont de acordarea deducerilor personale de baza si suplimentare, aplicind prevederile articolelor 24 si 12 din Ordonanta 73/1999. Totodata, avantajele in bani si/sau in natura acordate pin Legea 42/1990 (acordarea gratuita de proteze pentru ranitii care si-au pierdut total sau partile capacitatea de munca, medicamente gratuite, acces gratuit la baze de tratament ale Ministerului Sanatatii, transport urban gratuit si alte asemenea) sint venituri scutite conform articolului 6 - litera h) din Ordonanta 73/1999. (O.Z.) In iunie, dupa caderea FNI, Romanii au dat fuga sa-si retraga banii de la fondurile de investitii Dupa colapsul FNI, piata fondurilor mutuale a pierdut in iunie peste zece mii de investitori, a comunicat ieri Uniunea Nationala a Organismelor de Plasament Colectiv (UNOPC). Scaderea cu 17,3% a investitorilor, de la 59.253 (mai) la 49.091(iunie), a avut ca efect reducerea cu 19% a banilor plasati in fonduri. Daca la 31 mai fondurile mutuale gestionau peste 803 miliarde lei, la 30 iunie sumele ramase erau de circa 651,32 miliarde lei. In iunie, la Fondul Alpha, din 447 de investitori au ramas numai 188, iar retragerile de bani au reprezentat o reducere cu 10,75% a activului net. Cea mai spectaculoasa pierdere a inregistrat-o Fondul de Investitii Gelsor (FIG), abandonat de doua treimi din investitori, care au retras 70,496 miliarde lei (159.019 investitori in mai si 5.552 la finalul lui iunie). Sumele retrase de la FIG au redus cu 44,3% activul sau net, care a ajuns la 30 iunie la 88,5 miliarde lei. Si la Fondul Valutar Gelsor (FVG) volumul retragerilor a fost masiv. Oficialii Gelsor Asset Management - care administreaza FIG si FVG - au anuntat UNOPC ca plasamentele fondurilor sint exclusiv in titluri de stat, instrumente usor de transformat in bani lichizi. Restul fondurilor mutuale au afisat cresteri prudente ale valorii unui titlu si au reusit sa-si mentina investitorii. LIDIA MOISE Berceanu aduce vesti bune de la Roma Fiat se intoarce in Romania Lucrarile Comitetului International mixt romano-italian s-au incheiat joi la Roma, prin semnarea unui protocol de catre sefii celor doua delegatii: ministrul italian al industriei si comertului exterior, Enrico Letta si omologul sau roman, Radu Berceanu. Radu Berceanu apreciaza ca, in esenta, obiectivele delegatiei romane au fost atinse. - Exista o problema legata de exporturile industriei siderurgice romanesti. S-a gasit o rezolvare in cursul acestei discutii? - Problema exportului produselor siderurgice romanesti, mai ales catre Italia, dar si in general catre UE, este ceva mai veche. S-a considerat ca SIDEX beneficiaza de subventii masive prin faptul ca nu plateste darile catre stat, curentul electric si din aceasta cauza exporta cu preturi, practic, de dumping. - Care este valoarea exportului? - Sumele sint foarte mari si ceea ce ii deranjeaza este faptul ca noi venim cu preturi foarte mici. Daca acele preturi rezulta din costuri de productie mici, nu se poate face apel la o procedura de dumping. Dar daca acele preturi sint mici pentru ca SIDEX nu plateste, de exemplu, energia electrica, preturile mici provin din aceasta neplata si deci poate fi invocata procedura de dumping. - Nu putem creste pretul produselor si, cu aceasta ocazie, sa se plateasca si datoriile SIDEX? - Daca crestem pretului producatorilor nu mai vindem nimic. Pe cumparatorul din Italia il intereseaza acest produs tocmai datorita pretului scazut. Federatia Siderurgiei Italiene, impreuna cu Federatia Europeana a Siderurgiei a initiat o procedura antidumping. Noi am reactionat imediat in aceasta perioada premergatoare intrarii in vigoare a procedurii antidumping. Am propus o serie de limitari reciproce: verificarea foarte precisa a cantitatilor si a preturilor, atit la plecarea din Romania, cit si la intrarea in Italia; limitarea proprie a cantitatilor si reglarea preturilor pe licentele care se elibereaza. Toate aceste masuri au avut un efect destul de important si am incercat sa explicam autoritatilor italiene ca am reusit sa luam toate masurile ca sa evitam disturbarea de piata si, deci, n-ar mai fi cazul sa se continue procedura. Au reactionat pozitiv si avem sanse sa ajungem la o rezolvare. - Ati avut o intilnire si la Banca di Roma. Care sint rezultatele? - Am constatat cu stupoare faptul ca, desi Italia este primul partener comercial al Romaniei - schimburile comerciale anuale sint de peste 4 miliarde de dolari -, la noi exista cinci banci turcesti si nici o banca italiana, iar schimburile se realizeaza prin alte banci. Am incercat sa explicam aici ca prezenta unei banci italiene importante ar fi de dorit. Banca di Roma s-a hotarit sa faca acest pas. Conducerea bancii ne-a anuntat oficial ca doreste sa deschida filiala pina la sfirsitul anului si ca ulterior se vor orienta si catre eventuale privatizari de banci romanesti. - Ce se intimpla cu marii investitori? - Sint citeva firme mari care lucreaza in Romania: Fratti are o investitie de 60 mil $ care va merge pina la 150 mil $; sint din nou interesati cei de la grupul Fiat, care, dupa cum se stie, au avut probleme la Semanatoarea. Se pare ca amintirea afacerii Semanatoarea s-a cicatrizat si Fiat incearca sa revina pe masini agricole, tractoare - sint interesati de fabrica de la Brasov -, dar si alte domenii: tramvaie, trenuri, metrou. I-a interesat insa problema legislativa: exportul, taxele, reducerea impozitului pe profit. Cred ca vor reveni pe piata romaneasca. Sint, de asemenea, interesati cei din domeniul infrastructurii - Ital Strade - momentan nu neaparat cu investitii pentru ca stilul italian nu este neaparat acesta. Practic, economia italiana se bazeaza pe intreprinderi mici si mijlocii. Partea de infrastructura este legata de programele europene la care Romania incepe sa fie inclusa, iar italienii doresc ca, impreuna cu antreprenorii romani, sa preia astfel de proiecte. MARCELA FERARU 