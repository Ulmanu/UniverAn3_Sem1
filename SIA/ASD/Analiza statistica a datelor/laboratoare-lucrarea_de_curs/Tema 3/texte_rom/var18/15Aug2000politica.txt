 Dupa zece ani de asteptare, femeile de la Apaca si-au vazut idolul in costum de baie Petre Roman, "nepotul" lui Johnny Weismüller Ministrul de externe s-a alaturat slovenului Martin Strel intr-o inedita actiune pentru deblocarea Dunarii "Astept de zece ani sa il vad dezbracat!" Ministrul de externe a avut timp sa faca o incalzire, inotind citeva zeci de metri inainte ca Strel sa se zareasca pe Dunare venind inot din directia Silistra. Cu apa inca siroind pe trup si imbracat intr-un simplu slip albastru, nu in costum de neopren ca sportivul sloven, Petre Roman a sustinut o conferinta de presa impreuna cu acesta, la bordul unui vas, incercind sa isi mascheze stinjeneala cauzata de imbracamintea sumara, total diferita de tinuta protocolara cu care s-au obisnuit ziaristii. Cu toate acestea, unele reprezentante mass-media si-au manifestat curiozitatea si incintarea de a-l vedea pe ministrul de externe doar in slip. Una dintre ele, reinviind parca "zilele Apaca", a spus nerabdatoare: "Dati-va in laturi, ca astept de zece ani sa il vad dezbracat!". In cadrul conferintei de presa, Martin Strel si-a aratat bucuria de a inota alaturi de inaltul oficial roman si si-a exprimat convingerea ca acesta este un foarte bun inotator. Amintind ca a fost cercetator pe Dunare in perioada 1974-1984, Petre Roman a afirmat ca problema Dunarii l-a preocupat indeaproape si ca deblocarea ei este un act absolut necesar pentru ca Dunarea este artera Europei si chiar simbolul Europei unite. El a explicat ca, pentru a inota impreuna cu Strel, s-a pregatit parcurgind, cit a fost pe litoral, la Neptun, cite doi kilometri pe zi. Roman a inotat cu un picior insingerat Cei doi au intrat apoi in apa si au pornit voiniceste sa inoate impreuna, desi ministrul roman suferise un accident la un picior cu doar o zi in urma, la Sinaia. Gamba dreapta i-a fost sfisiata de un ciot, in timpul unei ascensiuni in muntii Bucegi. Rana a trebuit sa fie cusuta, ministrul ajungind cu singele siroind la spitalul din Sinaia, unde i-au fost puse copci. Chiar daca medicul i-a sugerat sa renunte la cursa, Roman a tinut mortis sa-si respecte promisiunea. Pe de alta parte, cu greu ti-ai fi imaginat ca Strel, rubicond si cu o fata bonoma, este minat de o forta interioara extraordinara, care il face sa parcurga si 60 de kilometri inot pe zi. Bodyguarzii dotati cu labe de scafandru au ramas in urma In timp ce slovenul a preferat stilul bras, Petre Roman a inotat mai mult pe spate, intrecindu-l chiar din cind in cind pe Strel. Cele doua garzi de corp ale ministrului, Andrei si Vlad, desi dotati cu labe de scafandru, au ramas in urma, unul dintre ei catarindu-se pe coada canoei in care se afla fiul sportivului sloven si care a fost tot timpul linga Petre Roman si Martin Strel, pentru a interveni in caz de urgenta. Dupa ce au parcurs impreuna aproximativ cinci kilometri, cei doi si-au dat mina ca doi sportivi. Strel si-a continuat drumul inot, iar Roman s-a urcat la bordul vasului Zaristea, unde a agitat victorios drapelul Romaniei. Ministrul de externe s-a aratat foarte incintat de faptul ca Dunarea este curata si a promis ca va reveni pentru a inota in apele fluviului. ISABELLA ALEXANDRESCU ALINA COMSA-DURBACA Proaspat demis, secretarul de stat Anton Vlad acuza: "Ministrul Tomescu s-a uitat in oglinda si, in loc sa-si vada propriul chip, l-a vazut pe al meu" Premierul Mugur Isarescu l-a eliberat ieri din functie pe Anton Vlad, secretar de stat in Ministerul Apelor, Padurilor si Protectiei Mediului, la propunerea ministrului de resort, Romica Tomescu. Motivele care au stat la baza acestei decizii sint, in principal, abuzurile constatate in urma controlului Directiei de Regim Silvic la Directia Silvica Bistrita-Nasaud, neregulile privind aprobarea abuziva a defrisarii unor suprafete de padure, cu scopul schimbarii folosintei acelor terenuri forestiere, precum si activitatea necorespunzatoare in legatura cu aplicarea Legii Lupu, domeniu de care Anton Vlad era direct responsabil din partea ministerului. Contactat telefonic, Anton Vlad a tinut sa precizeze ca motivele demiterii nu i-au fost aduse la cunostinta si le considera nefondate. "Am impresia ca ministrul Tomescu s-a uitat in oglinda si, in loc sa-si vada propriul chip, l-a vazut pe al meu. Cred ca el a cautat sa dea vina pe altcineva pentru lipsa lui de activitate. Ministrul Tomescu a aplicat tactica excesului de zel, o forma foarte abila de a obstructiona aplicarea Legii retrocedarii padurilor catre proprietarii lor. Nu ma poate acuza nimeni de nimic, deci consider ca am fost demis fara nici un fel de motiv. N-am fost chemat sa ma explic, sa-mi prezint argumentele. Ba, mai mult, nici in PNTCD nu am fost chemat vreodata sa dau socoteala de vreo acuzatie la adresa mea. Ministrul Tomescu a facut dupa cum l-a taiat capul, fara sa anunte conducerea partidului care l-a propus pentru functia pe care o ocupa in prezent", ne-a declarat Anton Vlad. Acesta a tinut sa precizeze ca in Bistrita, acolo unde Directia de Regim Silvic a Ministerului Mediului a gasit neregulile in baza carora s-a propus demiterea secretarului de stat, "s-au facut formele de validare a noilor proprietari pentru 144.000 de hectare de padure, ceea ce reprezinta cam 75% din suprafata totala (care trebuie retrocedata) a Directiei Silvice Bistrita-Nasaud". Anton Vlad sustine ca ministrul Romica Tomescu are intentia sa anuleze contractele de exploatare in regim silvic incheiate intre proprietarii de padure si ocoalele silvice private pentru a introduce altele noi. Acestea ar urma sa fie incheiate, de aceasta data, cu Regia Nationala a Padurilor, ceea ce ar insemna ca padurile private vor fi administrate, in continuare, tot de Romsilva. Totusi, la numirea lui Anton Vlad in functia de secretar de stat in Ministerul Mediului, presa a semnalat faptul ca acesta este actionar la citeva firme care aveau ca domeniu de activitate exploatarea si comercializarea lemnului. Anton Vlad ne-a precizat ieri ca, din februarie 1997, nu s-a mai ocupat de administrarea firmelor, ci a ramas doar actionar. "Firmele au fost infiintate in 1991, iar in 1996, cind am devenit secretar de stat, ele se aflau in perioada maxima de activitate. De cind nu m-am mai ocupat de ele, adica din 1997, as putea spune ca ele au murit", a adaugat Anton Vlad. EUGENIA MIRCESCU PDSR imblinzeste tonul fata de ApR si PD PDSR "mentine usile deschise" in vederea incheierii unei aliante postelectorale cu ApR si PD. Presedintele PDSR, Ion Iliescu, a declarat ieri ca, dupa alegeri, este nevoie de "un dialog de substanta in vederea crearii unor premise pentru o guvernare cit mai eficienta". Iliescu crede ca exista o deschidere spre PDSR din partea ApR si PD, dupa ce PDSR a inceput dialogul cu PSDR. Insa liderul PDSR nu a dorit sa spuna cu cine ar fi de preferat o alianta, cu PD sau cu ApR. Ion Iliescu a remarcat totusi ca in PDSR exista "acumulari succesive de fapte obiective si resentimente" fata de PD. "Dar sa nu ne pripim. Vom vedea dupa alegeri", a precizat Ion Iliescu. El a mai spus ca saptamina viitoare se vor incheia discutiile dintre PDSR si PSDR la nivelul departamentelor. In privinta eventualei candidaturi la presedintie a lui Mugur Isarescu, presedintele PDSR s-a declarat "absolut indiferent", explicind ca partidul lui se pregateste in campania electorala pentru un dialog cu electoratul, nu pentru o confruntare cu adversarii. LUCIAN PURCAREANU Miine, o noua runda de negocieri Isarescu-PNTCD Aflati pe ultima suta de metri inainte de campania electorala, taranistii nu-si mai vad capul de intilniri politice. Principalele probleme de rezolvat ale PNTCD sint alcatuirea listelor electorale, continuarea si finalizarea negocierilor cu Mugur Isarescu si stabilirea siglei sub care va evolua CDR-2000 in campania electorala din toamna. O noua intilnire dintre Mugur Isarescu si liderii CDR-2000 va avea loc miercuri dimineata. In cadrul acestei intrevederi, reprezentantii CDR-2000 intentioneaza sa obtina conditiile concrete pe care le impune Isarescu pentru a-si depune candidatura la prezidentiale. Tot miercuri vor avea loc intilniri si cu asociatiile civice, in incercarea de a obtine sprijin pentru candidatura lui Mugur Isarescu. Ciorna listelor electorale O alta mare urgenta a taranistilor o reprezinta alcatuirea listelor electorale. Sint de asteptat, afirma surse din PNTCD, discutii aprinse pe aceasta tema. Motivul: numarul mic de locuri eligibile (unu-doua pe judet). De aceea, afirma aceleasi surse, se urmareste numirea pe listele electorale a unor persoane politice cunoscute, de la centru, ca reprezentanti pentru diferite judete ale tarii. Discutiile se vor isca intre "centru", intre actualii deputati, si aspirantii la aceasta demnitate, care apartin de fapt acelor judete. Joi, anunta liderii PNTCD, se vor stabili "capii de serie" ai listelor electorale si in aceeasi zi va fi stabilita si sigla CDR-2000, care se vrea nu cu mult diferita de cea veche. MIHAELA CONSTANTINESCU Din cauza ca Melescanu nu face nimic pentru a opri declinul partidului, Un scandal monstru se coace in ApR Declansarea scandalului in interiorul ApR este certa. Liderului ApR, Teodor Melescanu, i se reproseaza ca nu face nimic pentru a opri caderea partidului. Reprosul vine din partea fostului vicepresedinte Adrian Balanescu, "economistul sef" al ApR, detronat din functia de conducere la ultimul Consiliu National al partidului. Detronare pentru care i-a cerut explicatii lui Teodor Melescanu, dar acesta intirzie sa i le aduca. Adrian Balanescu recunoaste ca s-a gindit la parasirea partidului, dar nu este inca decis. Dupa ce i-a atras atentia liderului ApR intre patru ochi ca partidul a cazut in sondaje, vazind ca acesta nu reactioneaza, Adrian Balanescu s-a decis sa iasa cu declaratii in presa. - Domnule Balanescu, ce reprosati conducerii ApR? - Faptul ca a scazut partidul 13 procente si nu s-au luat masuri. Este o problema! De fapt, este o mare problema. - Si liderului Melescanu? - Nu numai lui, ci si celor care au stat in jurul sau. Ma uit numai la modul cum s-au purtat tratativele cu PNL. Azi vorbeam despre tandemul Melescanu presedinte, Stolojan prim-ministru, iar a doua zi am ajuns la Stolojan presedinte, iar Melescanu il facea contabil. Apoi, sint foarte multe probleme organizatorice. - Ati avut o discutie cu liderul ApR despre toate aceste probleme? - Consider ca domnul Melescanu este o persoana cu mult bun-simt si mult prea inteligenta pentru a veni cineva, din afara sau dinauntrul partidului, pentru a-i deschide ochii. Dar daca nu se schimba ceva la timp, daca nu se face ceva urgent pentru a opri caderea in sondaje, munca de trei ani a oamenilor din acest partid se va duce. - Veti parasi partidul? - Inca nu m-am decis, insa este evident ca in momentul in care vad aproape imposibil sa-mi aplic munca, scopul meu dispare. De gindit... ginduri isi face omul multe, dar n-am luat nici o decizie. Astept. Viorel Salagean: "PNL cauta sa ia cu japca de la noi" Doar plecarea lui Adrian Balanescu din partid nu ar duce la zdruncinarea ApR. Totusi, Adrian Balanescu are influenta in destule filiale ale ApR, iar o desprindere a acestora de ApR, in plina campanie electorala, si o plecare a lor la PNL sau PNR, ar fi o lovitura pentru partidul lui Melescanu, care in acest moment nu are decit 8 la suta in sondaje. In acest moment, in cadrul partidului s-a pornit un adevarat razboi impotriva PNL. Cu atit mai mult cu cit s-au inmultit semnalele din partea filialelor care vor o alianta cu liberalii pe plan local. Viorel Salagean, lider ApR, ne-a declarat ferm ca "Stoica ar trebui sa ne lase in pace. Sa inteleaga ca nu avem nimic de cumparat de la ei. Ei cauta sa ia cu japca de la noi. Ei cauta oameni-pisica pentru a acoperi murdaria pe care au facut-o cit au stat la guvernare". In tot acest timp, liderul ApR, Teodor Melescanu, tace. TEODORA GEORGESCU Bref ISL Timis il vrea pe Melescanu presedinte Initiativa Social-Liberala din judetul Timis a decis sa-l sprijine pe Teodor Melescanu in cursa pentru alegerile prezidentiale din acest an. ISL Timis a emis un comunicat in care se arata "surprinsa de optiunea lui Theodor Stolojan de a candida la Presedintia Romaniei din partea PNL". In comunicatul Biroului de Coordonare Judetean al ISL Timis se mai spune ca, "in viziunea ISL Timis privind competitia pentru Presedintia Romaniei, personalitatea cea mai potrivita, cea mai complexa si cu abilitatile necesare conferite de o lunga cariera diplomatica, o reprezinta Teodor Melescanu. Credem ca o asemenea varianta politica este capabila sa sprijine formula de guvernare pragmatica care sa puna in aplicare un program social-liberal". ISL Timis sustine in continuare revenirea lui Theodor Stolojan in politica, dar considera ca abdicarea de la obiectivele ISL, pe care si le-a asumat cu prilejul celor doua intilniri cu reprezentantii acesteia din judete, reprezinta un pas inapoi cu consecinte deloc faste pentru competitia prezidentiala. ( T.F. ) Ioan Muresan da piept cu adversarii Ministrul agriculturii, Ioan Muresan, isi va duce razboiul cu Elena Sporea, presedinta federatiei Agrostar, si cu Ion Honcescu, presedintele Comisiei de abuzuri a Camerei Deputatilor, in direct, joi seara, la emisiunea lui Dan Diaconescu. In cadrul emisiunii, Muresan va raspunde tuturor acuzatiilor care ii sint aduse de catre Sporea si Honcescu. Cei doi l-au acuzat pe ministrul agriculturii, folosindu-se tot de televiziune, pentru concesionarea terenurilor agricole din Insula Mare a Brailei, vinzari de cai de rasa, criza griului, masini de lux si vile pe care acesta le-ar fi dobindit in timpul mandatului. ( T.G. ) Iliescu si-a strins semnaturile PDSR a strins deja semnaturile necesare candidaturii lui Ion Iliescu la presedintie. Secretarul executiv al PDSR, Corina Cretu, a declarat ieri ca organizatiile partidului au strins 370.000 de semnaturi. Printre filialele care au adunat cele mai multe se afla Dimbovita, cu 45.000 de semnaturi, Iasi - cu 28.000 de semnaturi, Gorj - cu 21.000 de semnaturi, Calarasi - cu 17.000 de semnaturi si Bacau - cu 16.000 de semnaturi. Conform modificarilor aduse la Legea alegerii presedintelui, pentru a candida la presedintie sint necesare 300.000 de semnaturi. ( L.P. ) Adrian Nastase, in vizita la Partidul Democrat Prim-vicepresedintele PDSR Adrian Nastase a ajuns in aceste zile la Los Angeles, unde va participa la Conventia nationala a Partidului Democrat din SUA. Conform unui comunicat al PDSR, Nastase "a schimbat citeva cuvinte" cu secretarul de stat american Madeleine Albright, "in perspectiva relatiilor romano-americane". Cu ocazia Conventiei Partidului Democrat, Adrian Nastase se va intilni cu o serie de senatori si congresmeni americani. ( L.P. ) Politicienii si Sfinta Maria Presedintele PDSR, Ion Iliescu, va participa astazi la slujba religioasa de la Manastirea Hurez, cu prilejul sarbatoririi Adormirii Maicii Domnului, informeaza un comunicat al PDSR. Tot astazi, Ion Iliescu va vizita si Manastirea Brincoveni din judetul Olt si va participa la Tirgul fetelor de la Cotenita, comuna Coteana, din acelasi judet. Si presedintele PD Petre Roman sarbatoreste Sfinta Maria. Petre Roman se va duce cu aceasta ocazie la Manastirea Nicula, din judetul Cluj, slujba la care participa in fiecare an. Presedintele PNL, Mircea Ionescu-Quintus, trebuia sa se afle astazi la Constanta, pentru a lua parte la festivitatile ocazionate de Ziua Marinei. Avind in vedere faptul ca tot astazi are loc sedinta Biroului Permanent Central al partidului, Mircea Ionescu-Quintus a renuntat la deplasarea de la malul marii. El ne-a declarat ca nu se va duce la vreo manastire, ci la "o Marie". "Nu stiu unde am sa sarbatoresc, dar se gaseste o Marie. Probabil ca am sa sarbatoresc la Senat", a mai spus Quintus. ( L.S. ) Ciorbea vrea sa vada cine da mai mult Presedintele ANCD, Victor Ciorbea, a declarat ieri ca, la sfirsitul acestei saptamini, liderii si delegatii judeteni ai partidului ar putea stabili clar de partea cui vor merge la alegerile din aceasta toamna. Daca pina la mijlocul saptaminii se va contura varianta cea mai buna de alianta preelectorala pentru ANCD, duminica va fi convocata reuniunea Consiliului National al Reprezentantilor care ar urma sa valideze aceasta optiune. Victor Ciorbea ne-a spus ca va continua negocierile politice atit cu CDR-2000 si PNTCD pe de o parte, cit si cu PNL, pe de alta parte. S-a ajuns la concluzia ca, daca va intra in CDR-2000, ANCD trebuie sa fie primita ca entitate politica distincta. Intr-o prima faza a negocierilor, taranistii au avansat varianta fuziunii, situatie prea putin acceptata in partid. In ceea ce priveste relatia cu PNL, ANCD ar accepta umbrela aliantei liberal-democrate, cu participare in alegeri pe liste proprii. ( C.O. ) Drept la replica Am citit, cu surprindere, in ziarul "Evenimentul zilei" nr. 2477 de vineri, 11 august 2000, o stire, inscriptionata pe pag. 6, intitulata "Nepotul deputatului Pitigoi, mazilit", care contine de la un cap la altul un sir de neadevaruri referitoare la persoana mea. Domnule redactor-sef, va precizez ca nu am nici un nepot cu numele de Nicolae Curduman, cum se precizeaza in stirea amintita, semnata de redactorul dv. Gabriel Marica, si cu atit mai mult nu stiu daca persoana mentionata "a fost mazilita pe probleme de dosare, etc." Anuntul amintit este de natura a-mi cauza daune morale. Cum el nu corespunde realitatii si adevarului, va rog, domnule redactor-sef, sa publicati in paginile prestigioasei dv. gazete, recunoscuta prin obiectivitatea si acuratetea informatiilor sale, prezentul drept la replica pentru a repara o nedreptate cauzata de o dezinformare a redactorului dv. Gabriel Marica. BARBU PITIGOI 