 Efectul de seceta si Miron Cozma ______________________________________________________________________ Saptamina trecuta ziceam ca e posibil sa avem vedenii. Amenintarea aceasta cu seceta o fi facut sa ne trezim cu tot felul de reactii ciudate. S-a intimplat ceva neobisnuit, ca atunci cind o babuta merge cuminte pe trotuar si un individ, in loc sa-si vada de drumul sau, cind ajunge in dreptul ei, ii arde o palma. Nu poti sa-ti da seama daca o pindea pe femeie de ceva timp sau n-a fost decit un scurtcircuit inexplicabil al conexiunilor nervoase. Cam asa a parut atunci cind un moderator TV l-a intrebat pe invitatul sau: dumneavoastra ce parere aveti, optsprezece ani de inchisoare sint multi pentru Miron Cozma? Dupa doi ani de la condamnarea definitiva, intrebarea asta suna chiar mai ciudat decit palma data din senin batrinei. La doua zile de la prima emisiune televizata, intr-o alta emisiune s-a discutat, pe neasteptate, tot despre mineriada din ianuarie 1999. Nu despre cum am putea iesi din situatia nenorocita in care sintem! Asta e mai mult decit clara si rezolvata. Nici despre seceta, nici despre razboiul dintre arabi si evrei, ci despre marsul lui Miron Cozma. Asta, dupa ce a fost condamnat la 18 ani. Si tot asa, pe neasteptate, facatorul legilor si aparatorul celor cu bani, chemat si el mai mult sa ne explice ce trebuie sa intelegem din varii paragrafe, adica Antonie Iorgovan, ne-a spus ca, in virtutea Constitutiei - cea care consfinteste dreptul la libera miscare (chiar si pentru infractori) -, minerii aveau dreptul sa vina la Bucuresti. Parea ca unchiul Constitutiei n-ar avea nici o legatura cu partidul de guvernamint. Zic parea pentru ca era asa de nevinovat, asa de chitit pe articole si alineate, incit ai fi zis ca-l apara pe Dalai Lama sa treaca nestingherit prin Romania. Si in timp ce frematam noi la frumusetea argumentelor de tip Vadim, limbajul academic si juridic al omului a plesnit ca guma de prastie! Pe nepregatite reprezentantul gindirii superioare din PDSR si al comunitatii academice ii spune lui Traian Basescu, dumneata esti un papagal! De ce? Pentru ca primarul l-a atentionat ca avem de-a face cu un demers penibil! Ce l-o fi determinat pe Antonie Iorgovan sa scape haturile? Subconstientul? Neputinta? Dumnezeu stie! Cert este ca in aceeasi zi, in fata guvernului se aflau citiva mineri, imbracati de viscol pe vremea asta primavaratica. Am fost ispitit sa cred ca seceta il scoate pe Miron Cozma din subconstientul oamenilor, de parca el ar putea aduce ploaia si ninsoarea de care avem nevoie. Pe urma mi-am imaginat ca discutiile despre Miron Cozma si mineriada ar fi legate de rezolvarea problemelor sociale din Valea Jiului. Guvernul s-a instalat in fotolii si, ca prima urgenta, a pus saracia minerilor pe ordinea de zi. Doar altii n-au inteles si s-au afundat intr-o dezbatere colaterala. Numai ca guvernul nu are nici bani, nici timp. Era sa scriu, "nici idei", cind m-a fulgerat altceva. Si daca Miron Cozma are, in vreun fel, legatura cu seceta? Cum? Uite asa! Nu e apa in riuri si in lacurile de acumulare, nu prea mai este nici gaz de la rusi! Si atunci pe unde mai scoatem camasa? Foarte simplu! Pe la mineri! Zicem ca aveau dreptul sa vina spre Bucuresti si-n prima, si in a doua, si-n a treia (Cozia) si-n a patra mineriada. Au venit sa sprijine puterea, sa dea si ei o mina de ajutor la curatenie! Iar Miron Cozma este un neinteles, un condamnat pe nedrept. Chiar si restructurarea mineritului a fost o prostie. In consecinta, dupa aprofundate dezbateri televizate si, la cererea publicului, minerii vor putea veni la Bucuresti cind vor, pedeapsa lui Cozma va fi redusa, iar in Valea Jiului se vor face angajari cu miile. Rezulta sau nu mai mult carbune? Scapam de amenintarea secetei? Avem un subiect pentru a face din fiecare casa de roman un fel de fieraria lui Iocan? Tare ma tem ca seceta va avea efecte stranii si in alte domenii si va influenta si alte cazuri. Miine-poimiine va fi chemata acasa toata suflarea romaneasca de pe glob. Cine-i singe din singele romanilor sa se intoarca si sa ajute la salvarea natiei! Si, zimbitor, plin de optimism si aruncind promisiuni in stinga si-n dreapta, va ateriza la Otopeni fratele George Constantin Paunescu, refacut dupa tratamentul incheiat exact in clipa victoriei PDSR si a lui Ion Iliescu. Cu doua-trei inginerii financiare, rezolva el si criza apei! Iar presedintele Ion Iliescu isi va aminti, ca prin vis, ca a cunoscut el un alt mare finantist, de care uitase. Si-n doua zile numele lui Razvan Temesan va fi pe buzele tuturor, iar intr-a treia mii de oameni ai muncii il vor purta pe brate pentru a-l pune cu forta in fruntea unei banci mari. Numai criza de apa poate explica aceste reactii imprevizibile. Stiind cu totii ca omul e si el alcatuit in cea mai mare parte din binefacatorul lichid, nici n-ar trebui sa ne mire consecintele secetei in anumite capete. Si daca acum din acestea ies asemenea idei ciudate, va dati seama ce repercusiuni ar putea avea seceta asupra Constitutiei, a celorlalte legi, a institutiilor statului si chiar asupra climatului politic! _________________________________________________________________ 