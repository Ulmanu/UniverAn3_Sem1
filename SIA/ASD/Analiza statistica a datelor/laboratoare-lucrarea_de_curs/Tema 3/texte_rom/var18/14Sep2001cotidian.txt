 Pentru Festivalul Berii, Spitalul de Urgenta a blocat circulatia Trupa Spitalul de Urgenta a creat imnul Festivalului Berii de anul acesta: "E loc de bere". Si nu numai atit. In citeva zile, baietii au facut si un videoclip la acest cintec, produs de "On Air Studio", in regia lui Eugen Ciocan, poreclit Spielberg. Baietii au filmat in unica masina din Romania marca Union, un stramos al automobilelor Audi. Cum aceasta nu este in stare de functionare, a fost tractata de un alt automobil, timp in care la volanul Union-ului se afla insusi solistul Dan Helciug - care nu poseda carnet de conducator auto. Nepriceput intr-ale soferiei, de multe ori el nu re-usea sa stapineasca volanul. Din acest motiv, masina nefunctionala nu mergea drept nici macar 50 de metri. De doua ori, stanga - cablul legat intre cele doua masini - a ce-dat, la propriu, lasind balta, in mijlo-cul a doua intersectii importante din Capitala, autoturismele "artiste", blocind circulatia la ore de virf. In clip, baietii de la Spitalul de Urgenta trebuie sa bea bere. Numai ca Vali - acordeonistul - nu pune niciodata gura pe alcool. Pentru a da impresia ca soarbe cu inghitituri mari la intervale mici din populara licoare, el varsa din halba atunci cind credea ca nu-l vede nimeni. Fanii trupei Spitalul de Urgenta isi vor putea urmari formatia favo-rita in concert, la Festivalul Berii, in doua reprize sau, mai bine spus, in doua cintari, pe 19 si 23 septem-brie, adica la deschiderea si la in-chiderea festivalului. ANCA NICOLEANU Premiile Uniunii Scriitorilor pe anul 2000 Premiile Uniunii Scriitorilor din Romania pe anul 2000 au fost votate si jurizate. Luni, la Teatrul "Odeon", va avea loc decernarea acestora. Desi nu au fost inca anuntate oficial, mediile scriitoricesti cunosc deja rezultatele votului si ale jurizarii. Cele doua premii speciale ale USR, care sint votate in Comitetul Director al breslei, cele mai valoroase din punct de vedere financiar, vor fi decernate poetului Petre Stoica si criticului literar Gheorghe Grigurcu. Premiile hotarite in cadrul juriului, condus anul acesta de criticul literar din Cluj, Ion Pop, vor onora la poezie, cartile tiparite in 2000 de Ana Blandiana si Angela Marinescu, iar la proza romanul "Sexagenara si tinarul" de Nora Iuga. Un eveniment neobisnuit s-a petrecut in cursul jurizarilor, cind un grup de scriitori din Iasi a cerut sa fie exclus de pe lista nominalizarilor la premii. Cauza se afla in conflictul care a izbucnit in Filiala US din Iasi intre doua grupari literare. Protagonistii lor doresc sa se desparta in doua filiale diferite. Statutul USR permite o asemenea sciziune. Cei care s-au autoexclus de la jurizare au facut-o pentru ca in juriul de anul acesta erau prezenti scriitori din gruparea adversa lor. IOAN BUDUCA Hip-hoper-ul Tano, urmarit in continuare de tigani Tano, de la trupa hip-hop Gashka, pare sa fi intrat intr-un conflict major cu tiganii din Pantelimon, care continua sa-l urmareasca si sa-l ameninte. Scandalul a inceput in urma cu trei saptamini, cind Tano a fost batut si tilharit de trei tigani, in timp ce isi astepta prietena in fata blocului in care acesta locuieste. Indignat, cintaretul a depus plingere la Circa 12 Politie, decizie care a avut darul sa-i infurie si mai tare pe cei care l-au agresat. Urmarea: a doua zi dimineata, un grup de tigani i-a vandalizat automobilul parcat in fata blocului. Lucrurile au degenerat si ceea ce parea pentru inceput o simpla revansa s-a transformat intr-o urmarire ca in filme pe soseaua spre Cernica, in cursul careia s-a tras cu pistoale si mai multe automobile au fost lovite. Politia a declansat o ampla operatiune in urma careia au fost arestati trei dintre capii unor familii interlope din Bucuresti, persoane implicate in aceasta afacere. "Imediat dupa ce s-au terminat operatiunile politiei, am plecat intr-un turneu in Moldova. Aveam inima indoita, dar credeam ca am scapat. Din pacate n-a fost asa. Cind m-am intors in Bucuresti au inceput sa ma sune pe telefonul mobil si sa ma ameninte ca sa-mi retrag plingerea. "Tu chiar nu-ti dai seama cu cine ai de-a face? Retrage-ti plingerea", mi-au spus", povesteste Tano. "Apoi au inceput sa-mi lase mesaje de amenintare la cutia postala. Nu le-am luat in seama. In urma cu doua zile mi-au spart rotile la masina. Mi-am schimbat numarul de telefon, insa l-au aflat si pe cel nou. As vrea sa se termine o data povestea asta. Nu stiu ce face politia. Urmau sa anunte rezultatele cercetarilor cu o saptamina in urma. Tot ce pot sa sper este ca, in cele din urma, aceasta poveste se va sfirsi cu bine si va fi uitata", mai spune Tano. BIANCA BACARDI "Ferma" da cu "Viata satului" de pamint "Adica noi sintem balerini, aici, la TVR 2!?" Zilele trecute, echipa emisiunii "Viata satului", de pe Romania 1, si-a anuntat noua achizitie, actorul Costel Constantin. Omul nu e un ageamiu intr-ale agriculturii. Are stiinta de cum se planteaza, cum se taie o planta, are carti, stie sa deosebeasca semintele si are o casuta la Breaza, cu 1500 de metri de pamint. A zis-o el intr-un interviu aparut intr-un cotidian central. Asta ne face sa ne gindim la un alt "mosier"-actor, Ernest Maftei, prezentatorul emisiunii-surori "Ferma", de pe TVR 2. Si Badia stie, si el are casuta, dar pe linga Buftea, si el are pamint, dar 1000 de metri patrati. In acelasi interviu, unul dintre producatorii "Vietii satului", Gabriel Gherghescu, a afirmat ca e "singura emisiune care se ocupa cu agricultura...". "Chiar asa?", l-am intrebat pe producatorul "Fermei", Didi Panait. Omul e-n televiziune de cind lumea, a fost regizorul artistic al "Vietii satului". Cind a auzit una ca asta, a dat cu "Viata..." de pamint. "Adica noi sintem balerini, aici la TVR 2, adica noi, pe programul 2, facem mai mult balet? Pai cind se uita la "aia", taranul isi da cu piatra-n cap...". In final, Didi Panait i-a urat si-un "bun venit" noului prezentator al "Vietii satului": "O sa-i duc sicriul atunci cind o s-apara pe ecran. Condoleantele mele". RADU MEIROSU Unde mergem ? BUCURESTI : Clubul Twice organizeaza impreuna cu "Evenimentul zilei" si "VIP", vineri, de la ora 22.00, o petrecere cu multe manuale, dictionare, harti si animatoare - scolarite sau profesoare, astfel incit sa para o ora de dirigentie pe muzica buna. Sponsorii au pus la cale concursuri cu multe premii pentru baietii cu unghiile taiate si fetitele cu cordelute. Pentru fete, intrarea e libera. Pentru baieti - 50.000 lei ;Weekend-ul de final al Strazii de Vara ii are ca invitati vineri seara pe baietii de la El Negro. Simbata seara, organizatorii au pus la punct un megaconcert. De la ora 20.00 vor cinta: Taxi, Zidd, Antract, Vita de Vie, Foisorul de Foc, Krypton, AB 4, Quartz, Coma, Sport Singeros ; In Folk Club Casa Eliad, vineri seara, de la ora 22.00, se redeschide stagiunea cu un concert Pasarea Colibri (in noua formula, cu Marius Batu) ; Circul de stat prezinta simbata (de la ora 15.00) si duminica (la 15.00 si 18.30) spectacolul "1001 Povesti", care le are drept invitate pe gemenele de la Indiggo. CONSTANTA: Bluesmenii de la Nightlosers, genialul pianist Harry Tavitian si vitezomanul baterist Corneliu Stroe, vor sustine, vineri seara, de la 21.30, un concert extraordinar in Club No Problem. TIMISOARA: In Art Club, de la 22.00, are loc vineri un Chef megatare n Tot vineri, in Park Place, cinta, incepind cu ora 21.30, formatia EXTASY. (L.S.) Romania - SUA, via "Evenimentul zilei" Crucea Rosie cauta romanii disparuti in SUA Rudele pot suna la 01/659.33.85 Crucea Rosie din America a solicitat serviciului similar din Romania sa ofere sprijin romanilor care isi cauta rudele disparute sau ranite in tragedia din SUA. Prin urmare, romanii care doresc sa afle ce s-a intimplat cu rudele aflate in SUA - soti, parinti, copii, bunici, tutori si logodnici - sint rugati sa sune la Crucea Rosie, la numarul de telefon 01/659.33.85 sau fax 01/312.84.52. Reprezentantii Cruci Rosii solicita romanilor sa furnizeze cit mai multe informatii referitoare la persoanele cautate: adresa completa din SUA si numarul de telefon. Ieri, aproape zece persoane au sunat speriate la Crucea Rosie, dornice sa ia legatura cu copiii sau fratii aflati in SUA, unii dintre ei chiar in zonele afectate. Cei mai multi dintre romani au apelat la ajutorul Crucii Rosii pentru ca incercarile de a contacta telefonic rudele din SUA au esuat din cauza faptului ca liniile telefonice sint supraaglomerate. Crucea Rosie anunta insa ca raspunsurile din America vor sosi dupa citeva zile. (I.A.) Politistii si jandarmii vor sa doneze singe americanilor - Politistii romani s-au oferit sa doneze singe pentru colegii lor americani si pentru celelalte persoane ranite in urma atacurilor teroriste de marti. Potrivit unui comunicat IGP, politiaromana este profund ingrijorata de tragedia petrecuta in Statele Unite, regreta sincer cele intimplate si se solidarizeaza cu familiile victimelor din rindul politistilor, pompierilor si populatiei civile. (A.G.) - Citeva zeci de jandarmi din Batalionul Mobil al Comandamentului Teritorial al Jandarmeriei Brasov vor dona in aceasta dimineata singe pentru victimele atentatului terorist din Statele Unite ale Americii. Profund ingrijorati de suferintele prin care trec americanii, jandarmii care s-au hotarit sa faca acest gest de umanitate au cerut ieri permisiunea comandantului unitatii, colonelul Stefan Danciu, pentru a pararasi unitatea citeva ore in aceasta dimineata cind se vor afla la Centrul de Transfuzii Sanguine Brasov. Comandantul unitatii a fost marcat de gestul subordonatilor sai si a hotarit sa-i sprijine in aceasta actiune. Jandarmii brasoveni au cerut ca singele pe care il doneaza sa fie trimis de urgenta in SUA, in zonele afectate de atacul terorist. CAMELIA CSIKI Produs in Romania Tirgul International de Tehnologia Informatiei, Comunicatii si Birotica-IFABO se incheie astazi, dupa patru zile in care firmele participante au prezentat fie solutii proprii, fie solutii dezvoltate de firmele occidentale. Manifestarea s-a petrecut in cadrul programului Produs in Romania, promovat de premierul Adrian Nastase, care a si inaugurat expozitia. Nastase a declarat ca tirgul a devenit deja o traditie si este o oportunitate unica pentru realizarea de proiecte necesare dezvoltarii societatii. Premierul a mentionat ca firmele romanesti si straine trebuie sa investeasca in domeniul tehnologiei informatiei, una din consecintele acestei actiuni fiind si imbunatatirea nivelului de trai din Romania. Printre firmele participante s-au numarat nume de prestigiu. Presedintele UTI, Tiberiu Urdareanu, a declarat ca departamentul de tehnologie a informatiei a avut o rata de crestere de peste 50 la suta anual, cifra de afaceri realizata din dezvoltarea de software reprezentind peste 50 la suta din totalul grupului UTI. UTI are parteneriate cu Oracle, IBM, Gemplus, ESRI si RSA, incercind in acest fel sa asigure accesul clientilor la cele mai performante tehnologii din domeniu. ( C.N. ) Pe scurt Transportul in comun, paralizat in Suceava Troleibuzele din municipiul Suceava au ramas in garaje ieri, de la ora 13.00, dupa ce Exploatarea de Distributie a Energiei Electrice a sistat furnizarea energiei electrice catre TPS, societatea locala de transport. Motivul il reprezinta o datorie de 1,6 miliarde de lei, pe care Electrica o are de recuperat de la Societatea Transport Public si Servicii. ( T.A. ) Cinci transfugi au trecut Prutul cu o barca pneumatica Politistii de frontiera de la Punctul de trecere Tutora-Iasi au reusit sa prinda miercuri noaptea, in jurul orei 1.45, cinci transfugi din Irak si Somalia. Transfugii au trecut Prutul in jurul orei 20.00, pe o barca pneumatica. Din cercetari a rezultat ca doreau sa ajunga in Danemarca, la munca. Refugiatii au tocmit o calauza din Republica Moldova pentru care au dat 600 de dolari. ( C.D. ) 24,5 tone de produse alimentare, retrase de pe piata Inspectia Sanitara de Stat a efectuat, de la inceputul anului pina acum, 1.570 de controale igienico-sanitare in diferite obiective social-economice botosanene, a declarat seful Inspectiei Sanitare de Stat, dr. Floare Stana. ISS Botosani a dispus, in cazul a 94 de unitati, retragerea de la consum a unei cantitati totale de 24,6 tone de produse alimentare, deoarece erau necorespunzatoare. ( C.D. ) Procesul "judecatoarei miliard", stramutat la Bacau Magistratii Curtii Supreme de Justitie au decis ieri ca procesul judecatoarei Mariana Rosca, de la Tribunalul Bihor, va fi judecat la Curtea de Apel Bacau. Aceasta decizie a fost luata ca raspuns la cererea inaintata de avocatii judecatoarei care au cerut stramutarea cauzei de la Curtea de Apel Oradea la oricare alta instanta din tara, pentru solutionarea ei cu obiectivitate. Judecatoarea Rosca a fost data in urmarire general si in consemn la frontiera inca de la 22 iulie, dupa ce politistii nu au gasit-o la domiciliu. Judecatoarea este acuzata ca in calitate de judecator sindic ar fi primit mita de 850 milioane lei de la Valer Buda Dindelegan si Iosif Bereczky, lichidatorii firmei. ( V.S. ) Teapa de trei miliarde de lei cu bere Patronul unei firme din Iasi este invinuit de evaziune fiscala si inselaciune, intr-o afacere a carei cifra se ridica la aproape 3 miliarde de lei. Potrivit politistilor, Sorin Tanasa (31 ani), administrator al firmei Prigar SA Iasi, a cumparat bere de la societatile Bermans SA Suceava si Zimbru SA Iasi. Patronul a platit primei firme cu 12 file CEC, in valoare de aproximativ 2,5 miliarde de lei, iar celei de-a doua, cu doua file CEC, in total 73 de milioane de lei. Politistii spun ca Tanasa a inselat firma suceveana, stiind ca CEC-urile nu erau acoperite cu bani in cont. Tanasa mai este acuzat ca l-a inselat pe administratorul firmei IG-Trade SRL Iasi, intr-o afacere de 272 milioane de lei. Anchetatorii au stabilit pina acum comiterea infractiunilor de evaziune fiscala, in valoare de aproape 300 de milioane de lei, si inselaciune. ( C.D. ) Minerii concediati ameninta Liga "Miron Cozma" se pregateste de ample actiuni de strada. Constantin Cretan, presedintele ligii "Miron Cozma", organizatie formata din minerii disponibilizati si persoane defavorizate din Gorj si Valea Jiului, a anuntat ca, incepind de saptamina viitoare, va organiza mitinguri si marsuri in toate zonele miniere din tara. Principala revendicare va fi aceea de eliberare din inchisoare a lui Miron Cozma. De asemenea, se vor cere locuri de munca pentru disponibilizati, numarul lor ridicindu-se, in Gorj, la peste 28 de mii, precum si condamnarea celor vinovati pentru mortii de la Stoenesti. In Valea Jiului, miscarile vor fi conduse de Romeo Beja, care insa nu se bucura de credibilitate in rindul disponibilizatilor. Acesta este si motivul pentru care majoritatea protestelor vor avea loc in Gorj. Initiatorii acestora vor incepe seria de actiuni cu un mars "al libertati", pe traseul Tirgu-Jiu-Petrosani. Cretan mai spune ca va lua legatura si cu muncitorii aflati in greva la Resita. Liga Sindicatelor Miniere "Valea Jiului" se delimiteaza de aceste actiuni pe care le considera destabilizatoare pentru Valea Jiului. Vasile Savu, presedintele LSM, a declarat ca minerii nu se vor alia la aceste actiuni de vandalism. MARIUS MITRACHE Ministerul Sanatatii desfiinteaza SMURD Conform ordinului 595/4.09, semnat de ministrul sanatatii Daniela Bartos, SMURD ar urma sa se desfiinteze. Ordinul precizeaza ca "asistenta medicala de urgenta individuala, colectiva si de masa, prespitaliceasca este asigurata de serviciile de ambulanta". Cu alte cuvinte, SMURD ar deveni o substatie a serviciului de Ambulanta, ordinul prevazind inscriptionarea autoutilitarelor SMURD cu denumirea "Ambulanta". Din personalul medical care poate activa pe ambulantele de reanimare au fost exclusi medicii anestezisti, reeanimatorii si pompieri, desi se cunoaste ca majoritatea celor care actioneaza pe salvarile SMURD sint in aceasta categorie. Aceasta masura il afecteaza direct pe dr. Raed Arafat, intemeietorul SMURD in Romania - in prezent medic coordonator SMURD Mures. Acelasi Ordin 595/4.09 arata ca nu vor mai putea activa ambulante mai vechi de zece ani, ceea ce inseamna ca mare parte din salvarile SMURD, donatii din strainatate, sa traga pe dreapta. Mai precis, unitatile SMURD din Iernut Sovata si Ibanesti ar urma sa se desfiinteze. Conform dr. Raed Arafat, aplicare prevederilor acestui ordin, care inca nu a fost publicat in Monitorul Oficial, ar duce, practic, la desfiintarea SMURD. El a mai spus ca spera ca, macar in ultimul ceas, Daniela Bartos sa revina asupra ordinului cu modificari care sa permita SMURD sa isi continue activitatea ca si pina acum. Intentia Ministerului Sanatatii de a desfiinta serviciile mobile de urgenta nu va da insa roade in judetul Mures, unde comunitatea este hotarita sa sprijine financiar si logistic initiativa dr. Arafat. Primarul din Tirgu Mures se opune Dorin Florea, primarul orasului, si-a intrerupt ieri concediul pentru a sustine o conferinta de presa extraordinara, in cadrul careia a anuntat ca daca va fi nevoie, va prelua SMURD la primarie si ii va asigura finantarea necesara, serviciul urmind sa functioneze ca un serviciu medical de urgenta public - comunitar. Prefectul de Mures, Ioan Toganel a inaintat prim - ministrului Adrian Nastase un material prin care sprijina cauza SMURD. De asemenea toate autoritatile locale muresene s-au declarat impotriva Ordinului 595/4.09. Conform unor surse oficiale, se pare ca acest ordin fost elaborat de actualul si respectiv de fostul sef al serviciului de ambulanta Bucuresti, alaturi de seful spitalului de Urgenta Bucuresti, protagonistii unor "meciuri" mai vechi cu SMURD. DRAGOS BARDOSI Orasul Ocnele Mari se scufunda Sonda nr. 465 din Ocnele Mari, satul Teica, s-a prabusit noaptea trecuta, pe la ora 20.30. In jurul sondei s-a format un crater si in urma unei explozii au fost inghitite o casa si un finar. Noaptea, in jurul orei 1.00, localnicii au auzit o bubuitura puternica, si in acelasi timp s-a pornit un suvoi de sare care a afectat aproape toate casele de pe cursul piriului Salin. Apa sarata, amestecata cu hidrocarburile provenite de la petrolul folosit la sonda, a fost deja deversata in Olt. Pina dimineata, pompierii, jandarmii si lucratorii de la apararea civila au evacuat 22 de familii. Mai mult de 50 de case sint in pericol. A fost inundata o suprafata de aproximativ 5 kilometri, iar pina dimineata, diametrul craterului a ajuns la 250-300 de metri. Alte doua gospodarii au fost inundate. Citeva case sint chiar pe marginea craterului. Florea Cismaru, 64 de ani, si rudele lui carau inca lucrurile din casa pe jumatate surpata. Primarul comunei Gheorghe Radu, impreuna cu prefectul, a asigurat cazarea oamenilor evacuati in blocuri si la tabara de elevi de la Ocnita. Mincarea urmeaza sa fie asigurata de la popota Jandarmeriei Vilcea. Tarani pribegi Speriati, multi sateni au plecat cu copii si cu boccelute ca niste pribegi. Multi dintre ei au ramas fara nimic. Terenul s-a surpat din cauza faptului ca in zona sint caverne care se intind pe aproximativ 10 hectare. Sondele au fost construite prea aproape una de alta si au fost exploatate in timp ce erau legate la baterie. Pina in anul 1993, de aici se aprovizionau cu sare societatile Oltchim si Uzinele Sodice Govora. Exploatarea Miniera Rimnicu-Vilcea nu mai exploateaza de atunci sondele. De 20 de ani sint probleme in zona, dar abia de zece ani s-a pus problema evacuarii gospodariilor din zona. De curind, Societatea Nationala a Sarii a anuntat ca terenul de la Ocnele Mari este sigur si nu exista pericolul surparii cel putin 50 de ani de acum inainte. Primarul de la Ocnele Mari spune ca surparile s-ar putea declansa oricind si la alte zone deoarece in satele de la Lunca Gorunis exploatarea sarii continua. Pierderile de pina acum au fost estimate la peste 150 de miliarde de lei. Aproximativ 100 de gospodarii aflate pe cursul Riului Sarat sint in continuare evacuate. MIRELA MANU Ministrul Mediului, Aurel Constantin Ilie, a explicat ieri ca accidentul de la Ocnele Mari era previzibil, motiv pentru care guvernul a alocat inca din luna mai 10 miliarde de lei pentru stramutarea celor 22 de gospodarii din zona. In plus, in iunie guvernul a decis inchiderea definitiva a unor mine, inclusiv obiectivul Cimpul 2 Ocnele Mari, iar in august, Ministerul Industriilor a inceput un program de inchidere a minelor. "De aceea nu sint pagube", a precizat ministrul. El a mai spus ca acum se analizeaza injectarea in riul Olt a unei cantitati de apa pentru a micsora salinitatea riului. LUCIAN PURCAREANU Editia de Transilvania Pompierii timisoreni sting focuri imaginare Pompierii timisoreni si-au sarbatorit ieri ziua, ca in fiecare an, de Sfintul Iosif cel Nou de la Partos, patronul pompierilor. Data de 13 septembrie a marcat si 153 de ani de la batalia de pe Dealul Spirii, motiv pentru care celebrarea Zilei Pompierilor la Timisoara a inceput cu o slujba de pomenire si un Te Deum in fata troitei din Piata Traian. La sediul Grupului de Pompieri "Banatul" a avut loc apoi o festivitate de premiere a diverselor formatiuni de pompieri civili din orasul de pe Vega, urmata de o demonstratie in forta, desfasurata pe platoul de antrenament al grupului, unde pompierii au avut o interventie demonstrativa de stingere a unui incendiu si de salvare a unor persoane afectate de calamitate. GEORGETA PETROVICI Descinderi in cantinele scolilor Politia Sanitar-Veterinara Maramures a controlat blocul alimentar de la Grupul Scolar C. D. Nenitescu din Baia Mare. Inspectorul Marius Sima, uimit de starea in care se afla aceasta cantina, ne-a declarat: "E mizerie peste tot. Mobilierul este nespalat iar la subsol curge apa din instalatii. Le-am dat termen de remediere a deficientelor timp de 48 de ore. Daca nu vor fi in regula, vom sista si desfasurarea nuntilor programate aici". ADRIAN RUSU Atentat cu briceagul Politistii banuiesc ca agresorul portarului de la Clinica de Boli Infectioase din Tirgu-Mures, suspect de infectie cu virusul HIV, se afla ascuns in zona Sighisoarei. Acesta incercase, in urma cu doua saptamini, sa patrunda cu forta in sectia HIV a Clinicii de Boli Infectioase nr. 1 din Tirgu-Mures, intentionind sa o viziteze pe prietena lui, Mariana Titi, bolnava de SIDA. Deoarece nu i s-a dat voie sa intre in spital, Demeter Csaba (33 de ani), din Sighisoara, l-a intepat pe portar cu un briceag, provocindu-i o plaga in zona claviculara, dupa care a reusit sa fuga. LUCIAN DOBRATER Si-a omorit sotia in bataie Un satmarean din comuna Orasul Nou si-a ucis sotia pentru ca aceasta ii spusese sa o lase mai moale cu bautura. Femeia, in virsta de 41 de ani, a suferit multiple leziuni la nivelul capului si toracelui. Loviturile au fost atit de puternice incit sotia lui Sigismund Bocso a decedat la numai cinci minute dupa altercatie. Baiatul sotilor Bocso, singurul apartinator din tara, a trebuit sa se invoiasca din armata ca sa ajunga acasa. Tot el a anuntat si politia. Vecinii spun insa ca Sigismund era cunoscut in sat ca un om pasnic si ca devenea agresiv doar la betie. El risca acum ani grei de inchisoare pentru savirsirea infractiunii de lovituri cauzatoare de moarte. BIANCA BOITOR Spinzurat in curtea vecinului Un barbat din satul Benic, comunc Galda de Jos, a fost gasit spinzurat in sura unui cetatean din satul Fata Pietrii, comuna Stremt. Victor Metesan, 49 de ani, era bolnav psihic si a avut anterior mai multe tentative de suicid. Miercuri, el a intrat in sura lui Victor Iacsa si si-a pus o funie in jurul gitului. Politistii au constatat ca nu sint alte urme de violenta, decesul survenind in urma unei asfixieri mecanice prin spinzurare. LUCIAN DOBRATER Ciubuc romanesc la granitele Europei Ghita este sofer de TIR, avind o mare experienta intr-ale soferitului, experienta pe care a dobindit-o in sutele de curse pe care le-a avut, de-a lungul timpului, prin toate colturile Europei. A facut o mica oprire pentru a ne impartasi citeva din secretele acestei meserii banoase, dar si pline de riscuri. Ghita ne spune ca, daca faci transport intern, nu cistigi prea mult. El insa a avut noroc si a fost angajat pe curse internationale. Sa fii sofer de TIR pe cursele internationale nu este atit de usor precum se crede. "Patronii iti deconteaza cursa, nu si ciubucurile din vami, amenzile de pe sosele sau chitantele radar", ne povesteste Ghita. De obicei, masina este incarcata in plus fata de normele in vigoare, actele, de multe ori, nu sint tocmai clare, iar termenele de predare a marfii pot fi, legal, cu greu respectate. Asa ca fiecare sofer se descurca cum poate. Vamesii romani si politistii de frontiera sint, in general, amabili cu soferii de TIR romani. Odata trecuta granita, politistii de frontiera maghiari cer "atentia", care consta in 5-10 DM bagate in pasaport. Daca TIR-ul depaseste 7,5 tone, ai avea nevoie de o autorizatie speciala, care "costa" 10 DM pentru fiecare 100 kilograme in plus. Exista si cazuri cind suma oferita nu corespunde cerintelor vamesilor. Greutatile nu se opresc aici. "Pe soselele maghiare, in special, este aproape imposibil sa nu fii oprit de vreo patrula de politie, iar aici incepe o noua ciubucareala". Marlboro, bere si cartele telefonice Ajuns in vama slovena, soferilor li se cere "pasaportul rosu", adica un pachet de Marlboro, pe care fiecare vames se crede in drept sa-l primeasca. La italieni e altfel, se da, spune Ghita, un cartus de Marlboro sau 50 DM. In schimb, vamesul nu-ti stampileaza autorizatia de transport, care costa in jur de 800 DM si pe care, astfel, o poti refolosi. Un amanunt bine de stiut este acela ca italienii sint mari colectionari de cartele telefonice, pe care le primesc, uneori, in loc de alt "cadou". In Austria, in schimb, totul este foarte corect. Era, mai precis, pina cind romanii i-au invatat si pe austrieci ce inseamna ciubucul. Cind neregulile nu sint prea mari, acestia inchid ochii pentru un bax de bere. Prin urmare, cheltuielile din buzunarul propriu sint foarte mari, asa ca soferii de TIR mai fac cite un ban in plus pentru a-si acoperi toate aceste cheltuieli. Ei cumpara in Italia sau in Germania motorina de la soferii romani care lucreaza in tarile respective. In Italia, un litru de motorina costa 1,7 marci germane; la romani, se gaseste la o marca germana. Vinzatorii din benzinarii, pentru 10 marci germane, iti dau si chitanta, ca sa poti deconta in Romania. In Germania, litrul de motorina este 1,59 marci germane, iar "la negru", tot o marca germana. Motorina o gasesti in parcarile de TIR, unde cei care alimenteaza pe carduri se ofera sa faca o afacere profitabila, stiindu-se faptul ca soferii romani trebuie sa-si acopere micile cheltuieli cu politia, vama etc. Chitantele se iau, in schimb, din Ungaria, unde in parcarile turcesti obtii orice "act original" doresti, pentru 10 DM, mai spune Ghita, care conchide, cu optimismul absolut necesar unui sofer de cursa lunga, ca aceasta meserie este frumoasa si plina de peripetii. SORIN TROCAN Luminari si rugaciuni pentru victimele din SUA Cele mai importante fete bisericesti din judetul Alba, Inalt Prea Sfiintiile Lor, Andrei, arhiepiscopul ortodox de Alba Iulia, si Lucian, mitropolitul Bisericii Romane Unite cu Roma Greco-Catolica, din Blaj, se roaga pentru victimele atentatelor teroriste din SUA, promitind ca "astazi, cu ocazia Sfintei Liturghii de sarbatorire a Inaltarii Sfintei Cruci, in toate bisericile din Arhiepiscopia Alba Iulia se vor face slujbe de pomenire pentru odihna sufletelor celor adormiti in dezastrul din SUA". Pe de alta parte, credinciosii din Alba au luat cu asalt bisericile si manastirile, aprinzind luminari in memoria victimelor din Statele Unite si rugindu-se pentru a fi paziti de un razboi care ar putea produce o catastrofa de si mai mare amploare. LUCIAN DOBRATER Singe aradean in venele americanilor Seful IPJ Arad, col. Ioan Ulica, a anuntat ieri dimineata ca politistii aradeni pot dona singe pentru ranitii din SUA. Din primul moment, peste 50 de politisti s-au anuntat ca donatori. Conducerea politiei a luat legatura cu Directia Sanitara, pentru a pune la punct detaliile operatiunii de prelevare de singe de la cadrele de politie. Vor mai fi amenajate centre de donatie in judet, la Ineu, Sebis si Lipova, unde se vor deplasa politistii din localitatile din zona. In total, din intregul judet, apreciaza col. Ioan Ulica, vor fi peste 150 de donatori politisti. SORIN TROCAN 336 de unitati scolare din Timis nu au autorizatie sanitara 301 unitati scolare din satele si comunele timisene, alaturi de alte 35 din mediul urban, nu au primit inca, cu o saptamina inainte de inceperea anului scolar 2001-2001, autorizatii sanitare de functionare. Cu toate acestea, in cele 336 de institutii de invatamint preuniversitar, scoala va incepe la data stabilita pentru ca, precizeaza inspectorul scolar general Avram Florea, "nu s-a semnalat inca vreun caz de o gravitate care sa impuna neinceperea cursurilor din motive sanitare". Ca si alte neajunsuri, problema autorizatiei sanitare a aparut tot din cauza lipsei fondurilor, motiv pentru care mai multe scoli au fost inchise in unele sate si comasate cu altele, din localitati relativ apropiate. De exemplu, copiii care invatau in Cliciova si Cladova vor merge la scoala la Bethausen, cei de la Ferendia si Clopodia vor frecventa scoala din Jamul Mare, iar cei din Poeni vor merge la scoala pina la Pietroasa. Pentru acestia, CJ Timis a pus la dispozitie citeva microbuze. Mai grava este insa situatia din 17 localitati timisene care, in urma regularizarii bugetului, au ramas fara fonduri pe luna septembrie. Iar acestora li se mai adauga un numar de 12 care nu au reusit sa incheie regularizarea cu bugetul statului din cauza lipsei de fonduri alocate din sumele defalcate din TVA. GEORGETA PETROVICI Transplant medular reusit La Clinica de Hematologie din Tirgu-Mures a avut loc, ieri dimineata, un nou transplant medular realizat de o echipa de medici si asistenti coordonata de dr. Istvan Benedek. Pacientul caruia i-a fost salvata viata este un tinar de 22 ani, din judetul Harghita, care suferea de cancer al ganglionului limfatic. Seful clinicii, dr. Istvan Benedek, a precizat: "O asemenea operatie trebuie finantata de Casa de Asigurari de Sanatate, costind 25.000 dolari, iar pentru aceasta operatie nu s-au primit deloc fonduri oficiale". ADRIANA MACSUT Premiera medicala Clinica de Cardiologie din Timisoara, condusa de prof. dr. Stefan Dragulescu, a inregistrat miercuri o noua premiera medicala. O echipa condusa de conf. dr. Sorin Pescariu a reusit efectuarea unui implant bicameral, folosind un aparat nou, de inalta performanta. Aparatul a costat 6000$, a fost achitat integral de Casa Judeteana de Asigurari de Sanatate Timis si este unul dintre cele mai noi aparate folosite la ora actuala in electrofiziologie. Noutatea consta in faptul ca aparatul, folosit in premiera nationala la Clinica de Cardiologie din Timisoara, anihileaza tahicardia si exclude aproape in totalitate tratamentul medicamentos. Operatia a durat o ora si jumatate iar pacientul, Alexe Trufin, este un barbat de 64 de ani din Recas (judetul Timis) si a lucrat toata viata ca turnator la intreprinderea Electrometal din Timisoara. Bolnavul trebuie sa revina la spital cu o periodicitate de 3 pina la 6 luni, insa implantul intra automat in functiune in momentul in care se inregistreaza tahicardia. Alexe Trufin a declarat ieri presei, cu lacrimi in ochi, ca prin acest implant s-a nascut inca o data. AMIRA DAMIAN Politisti cazuti in propria plasa Comisarul Radu Crisan de la Garda Financiara Cluj, arestat in urma cu patru saptamini sub acuzatia de trafic de influenta, a fost trimis in judecata. Din rechizitoriul intocmit de anchetatori reiese ca Radu Crisan (36 de ani), fara antecedente penale, este acuzat ca a pretins 300 de dolari pentru a interveni pe linga colegii sai cu scopul de a amina cu 30 de zile efectuarea unui control la societatea comerciala "Avicom" SRL. Totul era pregatit de politie, cei 300 de dolari fusesera marcati, iar locul unde Crisan trebuia sa primeasca acesti bani de la verisorul patronului societatii "Avicom" era impinzit de politie. Imediat ce a primit banii, insa, Radu Crisan a fugit dupa un bloc unde i-a ascuns, revenind apoi pentru a discuta cu verisorul patronului. Toate acestea i-au luat prin surprindere pe politisti, care nu au intervenit in nici un fel pentru a-l aresta pe Crisan cind inca avea banii asupra sa. A doua zi, acesta a fost intervievat de catre politistii care-l scapasera printre degete, fiind retinut pentru 24 de ore. Radu Crisan a recunoscut, intr-un final, ca i-a promis patronului sa intervina pentru aminarea controlului financiar, dar neaga ca ar fi luat vreun ban de la acesta. MIHAI SOICA Evadatul Heinrich Szim ramine liber Heinrich Szim nu a fost inca prins, nici la o saptamina de la evadarea de sub escorta. Cei doi politisti care il escortasera la Clinica de Chirurgie lll au fost judecati in Consiliul de Judecata al IPJ Cluj, care a hotarit sa-i pedepseasca cu aminare la inaintarea in grad, pe o perioada de doi ani. Impotriva celor doi politisti, plutonierii-majori Ioan Valean si Ioan Gaidei, au fost chiar propuneri de trecere in rezerva, dar s-a tinut cont de numarul redus de subofiteri care sint incadrati pe functii la IPJ Cluj. Szim a fugit din cabinetul de radiologie, sarind pe geam si disparind in multime. Heinrich Szim era acuzat ca a furat aparatura electronica in valoare de 20 de milioane de lei din casa unui septuagenar. Potrivit unor informatii detinute de politistii clujeni, Szim a apucat sa treaca granita in Ungaria, unde, de fapt, trecea ilegal in mod frecvent. MIHAI SOICA La CJAS Timis ploua din tavan Ploile abundente cazute in ultimele zile in zona de vest a tarii au pus la grea incercare cladirea care adaposteste CJAS Timis. Imobilul, achizitionat si reamenajat in anul 2001, a inceput sa ia apa. Angajatele sint obligate sa stea cu galetile pe linga birouri ca sa colecteze apa ce se infiltreaza prin tavanul cladirii. Imobilul pare o constructie a mileniului III, dar in interior mai lipsesc doar umbrelele pe care angajatii ar trebui sa le tina deasupra birourilor la care lucreaza. Modul in care au fost executate lucrarile la cladire face obiectul unor verificari efectuate de catre Politia Timis, avind in vedere faptul ca bugetul alocat a fost depasit cu mult, ca, de altfel, si competentele fostului consiliu de administratie. Firma Lipoplast Timisoara executa si acum lucrari in interior, desi cladirea a fost deja receptionata. SERGIU MIAT Biserica greco-catolica, transformata in pietris Trei morminte apartinind unor soldati morti in cel de-al doilea razboi mondial au fost devastate in satul Baisoara, cu ocazia demolarii vechii biserici greco-catolice, construita in anul 1859. In imediata apropiere s-a ridicat o biserica ortodoxa, care a fost sfintita duminica trecuta de catre Arhiepiscopul Bartolomeu Anania. Parchetul de pe linga Judecatoria Turda s-a sesizat din oficiu in legatura cu cele intimplate la Baisoara si a demarat cercetarile impotriva preotului ortodox si a Consiliului parohial din Baisoara, sub acuzatia de profanare de morminte. Taranii din Baisoara povestesc ca demolarea bisericii greco-catolice a avut loc pe data de 20 august. "Au venit 20 de straini care s-au apucat sa demoleze biserica spunind ca ea va fi remontata in satul Padureni Finete", spune Iuliu Teheu, un taran in virsta de 74 de ani. Pe de alta parte insa, potrivit profesorului de desen de la scoala din Baisoara, Sofron Zaiu, construirea unei biserici noi s-a impus ca o necesitate. Demersurile pentru construirea acestei biserici au fost initiate inca din 1986. Atunci, taranii au fost invatati de cineva de la "judeteana de partid" Cluj sa dea jos o parte din tencuiala vechii biserici si sa puna citiva stilpi de sustinere. "Au invocat ca biserica este un pericol public si abia asa am primit aprobare de la partid sa construim o alta biserica". Lucrarile au fost demarate abia in anul 1992, dupa ce, in prealabil, a fost demolata vechea casa parohiala construita de greco-catolici. Sumele necesare constructiei, evaluate la aproximativ 800 de milioane de lei, au provenit, in cea mai mare parte, din buzunarele taranilor si din sponsorizari provenite din tara si strainatate. Acum, taranii sint nemultumiti ca, la sfintirea noii biserici ortodoxe, IPS Bartolomeu Anania nu a amintit nici macar o clipa despre vechea biserica. "Totusi, biserica veche a insemnat 150 de ani de istorie a satului nostru. Daca tot au demolat-o, arhiepiscopul putea sa pomeneasca macar o data despre ea", a declarat un alt profesor de la scoala din sat, Iuliana Zaiu. "Preotul ortodox vrea sa-si faca o casa pe locul fostei biserici" Cei mai nemultumiti de demolarea vechiului locas de cult sint credinciosii greco-catolici din Baisoara. "Am vrut sa transformam vechea biserica intr-un muzeu sau intr-o capela, nicidecum sa fie demolata. Gestul comis de parintele ortodox nu poate fi inteles sub nici o forma. Singura explicatie ar fi faptul ca acesta vrea sa-si construiasca pe terenul vechii biserici, casa familiala, deoarece locuieste cu socrul", afirma prim-coratorul greco-catolic, Iulian Teheu. Unul dintre cei mai nemultumiti sateni pare a fi veteranul de razboi Vasile Iancu (78 de ani). "Am avut grija de cele trei morminte personal, imediat dupa ce m-am intors de pe front, in anul 1945". Potrivit lui Iancu, care a fost sergent in armata romana, unul dintre cei trei eroi este locotenentul postmortem Alexandru Seusan din Batalionul 8 Vinatori de Munte. "Ceilalti doi soldati nu au fost identificati, dar stim sigur ca erau din acelasi batalion de Vinatori de Munte. Cele trei morminte erau frumos ingrijite de noi, dar acum nu mai este decit pietris. Aveau cruce de fier, iar profesorul de desen de la scoala a scris cu vopsea alba numele si gradul ofiterului, iar la ceilalti doi ca sint necunoscuti". Preotul neaga orice implicare Preotul ortodox din Baisoara, Simion Grozav, sustine ca nu are nici un amestec in scandalul provocat de demolarea vechii biserici si a celor trei morminte de eroi. "In 1999 am inaintat un raport al Consiliului Parohial catre Episcopia Ortodoxa prin care propuneam ca vechea biserica, construita in 1859, sa fie retrocedata credinciosilor greco-catolici, iar dupa sfintirea bisericii ortodoxe sa fie demolata si reconstruita in alta parte sau sa le dam o biserica ortodoxa, aflata tot in satul Baisoara". Simion Grozav mai spune ca acuzatia adusa de sateni, ca nu le-ar fi spus despre intentia demolarii vechii biserici, este falsa. "Dupa slujba de Sfinta Maria, pe data de 15 august, i-am anuntat pe cei prezenti ca biserica veche este donata. Consiliul Parohial a hotarit acest lucru, iar raportul a fost prezentat IPS Bartolomeu Anania, singurul care poate dispune de bunurile sacre". MIHAI SOICA Arabii din Timisoara se tem de ascultarea telefoanelor Comunitatea araba din Timisoara se plinge, prin vocea unui reprezentant care doreste sa-si pastreze anonimatul, ca, dupa atacul asupra Americii, ii sint ascultate telefoanele. "E punctul lor de vedere. Eu nu intru in dialog cu arabi necunoscuti. Logica nu ma indeamna sa fac acest lucru", ne-a declarat lt. col. Marian Stef, seful SRI Timis, institutia care este abilitata prin lege sa efectueze interceptarea unor convorbiri telefonice, dupa ce a primit, in prealabil, un mandat eliberat de un procuror. Nelinistea comunitatii arabe din Timisoara se leaga si de faptul ca, din seara zilei de 11 septembrie, s-au luat masuri speciale de supraveghere a cetatenilor arabi, masuri luate la vedere de politie. "Nu cred ca arabii de aici ar fi in stare de actiuni teroriste ca cele din SUA, dar paza buna pazeste bostanaria. Ii tinem sub supraveghere, ca sa nu le vina vreo idee trasnita", ne-a spus un ofiter de politie. Masurile speciale de siguranta luate in ultimele zile sint si pentru a preintimpina momente de euforie care ar putea degenera in cu totul altceva. Exemplul unui cetatean palestinian domiciliat in cartierul timisorean Calea Girocului, care, la putin timp dupa atacurile teroriste din America, impartea de bucurie produse alimentare trecatorilor, este suficient ca motivatie. SERGIU MIAT Ovidiu a parasit WTC cu zece minute inainte de atentat Un cetatean din Alba-Iulia a trait indeaproape cumplitele ore al grozei din New York. Ovidiu T. (33 de ani) lucreaza de circa sase luni in marea metropola americana, la o firma de telecomunicatii. El a reusit sa contacteze ziarul "Unirea" din Alba Iulia, pentru a relata ce i s-a intimplat. Chiar in ziua dezastrului, Ovidiu trebuia sa execute, impreuna cu citiva colegi, lucrari de specialitate la unul dintre turnurile gemene ale World Trade Center. Cu zece minute inainte de primul atac terorist, au ales insa sa-si inceapa ziua la un alt punct de lucru. "Dumnezeu m-a ajutat si am reusit sa trec cu bine de acest pericol", a povestit Ovidiu. LUCIAN DOBRATER Schizofrenic disparut de acasa Dumitrel Neamt, 47 de ani, din Ardusat - Maramures, a disparut de acasa in data de 4 septembrie a.c., fara urma. Barbatul este inregistrat in evidentele medicale cu schizofrenie paranoida. Semnalmente: inaltime 1,65-1,70 m, ochi caprui, fata rotunda, chelie frontala si mustata. Era imbracat, in momentul disparitiei, cu pantaloni de stofa neagra, bluza de salopeta albastru inchis, camasa albastra cu patratele, purta pe cap o palarie de paie si era incaltat cu tenisi. ADRIAN RUSU Transportul in comun, pe butuci Circa 3.000 de bistriteni au intirziat ieri la serviciu deoarece societatea care asigura transportul in comun, Transmixt SA, a intrat in colaps. Potrivit sefului de coloana, Ioan Rusu, Transmixt trebuia sa primeasca 2 miliarde subventii de la primarie pentru a-si acoperi cheltuielile, dar s-au primit abia compensarile biletelor pentru pensionari. Primarul Bistritei, Vasile Moldovan, a declarat ca primaria a subventionat acolo unde trebuia si cit trebuia si ca, in cazul in care Transmixt va da faliment, se vor gasi operatori care sa deserveasca rutele ramase descoperite. Transmixt este tutelata de primarie si are, la ora actuala, 28 de autobuze cu care calatoresc zilnic cam 5.000 de oameni. FLORICA DURA Cadavru la rampa de gunoi Un barbat in virsta de 32 de ani a fost gasit mort in apropierea rampei de gunoi a municipiului Cluj-Napoca. Ioan Tinca era cunoscut de catre localnici ca fiind un "cocalar" care isi ducea existenta din vinzarea produselor reciclabile gasite la rampa de gunoi. Politistii spun ca Tinca prezenta mai multe lovituri in zona capului si a membrelor superioare. Din cercetari a reiesit ca, ieri dimineata, barbatul a consumat bauturi alcoolice impreuna cu alti rromi. Colonelul Vasile Apahidean de la IPJ Cluj, spune ca autorul crimei este probabil unul dintre cei care a baut impreuna cu Tinca. MIHAI SOICA 76 de grevisti nu mai maninca Protestul sindicalistilor de la CSR a fost reluat, ieri dimineata, cind circa o mie de manifestanti s-au strins in fata Prefecturii Caras-Severin. Numarul grevistilor foamei a crescut la 76. Printre ei se afla si liderul sindicatului "Vatra", Iancu Muhu. (D.B.T) Ucisa de sotul alcoolic Evalena Nicoleta Peteleu, (26 de ani), din satul Costesti, judetul Alba, a decedat miercuri dimineata, la Spitalul Orasenesc din Cimpeni. Femeia fusese adusa la spital, in stare de coma de gradul patru, avind multiple lovituri in zona capului, care i-au cauzat o puternica hemoragie cerebrala si i-au determinat moartea. Conform expertizei medico-legale, femeia prezenta nu numai leziuni provocate recent, semn ca Evalena a fost batuta in repetate rinduri. Din primele investigatii reiese ca autorul batailor este Nicolae Peteleu, sotul victimei. Desi acesta refuza sa recunoasca fapta, spunind ca a gasit-o pe femeie in stare de inconstienta, anchetatorii sint siguri ca el este autorul, mai ales ca fiul victimei, in virsta de sase ani, a recunoscut ca tatal lui ii batuse mama in acea zi. Cazatura in casa liftului O femeie din Alba Iulia a fost internata, miercuri seara, in Spitalul Judetean, dupa ce a cazut in gol de la o inaltime de circa zece metri, in casa liftului. Aurica Muresan (40 de ani), locuieste la etajul intii al unui bloc din cartierul Cetate. Miercuri seara a chemat liftul, a deschis usa si a pasit, fara sa-si dea insa seama ca liftul nu era acolo. Aurica a cazut in gol, oprindu-se doar la baza scarii liftului. Femeia a fost transportata imediat la spital, fiind diagnosticata cu entorsa la genunchi, la glezne, hematom fesier si contuzie pelviana. LUCIAN DOBRATER Apa, produs de lux Pentru ca singura solutie "de a iesi din situatia de criza" a SC Prourbe SA Cehu Silvaniei, ca urmare a datoriilor de 2,3 miliarde lei, a fost majorarea pretului apei potabile, consilierii locali ai orasului Cehu Silvaniei au hotarit ca noul pret al apei, propus de directorul societatii, Vardai Tiberiu, sa fie acceptat. Locuitorii urbei vor trebui sa plateasca pentru un metru cub de apa 19.754 lei. Noul pret al canalizarii este 3.850 lei plus TVA. CAMELIA BUHASCHI [31][pl.dll?rid=expresro] 