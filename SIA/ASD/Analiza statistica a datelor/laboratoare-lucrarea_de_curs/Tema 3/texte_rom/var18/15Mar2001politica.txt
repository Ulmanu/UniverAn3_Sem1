 Grecea si Ouatu parasesc scena, scandalul continua Ovidiu Grecea si-a dat ieri demisia din functia de sef al Departamentului de Control si Anticorutie al Guvernului, preferind sa transforme singur "cartonasul galben", primit de la premierul Adrian Nastase, in "cartonas rosu". Tot ieri, colonelul Ioan Oatu, seful Serviciului de informatii si protectie interna Neamt (UM 0962), partea adversa a lui Grecea in "Scandalul Melana", a fost schimbat din functie. Motivele sint fie trecute sub tacere (deocamdata, in cazul lui Grecea), fie pueril acoperite de conducerea Ministerului de Interne (in cazul colonelului Oatu). Despre grupurile aflate in spatele celor doi actori - marionete, nimic. De aceea, deznodamintul de ieri pare sa nu fie altceva decit incercarea de a musamaliza crincenul razboi pentru suprematie declansat intre multele noastre servicii secrete. Scandalul a fost declansat luni, cind Ovidiu Grecea l-a acuzat pe col. Ouatu ca le-a ordonat subordonatiilor sai filarea echipei guvernamentale trimise in judetul Neamt pentru anchetarea falimentului de la societatea "Melana". Marti, acelasi Grecea lansa raportul prin care sapte ministri si generalul MI Virgil Ardelean erau acuzati de corutie si implicarea in mai multe afaceri dubioase. Mai mult, despre acelasi col. Ouatu raportul preciza ca ar fi transformat economia judetului in feuda personala, membri ai familie sale fiind actionari in diverse firme care au devalizat printre altele fabrica "Melana". In aceeasi zi, primul -ministru acorda "cartonas galben" pentru indisciplina, sefului departamentului sau de control si anticoruptie. Ovidiu Grecea era astfel sanctionat pentru ca a prezentat mai intii presei concluziile desprinse dupa "vizita de lucru" in Neamt. Daca Ovidiu Grecea si-a prezentat simplu demisia, pentru schimbarea din functie a col. Ouatu, caile alese de MI sint intortocheate si fara nici o legatura cu gravele acuzatii aduse de Grecea. Intreaga opinie publica astepta cu sufletul la gura din partea MI o confirmare sau infirmare a gravelor acuzatii semnate de Grecea. In schimb, MI declara ca Ouatu a fost schimbat din cauza concluziilor preliminare ale anchetei interne declansate cu o saptamina in urma la sesizarea SRI. Ancheta, mai spune comunicatul MI, va continua, iar in functie de rezultatele finale "vor fi dispuse si alte masuri legale". Nimic despre afacerile numeroasei familii Ouatu, nimic despre folosirea abuziva a tehnicii din dotarea UM 0962 in scopurile personale ale colonelului Ouatu. MARIANA BECHIR Seful Corpului de Control si Anticoruptie si-a dat cartonas rosu Secretarul de stat Ovidiu Grecea, seful Corpului de Control si Anticoruptie al Guvernului si-a anuntat ieri demisia. El a evitat sa ofere o motivatie punctuala pentru decizia luata. Grecea si-a inceput anuntulprin a spune ca a hotarit sa demisioneze "data fiind dorinta de a nu impieta sub nici o forma activitatea pe mai departe a Guvernului Romaniei si a echipei Nastase". Potrivit fostului sef al Corpului de Control si Anticoruptie al Guvernului, decizia de a demisiona era "poate asteptata, pe undeva dorita", insa, in contextul "masurilor luate la Piatra-Neamt", a considerat ca e mai bine ca altcineva, poate mult mai bine pregatit, poate un om mult mai loial, sa-l sprijine pe primul-ministru. Rugat sa comenteze masurile luate la Piatra-Neamt, Grecea a spus doar: "Masuri de ordin disciplinar. Ma mir ca s-au luat si astea". El a precizat ca l-a informat pe premierul Adrian Nastase cu privire la decizia de a demisiona, dar nu a vrut sa dezvaluie care a fost reactia primului-ministru la aflarea acestei vesti. Leit-motivul interventiei lui Ovidiu Grecea a fost "echipa" in care el nu-si mai gaseste locul. Fostul demnitar a lasat sa se inteleaga ca anumiti membri ai cabinetului Nastase nu l-au mai dorit pe functia pe care a ocupat-o. "N-am mai asteptat al doilea cartonas din partea domnului Nastase. Echipa e formata din mai multi, si cind nu te vor ceilalti nu are rost sa stai pe teren ca simplu spectator", a afirmat Grecea. El a adaugat, fara a da nici un nume, ca anumiti "membri ai guvernului si-a pierdut increderea in capacitatea sa. Intrebat care sint acei membri ai executivului, Grecea a raspuns: "toti care s-au perindat si au infierat, fiecare dupa educatia lui", o aluzie mai mult decit transparenta, in primul rind, la ministrul pentru coordonarea Secretariatului General al Guvernului, Serban Mihailescu, la ministrul de interne, Ioan Rus, dar si la ceilalti demnitari ale caror nume se ragaseau in raportul sau. De altfel, Serban Mihailescu a spus, intrebat fiind in legatura cu hotarirea lui Grecea, ca "in sedinta de guvern au fost niste discutii" si "increderea guvernului in domnul Grecea e puternic zdruncinata". Fostul demnitar a specificat ca este si ca "spera" sa ramina in relatii bune cu premierul Adrian Nasatse. Grecea nu stie ce va face de acum inainte, dar este convins ca "guvernul se va lupta mai bine cu coruptia fara el". Trebuie precizat ca Ovidiu Grecea si-a facut aparitia intempestiv in timpul conferintei saptaminale a guvernului, luind prin surprindere pe toata lumea, deoarece anuntul sau nu era asteptat nici de purtatorul de cuvint, Claudiu Lucaci, nici de ministrul Serban Mihailescu, prezenti acolo. ( Madalina Sisu) Colonelul Ioan Ouatu - eliberat din functie Colonelul Ioan Ouatu, seful Serviciului de informatii si protectie interna Neamt a fost schimbat din functie, in urma verificarilor Grupului de control al ministrului de interne si UM 0962. Potrivit MI, concluziile preliminare ale anchetei au confirmat ca in activitatea col. Ouatu s-au depistat deficiente in "conducerea, gestionarea atributiilor, stilul de munca sau indicatorii profesionali". Col. Ioan Ouatu a fost pus la dispozitia IPJ Neamt. Dupa finalizarea controlului, in functie de rezultate, vor fi dispuse si alte masuri legale. Pe cind era sef al fostei 0215 - Neamt, Ouatu a fost acuzat de hartuire sexuala La sesizarea SRI, ministrul de interne Ioan Rus, , a ordonat, in urma cu o saptamina Corpului de control al MI sa verifice daca seful IM 0962 Neamt este implicat in privatizari ilegale si daca a cumparat sau nu, prin trafic de influenta, o societate comer-ciala. In raportul prezentat zilele trecute de Ovidiu Grecea, fostul sef al Departamentului de Control si Anticoruptie al Guvernului (DCAG), erau prezentate date privind persoanele si numarul de inmatriculare a masinilor care au participat la o actiune de supraveghere in timpul controlului pe care l-a efectuat in Neamt. In raport se spune ca o masina Dacia cu numarul de inmatriculare NT-02-CNX, apartinind UM 0962 Neamt, a inceput sa supravegheze deplasarile echipei DCAG, aflata in misiune in judet. In raportul Grecea se arata ca, in cazul mai multor sesizari cu privire la activitatea si atitudinea col. Ouatu, totul s-a musamalizat la interventia directa a gen. Virgil Ardelean, seful UM 0962. De asemenea, inca din perioada 1996-1997, col. Ouatu a facut obiectul unor verificari la nivelul UM 0215 si s-a luat masura transferarii sale disciplinare la IPJ Neamt, serviciul de paza si ordine. Toate acestea desi, pe august 1997, seful UM 0215 Neamt, pe atunci locotenent-colonel, a fost acuzat de hartuire sexuala de catre o fosta angajata, Dana Mararu, care a lucrat in perioada mai - decembrie 1995 ca sergent-major la UM 0215. Doar ca ancheta MI nu a confirmat acuzele aduse lui Ouatu. ALINA GRIGORE Opinia publica a primit favorabil demersul "Evenimentului zilei" "Avem dreptul sa stim cine ne conduce!" Demersul nostru de a solicita CNSAS verificarea dosarelor unor personalitati publice a stirnit reactii diverse. Unii, simtindu-se probabil cu musca pe caciula, ne acuza de ticalosii. Nu ei ne intereseaza. Important pentru noi este ca enorm de multi oameni ne suna la redactie cerindu-ne sa continuam si sa adaugam pe lista si alte persoane publice al caror trecut merita clarificat. Ceea ce vom si face. Astazi publicam noi nume ale unor personalitati semnalate de cititorii nostri, dar si ale unora care au cerut din proprie initativa sa apara pe noua lista care va fi inaintata CNSAS. Zilele urmatoare vom republica lista completa. Ea ramine in continuare deschisa! Reamintim astazi cititorilor nostri ceea ce am spus si in articolul cu care am lansat campania. Lista inaintata de "Evenimentul zilei" Consiliului National de Studiere a Arhivelor Securitatii nu este o lista a rusinii! Am pornit acest demers liberi de prejudecati sau ranchiuna, fara intentia de a pedepsi pe cineva, din simpla dorinta de a afla adevarul. (D.C.T., L.P.) Va prezentam, in continuare, numele care vor fi incluse in viitoarea solicitare catre CNSAS: Ioan Talpes - consilier prezidential; Simona Miculescu - consilier prezidential; Gheorghe Zaman - consilier prezidential; Mihai Constantinescu - consilier prezidential; George Cojocaru - presedintele Camerei de Comert si Industrie a Romaniei; Cozmin Gusa - secretar general al PDSR; Laurentiu Popescu - rectorul Universitatii de Medicina si Farmacie "Carol Davila"; Roxana Teodorescu - directorul Muzeului National de Arta. Conform Legii nr. 187/1999, pe lista vor fi trecuti si toti membrii Academiei. Totodata, vom solicita si verificarea poetului Ioan Muresan si a deputatului PRM Leonida Lari. Acestia din urma ne-au contactat la redactie si au solicitat benevol sa fie trecuti pe lista. Reactii la cald Prof. dr. Mircea Cinteza, presedintele Colegiului Medicilor din Romania: "N-am avut niciodata de-a face cu Securitatea, nu m-a vizitat niciodata nici un securist si nu am de ce sa-mi fac probleme. In ceea ce priveste initiativa dvs., consider ca este bine Prof. Ioan Mihailescu - rector la Universitatea Bucuresti : "Nu imi e teama deloc. Mi se pare ca se consuma timp degeaba, dar nu au decit sa ceara cite informatii doresc despre Monica Macovei, avocat si expert al Consiliului Europei: "Mi se pare hazliu sa se ceara verificarea mea, in conditiile in care am redactat impreuna cu Ticu Dumitrescu proiectul de lege a accesului la propriul dosar, depus in 1997 in parlament. Presa are dreptul in baza legii sa ceara informatii privind colaborarea unor persoane cu fosta Securitate ca politie politica si trebuie permanent sa-si exercite acest drept". (C.L.) Corina Cretu, purtator de cuvint al Administratiei Prezidentiale : "Am vazut ca se solicita publicarea mai multor dosare, inclusiv a unor consilieri prezidentiali. Pentru ca am fost direct vizata de articolul din «Evenimentul zilei» nu am nimic impotriva. Raspunderea finantarii CNSAS revine guvernului. Nu stiu care sint criteriile dupa care s-au facut aceste selectii. Urmaresc polemicile. S-au exprimat puncte de vedere pro si contra, care trebuie luate in considerare. Personal nu am nici un complex, la revolutie aveam 22 de ani". (C. O.) Generalul de corp de armata Gheorghe Rotaru, seful Directiei Generale de Informatii a Apararii (DGIA), ne-a declarat: "Nu am nimic de ascuns".(A.G.) Eugen Mihaiescu, consilier la Administratia Prezidentiala: "Cum sa ma deranjeze, ba chiar deloc nu ma deranjeaza. Sa imi caute la dosar bine de tot, poate gasesc si ce am facut eu impotriva lui Ceausescu. Sa caute bine pe toata lumea, nu am nimic impotriva pentru ca ma simt foarte curat".(C.S.) Generalul Toma Zaharia, secretar de stat si prim-adjunct al ministrului de interne: "E o aberatie. Sint ofiter al politiei din 1973. N-am avut nici un fel de legaturi cu fosta Securitate, nu am fost securist. In momentul in care am avut functii de conducere in politie am colaborat cu aceasta structura, dar numai pe competente comune pentru solutionarea unor cazuri. Nicidecum in sensul la care va referiti dumneavoastra".(A.G.) Opinii parlamentare Demersul "Evenimentului zilei" i-a lasat "reci" pe parlamentari. De fapt, cei mai multi dintre ei nici macar nu stiau de acesta. Intrebati direct ce parere au, prima reactie a alesilor poporului era un "aaaa" prelung. Totusi, ei considera ca aceasta initiativa este foarte buna. Ervin Szekely, deputat UDMR: "Este o campanie buna si laudabila, ca daca nu au facut ei publica relatia cu fosta Securitate, sa o faceti dvs. De aici putem cladi ceva. Ca principiu, oricine care isi asuma o raspundere publica este obligat sa clarifice trecutul lui Alexandru Sassu, deputat PD: "Este un demers potrivit. Atita vreme cit legea permite si exista semne de intrebare asupra celor pe care i-ati cerut, este absolut potrivit, legal si fara Andrei Chiliman, deputat PNL : "Atita vreme cit exista o lege, exista o institutie, este absolut normal ca toate aceste lucruri sa se faca cu respectarea prevederilor legale si sa se stie cine ce a Tudor Marcu, deputat PRM: "Demersul este legal. Dar daca veniti cu astfel de propuneri acum, ele bulverseaza activitatea CNSAS. Sa fie lasati sa-si faca treaba ca oricum or sa ajunga si la personalitatile publice carora le cereti dvs. Ion Honcescu, senator PDSR: "In primul rind, prima mea observatie este aceea ca nu ati trecut si numele meu. Mi se pare corect un astfel de demers, sa stim fiecare ce a fost si ce a facut si cum se prezinta acum. Totusi, constat ca numele meu este prea putin Mihail Lupoi, senator PRM : "Cereti-l si pe al meu. Orice incercare de a face publice dosarele unor personalitati n-are nimic rau in ea, cu atit mai mult cu cit lumea trebuie sa stie si pe cine a ales. Daca este lipsita de malitiozitate, aceasta initiativa Paul Pacuraru, senator PNL: "Cred ca este corecta si pozitiva initiativa ziarului. Cred ca in conditiile actuale legea este functionala, CNSAS isi poate face datoria fata de orice persoana publica sau orice persoana din societatea civila". TEODORA GEORGESCU MIHAELA CONSTANTINESCU Vocea strazii Bogdan Cioc, 24 de ani, student: "Avem dreptul sa stim cine ne conduce, sa fim informati despre trecutul acestor persoane. Banuiesc ca in toate regimurile care s-au succedat dupa 1989 incoace au fost oamenii la virf care au fost interesati sa nu se afle anumite Virgil Iosif, 40 de ani, dulgher: "Cei care sint la putere acum sint fosti comunisti care nu au nici un interes sa le stim trecutul. Daca s-ar afla cine a colaborat si cine nu, i-ar afecta in Sever C., 73 de ani, pensionar: " Eu cred ca este absolut necesar sa stim ce interese au avut sa colaboreze cu Securitatea. In cazul in care si-a urmarit intersele personale, trebuie sa fie cunoscuti si sa fie izolati de functiile de Laura Pricop, 20 de ani, studenta: "Nu cred ca o se afle ceva sau o sa se rezolve problema asta nici in urmatoarii 15 ani. Coruptia este prea mare, in special in PDSR, unde s-au infiltrat multi securisti. In fond, este bine sa stim cine si ce a facut, dar, Constantin Cujba, 60 de ani, pensionar: "E bine sa se stie cine a colaborat cu Securitatea ca sa aflam si noi cine din aparatul politienesc si securist ne-a chinuit atita timp. Oricum, multi dintre ei sint acum la conducere. GETA ROMAN CATALIN NISTOR Ion Iliescu nu are inca o parere Purtatorul de cuvint al Administratiei Prezidentiale, Corina Cretu, a declarat ieri ca presedintele Ion Iliescu, in ceea ce priveste demersul "Evenimentului zilei" privind publicarea dosarelor, "nu are nimic impotriva si e gata sa asculte toate punctele de vedere". "Nu e nici impotriva, nici pentru", a spus Cretu. Ea a aratat ca, "desi Iliescu are si a avut dreptul in toti acesti ani, nu a solicitat sa-si vada dosarul". Corina Cretu a amintit ca Iliescu a fost "urmarit de Securitate", dar "nu are astfel de animozitati". CRISTIAN OPREA Curtea Constitutionala a primit contestatia la Legea informatiilor clasificate Alexandru Sassu: "Aceasta politica a PDSR trebuie oprita" Legea privind informatiile clasificate a fost ieri atacata la Curtea Constitutionala de catre PD, PNL si UDMR. Potrivit sesizarii facute de 62 de deputati, legea depaseste cadrul constitutional si al fidelitatii fata de tara, restringe dreptul fundamental la accesul liber la informatie. Presedintele PNL, Valeriu Stoica, a declarat ca aceasta lege "permite in mod inadmisibil guvernului" sa incadreze informatiile secret de stat in clasele de securitate si sa declasifice unele informatii. Deputatii celor trei partide mai protesteaza si fata de atributiile ce-i revin, prin aceasta lege, SRI. Astfel, ei considera ca SRI dispune de "dreptul discretionar de a stabili persoanele care au dreptul la informatii secrete, inclusiv demnitarii". Liderul grupului parlamentar PD, Alexandru Sassu, a acuzat ieri PDSR ca vrea sa controleze mass-media prin schimbarea CNA, prin introducerea de catre guvern a amendamentelor in plenul parlamentului si prin neglijarea unor institutii cum ar fi CNSAS. "Aceasta politica a PDSR trebuie oprita, pentru ca altfel toate libertatile cistigate dupa 1989 vor fi duse pe apa simbetei", a declarat Alexandru Sassu. Daca Curtea Constitutionala accepta contestatia, legea este retrimisa parlamentului, care poate respinge obiectia de neconstitutionalitate cu voturile a cel putin doua treimi din numarul fiecarei Camere. TEODORA GEORGESCU Continua presiunile asupra actului de justitie Madalin Voicu, avocatul lui Fane Spoitoru PDSR a inceput o campanie pentru eliberarea unor infractori. Dupa ce senatorul PDSR Adrian Paunescu a cerut rejudecarea procesului lui Miron Cozma, pentru ca i s-a parut ca pedeapsa primita este prea mare, a venit rindul unui alt parlamentar PDSR, liderul minoritatii rromilor, deputatul Madalin Voicu, sa militeze pentru redeschiderea unui alt dosar. "Se cuvine si se justifica redeschiderea, analizarea si finalizarea in cel mai scurt timp a dosarului Ion Titisor (Fane Spoitoru)", se arata intr-un comunicat semnat de Voicu. Liderul rromilor considera ca Fane Spoitoru nu poate suporta detentia avind sanatatea precara. In plus, Madalin Voicu crede ca Fane Spoitoru, care a taiat cu sabia un politist, "nu reprezinta un pericol public". Si pentru ca in detentie el este "respectat si temut", Voicu sustine ca, in libertate, Spoitoru "ar putea avea alt control asupra celor care comit infractiuni". Cu alte cuvinte, ar putea sa se substituie politiei. LUCIAN PURCAREANU Pentru candidatura proprie la sefia PD, Simona Marinescu isi face campanie in curte, la soare Ultimul intrat in cursa pentru presedintia PD, Simona Marinescu, refuza sa faca declaratii referitoare la candidatura sa. Asa ca, ieri, dupa conferinta pe teme sociale pe care a sustinut-o in sala de sedinta, Simona Marinescu a iesit in curte, la soare, urmata de un lung sir de ziaristi. Prima "statie" s-a facut in holul central, la baza treptelor care duc la etaj, unde e biroul presedintelui. "Nu, nu in sediu", spune Simona Marinescu. Grupul de ziaristi, care cu carnetele in miini, care cu microfoanele intinse, care cu videocamerele pe umar, se mai deplaseaza compact citiva pasi. Urmeaza a doua "statie": in fata usii de acces, dar inauntru. "Haideti afara, va rog!", apeleaza Simona Marinescu. "Ce faceam daca ploua?", intrebam noi. "Va luam in masina mea, pe rind", gaseste, glumind, o solutie. Stabiliti, in sfirsit, in curtea din Modrogan, ascultam declaratiile Simonei Marinescu, cu ochii mijiti din cauza soarelui puternic. "Motiunea mea va fi gata la sfirsitul acestei saptamini, dupa care voi purta primele discutii pe text. Am deja cele 35 de semnaturi cerute de statut, care apartin, in special, colegilor din organizatiile judetene", a spus ultimul candidat la sefia PD, care este convins insa ca nu va fi cel din urma. Simona Marinescu trebuie sa obtina sprijinul a inca 160 de membri ai Consiliului de Coordonare National al PD, ea neagreind solutia unei jumatati din organizatiile judetene, care face referire la "prezumata democratie din statutul elaborat cind nu se credea ca se va ajunge la mai multi candidati la presedintia partidului". NARCISA IORGA Bref Senatorii UDMR si-au luat liber de Ziua Ungariei Senatorii UDMR si-au luat liber ieri, de ziua nationala a Ungariei. Presedintele Senatului, Nicolae Vacaroiu, a recunoscut ca udemeristii au cerut zi libera si le-a fost acordata pentru ca fiecare senator beneficiaza de opt zile libere pe durata unei sesiuni. "Nu mi-au solicitat pentru asa ceva (n.r. - pentru Ziua Ungariei), ci pentru anumite actiuni politice din teritoriu", a spus Nicolae Vacaroiu. (N.I.) Ambasada SUA ajuta victimele inundatiilor Ambasada SUA la Bucuresti doneaza 25 de mii de dolari pentru victimele inundatiilor din Romania. Banii sint destinati celor mai afectate zone: Maramures, Bistrita-Nasaud si Cluj si vor fi folositi pentru cumpararea si distribuirea de alimente si bunuri de stricta necesitate. Distribuirea va fi facuta de catre Organizatia Internationala pentru Caritatea Crestin Ortodoxa. Suma de 25 de mii de dolari reprezinta maximum de bani pe care Guvernul SUA il acorda pentru asistenta umanitara de urgenta. (T.G.) Guvernul, solicitat sa supravegheze maladia Creutzfeld-Jakob Guvernului Romaniei i s-a recomandat de catre Comitetul Ministrilor al Consiliului Europei sa instaleze un sistem centralizat de supraveghere a maladiei Creutzfeld-Jakob (forma umana a bolii vacii nebune) si un sistem de urmarire a donatiilor de singe. De asemenea, autoritatile de la Bucuresti trebuie sa puna la punct si sa lanseze "cit mai repede posibil" un test specific pentru depistarea bolii vacii nebune la om. (T.G.) Legea administratiei publice locale, contestata la Curtea Constitutionala Un grup de 73 de deputati PRM si unul PDSR, Vlad Adrian Casuneanu, au sesizat ieri Curtea Constitutionala in legatura cu Legea administratiei publice locale. Semnatarii considera ca o serie de prevederi ale legii sint neconstitutionale, printre ele si cea care permite minoritatilor nationale sa isi foloseasca limba materna, crezind ca acest lucru face din limba maghiara limba oficiala a statului.(L.P.) PRM Botosani a pierdut procesul cu presa Organizatia PRM Botosani a pierdut procesul intentat cotidianului local "Monitorul de Botosani" la sfirsitul anului trecut, ca urmare a publicarii inaintea celui de-al doilea tur al alegerilor prezidentiale a unui articol privind injunghierea in campania electorala a unui membru PD care lipea afise electorale de catre un presupus simpatizant al Partidului Romania Mare. O instanta a Tribunalului Botosani a pronuntat ieri, inca de la primul termen al procesului, sentinta, scotind din culpa ziarul botosanean pe considerentul ca PRM Botosani, prin persoana presedintelui organizatiei judetene, Dorin Ciustea, nu avea nici un motiv sa se considere lezat de publicarea respectivului articol, care trata un incident petrecut in judetul Gorj. (D.B.) Aristotel Cancescu: "Basescu si-a dat mina cu gunoaiele din partid" Presedintele Consiliului Judetean Brasov, fostul senator Aristotel Cancescu, a declarat, joi, ca isi va da demisia din PD daca Traian Basescu va fi ales presedinte al acestei organizatii. Cancescu a afirmat ca "razboiul din PD capata conotatii urite" si ca "exista un risc foarte mare ca partidul sa intre in disolutie". "Nu-mi place ca Basescu a dat mina cu gunoaiele din partid ca sa-l inlature pe Petre Roman", a explicat presedintele CJ Brasov. El a adaugat ca nu poate sa dea nume, dar se refera la acele persoane din PD care, atunci cind au ocupat functii, au reusit sa scada credibilitatea partidului. (C.C.) [17][pl.dll?rid=expresro] 