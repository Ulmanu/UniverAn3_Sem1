 Wayne Gretzky: "Mi-l voi imagina toata viata pe Ace luptindu-se cu teroristii" Canadianul Wayne Gretzky, fosta glorie din NHL si a hocheiului mondial, a evocat ieri memoria lui Garnet "Ace" Bailey, fostul sau coechipier de la Edmonton Oilers, cel care s-a aflat in avionul care a lovit al doilea turn geaman de la World Trade Center din New York. "Ace intotdeauna obisnuia sa rida de mine in deplasari pentru ca mie imi era o frica ingrozitoare de calatoria cu avionul. Am devenit buni prieteni. Am calatorit impreuna in Europa. Acum, din pacate, marele meu cosmar a devenit realitate pentru el", a declarat cel supranumit "The Saint". Gretzky e de parere ca Bailey a jucat un rol important in devenirea sa ca sportiv, luindu-l sub protectia sa in anul in care au evoluat impreuna la Edmonton. Marele hocheist a mai spus ca "stiam de la Garnet ca tinarul Mark Bavis, care s-a aflat impreuna cu el in acel avion blestemat, este un foarte bun descoperitor de talente. Ace, idolul lui Bavis, ii prevedea acestuia un viitor stralucit". Apoi a incheiat: "Mi-l voi imagina intotdeauna pe Ace ridicindu-se de pe locul sau din avion si luptindu-se cu acei indivizi. Toata viata voi fi convins ca el a luptat pina la sfirsit", releva CNN. MARGARIT BANUTA Rachita si Patrascu au trecut pe linga o catastrofa aviatica "Am vazut ca s-a oprit elicea" Formatia bulgara de fotbal Litex Loveci, la care evolueaza si jucatorii romani Valeriu Rachita si Bogdan Patrascu, a fost la un pas de o tragedie. La fel ca multe alte echipe implicate in turul intii al Cupei UEFA, Litex a apucat sa plece spre locul de desfasurare a mansei tur, in cazul bulgarilor, Bratislava. La 30 de minute de la decolare, "zarzavagiii" au aflat despre comunicatul UEFA cu privire la aminarea partidelor. Elevii lui Dimitar Penev si-au continuat drumul pina la Bratislava, au parasit aeroportul pentru a minca, dupa care s-au urcat la bordul batrinei aeronave sovietice AN 24 si au plecat spre Sofia. Drumul de intoarcere a fost de cosmar, dupa ce, cu aproximativ 25 de minute inaintea aterizarii pe aeroportul din capitala Bulgariei, la ora 17.30, unul din cele doua motoare ale avionului s-a oprit si nu a mai vrut sa functioneze. Gancev l-a premiat cu 2.000 de dolari pe pilot Delegatia celor din Loveci, in fruntea careia s-a aflat Grisa Gancev, patronul clubului si unul dintre cei mai bogati oameni de la sud de Dunare, a intrat in panica. Cu doar un singur propulsor, si acela ambalat la maximum, pentru a-l suplini pe cel defect, aeronava si-a continuat zborul. Gancev a intrat in cabina pilotilor pentru a-i intreba pe acestia despre situatia creata. "Ajungem cu bine la Sofia, va promitem", a spus echipajul. Albi la fata, rugindu-se fiecare pe limba sa, fotbalistii din Loveci au suportat greu restul drumului, iar la aterizare si-au dat friu liber emotiilor. "Acum, la o zi dupa cele intimplate, facem haz de necaz", marturisea Vivi Rachita, " dar numai noi stim prin ce am trecut. Ne-am speriat cumplit, mai ales ca eu si Bogdan Patrascu priveam in momentul acela pe fereastra. Am vazut ca s-a oprit elicea motorului, iar viteza avionului s-a redus brusc. Nu stiam exact ce va urma, cu toate ca echipajul ne-a linistit, dar pina la urma totul a fost bine". "Am inghetat de spaima" "A fost ceva cumplit, groaznic. Am inghetat de spaima", a declarat dupa aterizare Anghel Boncev, directorul executiv de la Litex. Intre timp, avertizate de cele intimplate, autoritatile de la sol au luat toate masurile pentru prevenirea unei catastrofe. Pe aeroportul din Sofia si-au facut aparitia mai multe masini ale politiei bulgare si ale pompierilor. Fericit de deznodamintul aventurii, Grisa Gancev a oferit o suma considerabila, circa 2.000 de dolari, pilotului aeronavei. "Merita din plin acesti bani si recunostinta noastra vesnica", a aprecit magnatul. SILVIU TANASE ADI DOBRE Marin Barbu, la catedra O revista americana scrie despre antrenamentele Petrolului Ploiesti! Revista bilunara "Antrenamente de clasa mondiala", care apare in Statele Unite ale Americii, prezinta metodele de pregatire ale mai multor echipe de club si nationale puternice. Antrenorii americani de soccer pot invata astfel de la termeni uzuali de genul a suta, a transforma, pasa, posesie, combinatii de atac, diagonale, pina la scheme complexe de joc. Printre articolele publicate de "Antrenamente de clasa mondiala" se gasesc si metode de pregatire ale unor echipe considerate de top. Din pregatirea celebrei formatii engleze Manchester United, antrenorii americani isi pot insusi "antrenamente complexe incluzind incalzirea, jocurile scoala si contraatacurile in doi". Surprinzator, a doua echipa pusa sub lupa celor de la "Antrenamente de clasa mondiala", inaintea nationalei de fotbal a Braziliei si a echipelor de club FC Liverpool sau Boca Juniors, este Petrolul Ploiesti. "Jucatorii acestei echipe din prima divizie romaneasca", dezvaluie bilunarul, "impartasesc experienta lor de la antrenamente, atunci cind exerseaza ruperile de ritm". "Poate ne-au spionat din satelit" Marin Barbu, antrenorul "gazarilor", s-a aratat surprins de initiativa americanilor, simtindu-se in acelasi timp flatat. "Nu stiu daca oamenii au urmarit vreun antrenament al echipei noastre", marturiseste "Magiun". "Poate ne-au spionat prin satelit! Oricum, o veste ca asta nu poate decit sa ne bucure, ca mai aude lumea de noi si altfel, nu numai de rau. Accidental sau nu, sintem acolo, daca spuneti ca asa e, iar asta ne ambitioneaza", a mentionat tehnicianul, care tocmai exersa o schema tactica mai simpla - spalarea propriei masini. Adresa la care poate fi citita revista, www.worldclasscoaching. com, a fost deja vizitata de un tehnician roman, fostul international roman Anton Dobos. Internaut inrait, autodidactul Toni navigheaza zilnic citeva ore pentru a aprofunda ultimele noutati. "E prima oara cind am dat peste acest site", spune directorul tehnic de la Fulgerul Bragadiru. "Am ramas surprins sa gasesc Petrolul Ploiesti alaturi de nume celebre ale fotbalului mondial, dar m-am bucurat". ADI DOBRE Reculegere americana In America de Sud nu a fost perturbata desfasurarea competitiilor. Totusi, sportivii americani, acolo unde s-au aflat, au tinut momente de reculegere. Astfel, miercuri, la Lima, s-a disputat partida de fotbal dintre echipa americana Kansas City Wizards si peruanii de la Sporting Cristal, meci contind pentru Cupa Merconocorte. In imagine, jucatorii Francisco Gomez si Kerry Zavagnin, de la Wizards, pastreaza un minut de tacere in memoria victimelor facute de naucitoarele atacuri teroriste care s-au abatut asupra Statelor Unite ale Americii. (M.B.) UEFA va rambursa banii cheltuiti pe deplasarile la jocurile aminate Balcanicii, cei mai grabiti cu deconturile UEFA a anuntat ieri ca va rambursa sumele pe care unele cluburi europene le-au cheltuit pentru a se deplasa la jocurile din Liga Campionilor si Cupa UEFA, anulate de forul european in urma tragediei din SUA. "Acelor grupari care ne solicita, le vom deconta sumele pe care le-au cheltuit pentru deplasari. Nu vom da insa nici un ban suporterilor care au insotit aceste echipe, dar respectivele formatii pot decide pe cont propriu o despagubire a suporterilor cu banii pe care-i primesc de la noi", a declarat un oficial de la UEFA, citat de agentia "Onefootball". Cluburile care vor solicita rambursarea banilor vor fi obligate sa prezinte documente oficiale pentru fiecare dolar cheltuit. Cele mai grabite echipe in ceea ce priveste compensarea cheltuielilor sint cele din Balcani. Steaua Rosie Belgrad, Obilici Belgrad, Levski Sofia si Litex Loveci solicita sume cuprinse intre 35 si 70 de mii de dolari. In schimb, multe grupari importante din fotbalul european au anuntat ca nu vor solicita despagubiri, in semn de solidaritate cu evenimentele tragice de peste ocean. Chiar si in aceste conditii, UEFA va fi nevoita sa scoata din buzunar circa 7 milioane de dolari. "Steaua a "spart" 40.000 de dolari" Steaua si Rapid, cluburile romanesti care au apucat sa faca deplasarile in strainatate, la Zürich si, respectiv, la Paris, au anuntat ca intentioneaza sa ceara returnarea sumelor cheltuite. "Steaua a "spart" 35.000-40.000 de dolari cu plecarea asta in Elvetia. Nu este o suma exacta. Facem calculele si apoi trimitem tot decontul la UEFA", a spus Gigi Becali, principalul finantator al formatiei campioane. "Nu am facut inca un calcul al cheltuielilor. O sa vorbesc la "Ana Group", societatea care s-a ocupat de calatoria noastra, si am sa aflu citi bani au fost cheltuiti cu drumul dus-intors Bucuresti-Paris. Estimativ, "gaura" este de 25.000 de dolari. In citeva zile, vom trimite la UEFA documentatia necesara pentru rambursare", ne-a declarat ieri Constantin Zotta, vicepresedintele gruparii giulestene. SILVIU TANASE LAURENTIU CIORNEI Aminarea meciurilor de fotbal din Europa are la baza ratiuni economice Aminarea meciurilor din cupele europene, partide care erau programate miercuri si joi, a fost determinata si de ratiuni economice. UEFA a luat in calcul si faptul ca interesul televiziunilor, al sponsorilor si al cumparatorilor de spatii publicitare in timpul partidelor de fotbal a devenit mult mai mic, in comparatie cu evenimentele tragice petrecute in Statele Unite marti. Primul semnal in acest sens a fost dat inca din timpul transmisiilor de marti seara ale meciurilor din Liga Campionilor, acestea nefiind aminate din cauza timpului foarte scurt. Astfel, in Germania, canalul codat "Premiere" a transmis jocurile fara comentarii, iar RTL nu a difuzat decit rezumate. In Spania, transmisiile fotbalistice au fost mutate de pe primul canal al televiziunii nationale, pe al doilea. Cluburile au salutat masura forului fotbalistic european, emblematica fiind declaratia lui Xavier Perez, directorul general al clubului catalan FC Barcelona: "Toti eram in stare de soc, marti. Decizia UEFA a fost coerenta si justificata". Vaticanul critica forul fotbalistic european In schimb, cotidianul "Osservatore Romano", oficiosul Vaticanului, a criticat aspru decizia conducatorilor de la Nyon de a permite disputarea partidelor de marti. "In momentul in care lumea intreaga era expusa amenintarii terorismului, iar poporul american indoliat plingea, decizia de a se juca in acea seara a fost cel putin inoportuna. A existat chiar un spectator, pe stadionul din Istanbul (n.r. - "Ali Sami Yen", arena pe care Galatasaray a evoluat impotriva italienilor de la Lazio), care a fluierat in timpul minutului de reculegere tinut in memoria victimelor", si-a expus Vaticanul punctul de vedere. MARGARIT BANUTA Stoicikov a fost linga Pentagon! Hristo Stoicikov, cel mai mare fotbalist bulgar din toate timpurile, s-a aflat in timpul atacului terorist asupra Pentagonului foarte aproape de locul tragediei din Washington. "Cu o zi inainte, tocmai venisem din tara natala, iar in momentul caderii avionului asupra Pentagonului imi duceam cele doua fiice la colegiu. Sint impresionat de tot ce s-a intimplat. M-au sunat, plingind parintii, din Bulgaria. I-am linistit, spunindu-le ca totul este in regula. Sint convins ca Statele Unite ale Americii vor reactiona imediat si vor face dreptate", a declarat fosta glorie a fotbalului bulgar pentru cotidianul catalan "Sport". De asemenea, Stoicikov a considerat "normala si logica" decizia UEFA de aminare a partidelor de miercuri si joi din cupele europene.(D.N.) Antrenoare de gimnastica, victima teroristilor Mari-Rae Sopper, antrenoarea echipei de gimnastica a Universitatii din Santa Barbara (UCSB), se afla la bordul avionului care a lovit, marti, Pentagonul, se arata intr-o stire difuzata de CNN. Conducerea UCSB a renuntat, pe data de 10 august, la echipa de gimnastica, insa a decis ulterior, in urma rugamintilor unor sportivi, sa revina asupra acestei decizii si sa mentina echipa inca un an. Sopper a fost angajata ca antrenoare a echipei feminine de gimnastica in urma cu mai putin de doua saptamini. "Sintem efectiv socati si inspaimintati de ceea ce s-a intimplat. Gindurile noastre se indreapta spre familia ei. Mari-Rae era o persoana dinamica si entuziasta. E tragic ca viata ei a fost atit de scurta si atit de brusc curmata", a declarat Gary Cunningham, directorul sectiei sportive a Universitatii. (M.B.) NBA nu mai merge-n China Liga profesionista nord-americana de baschet (NBA) a anulat turneul demonstrativ pe care urma sa-l faca saptamina viitoare la Shanghai (China) si Taipei (Taiwan), din cauza atacurilor teroriste la care a fost supusa America marti dimineata. "Dupa tragicele evenimente din SUA, NBA nu mai este capabila sa intreprinda turneul "Nike World" si le multumeste fanilor chinezi pentru intelegerea de care au dat dovada", se arata intr-o declaratie oficiala. Initial, o echipa cu vedete din baschetul profesionist american, printre care Gary Payton (Seattle SuperSonics) si Ray Allen (Milwaukee Bucks), trebuia sa infrunte la Shanghai, pe 16 septembrie, o formatie chineza condusa de Wang Zhizhi (Dallas Mavericks) si Yao Ming, o viitoare achizitie a unui club din NBA. Revansa confruntarii era programata trei zile mai tirziu, in capitala Taiwanului.(M.B.) Hakkinen se lasa Mika Hakkinen va pune capat carierei de pilot de Formula 1 la finele acestui sezon, a anuntat Jurgen Hubbert, directorul Mercedes, intr-un interviu acordat cotidianului german "Bild". Decizia de retragere va fi facuta publica de finlandez in cursul weekend-ului, cu prilejul Marelui Premiu al Italiei, de la Monza. "Mika este obosit si nu se mai gindeste la curse, ci la familie", a apreciat Hubbert. El a mai dezvaluit ca, initial, Mika dorea sa ia un an de pauza, insa a revenit asupra ideii si a decis sa se retraga definitiv. In sprijinul acestei ipoteze vine si o recenta declaratie a sotiei lui Hakkinen, Erja: "Mika a cistigat doua titluri mondiale, nu mai are nimic de demonstrat". (S.T.) [25][pl.dll?rid=expresro] 