 Alin Stoica ramine pe peron Despre faza secunda a grupelor din Liga Campionilor la fotbal se poate vorbi la trecut. Primele doua clasate din fiecare grupa merg in sferturile de finala, tragere la sorti care va avea loc astazi, la Geneva. In Grupa C, Bayern a dispus cu 1-0 de Arsenal, miercuri seara, intr-o partida destul de slaba. Giovanne Elber i-a linistit pe suporterii de pe "Olympiastadion" si i-a facut pe fanii englezi sa stea cu gindul la partida de la Moscova. In capitala Rusiei, Spartak a terminat la egalitate si nu le-a permis francezilor sa se califice in "sferturi". Daca Lyon s-ar fi impus pe stadionul "Lujnii", Arsenal ar fi putut urmari desfasurarea ulterioara a competitiei pe micul ecran. In cealalta grupa, lucrurile erau clarificate de mai mult timp. Real si Leeds aveau in buzunar biletele pentru faza urmatoare a Ligii Campionilor. Anderlecht Bruxelles, cu Alin Stoica titular, inlocuit cu Dindane in minutul 83, a reusit o victorie de palmares impotriva spaniolilor de la Real Madrid, cea mai in forma echipa a momentului in Europa. E adevarat ca oaspetii au aliniat o echipa de rezerve, insa belgienii au avut un final debordant. Stoica a avut o evolutie buna, reusind citeva pase inteligente pentru coechipierii sai. Leeds United si Lazio Roma au oferit un adevarat spectacol fotbalistic, cu sase goluri. DANIEL NAZARE Grupa C Spartak Moscova - Olympique Lyon 1-1 (1-0). Au marcat: Parfionov (min. 4 - din penalty) / Sonny Anderson (min. 68 - din penalty); Bayern München - Arsenal Londra 1-0 (1-0). Elber (min. 10) 1. BAYERN 6 4 1 1 8-5 13p 2. ARSENAL 6 2 2 2 8-8 8p 3. Lyon 6 2 2 2 8-4 8p 4. Spartak 6 1 1 4 5-10 4p Grupa D Leeds United - Lazio Roma 3-3 (2-2). Bowyer (min. 27), Wilcox (min. 43), Viduka (min. 62) / Ravanelli (min. 21), Mihajlovici (min. 29 - din penalty si 90); Anderlecht Bruxelles - Real Madrid 2-0 (0-0). Dindane (min. 85), Goor (min. 89) 1. REAL 6 4 1 1 14-9 13p 2. LEEDS 6 3 1 2 12-10 10p 3. Anderlecht 6 2 0 4 7-12 6p 4. Lazio 6 1 2 3 9-11 5p Potrivit presei spaniole si celei italiene, UEFA ar putea elimina Galata din Liga Campionilor! Presa italiana si cea spaniola avanseaza ideea ca echipa de fotbal Galatasaray Istanbul ar putea fi depunctata in urma incidentelor provocate de fanii turci pe stadionul "Parc des Princes", la partida cu Paris Saint Germain, pierduta de "ros-galbeni" cu 2-0. Comisia de Control si Disciplina a UEFA va lua o hotarire miercuri, 21 martie. "Surse ale forului european spun ca Galatasaray va fi sanctionata cu pierderea citorva puncte, ceea ce ar echivala cu accederea milanezilor in turul urmator (le convine italienilor, pentru ca finala se va juca chiar pe «San Siro»). De asemenea, sint voci care sustin ca stadionul «Ali Sami Yen» ar putea fi inchis", scrie cotidianul spaniol "As", in numarul sau de ieri. In articolul din publicatia madrilena se amintesc scandalurile generate de fanii turci in ultimul timp si faptul ca, de data aceasta, UEFA va taia in carne vie. "In urma cu un an, suporterii Galatei au semanat teroare in Europa: semifinalele din Cupa UEFA cu Leeds (doi fani englezi injunghiati la Istanbul), conflicte inaintea finalei cu Arsenal si diverse probleme la Supercupa Europei, in confruntarea cu Real Madrid. Si acum, la Paris", se arata in publicatia respectiva. Lucescu: "Se cred o rasa superioara" Mircea Lucescu, antrenorul echipei Galatasaray Istanbul, a inceput sa rida atunci cind a aflat despre aceste speculatii. "Nu-i adevarat. Trebuie mentionat faptul ca fanii francezi i-au atacat pe cei turci. Masurile de securitate si fortele de ordine erau ale francezilor. Inseamna ca nu si-au facut datoria, nu? Toate ziarele si posturile de televiziune au aratat acest lucru. Nu ma mira atitudinea italienilor. Ei au aruncat acest zvon si, probabil, a fost preluat de presa spaniola", a afirmat Lucescu, primul antrenor care a calificat o echipa din Tara Semilunei in sferturile de finala ale Ligii Campionilor. Tehnicianul roman pune eventualele sanctiuni pe seama faptului ca Turcia se afla, undeva, la marginea Europei. "Cei din Vest se cred o rasa superioara. Am jucat fotbal si am demonstrat ca am fost competitivi. Sintem din Orient si asta este explicatia pentru modul in care sintem tratati. Daca era vorba despre Romania, se intimpla acelasi lucru", a spus "Il Luce", convins ca sint doar zvonuri si ca nu se poate intimpla ca Galata sa nu evolueze in turul urmator. Teama de macel In ceea ce priveste tragerea la sorti, programata azi, Mircea Lucescu a spus ca nu are emotii. "Vom da piept cu Real Madrid, Valencia sau Bayern München. Despre valoarea fotbalului spaniol ne-am dat seama, iar nemtii formeaza o grupare redutabila. Cu oricine am juca, vom demonstra ca n-am ajuns intimplator in aceasta faza a competitiei. Marea mea bucurie o reprezinta faptul ca nu putem juca impotriva englezilor. Fanii englezi ar dori sa se razbune pentru incidentele de acum un an, cind doi dintre ei au decedat pe strazile din Istanbul. Iesea un macel si nu era bine", a concluzionat Lucescu. DANIEL NAZARE Nemteanu va fi externat Fotbalistul Mihai Nemteanu urmeaza sa fie externat, la sfirsitul acestei saptamini, de la Spitalul de Urgenta Floreasca, dupa ce duminica dupa-amiaza a fost operat la tibie si peroneu. Conducerea Ceahlaului intentioneaza sa-i plateasca internationalului de tineret, care a implinit ieri 22 de ani, toate primele de joc pe perioada cit va sta in afara gazonului. Oficialii pietreni au facut demersuri pentru ca mijlocasul Dumitru Botez, accidentat si el de mai mult timp, si Mihai Nemteanu sa primeasca bani de pe urma asigurarilor medicale. (D.C.) Simionii o dau cotita Pugilistii Dorel si Marian Simion au solicitat ieri Federatiei Romane de Box sa le permita disputarea unor meciuri de selectie. "Vrem sa demonstram ca sintem cei mai buni boxeri din tara. Nu are cine sa ne stea in fata, nici aici, nici in lume. Nu am participat la Cupa Romaniei (n.r. - competitie care a fost socotita principalul criteriu de selectie pentru Campionatul Mondial) pentru ca, daca mergeam acolo, dadeam de doua ori din miini si adversarii aruncau prosopul. Daca nu sintem considerati valorosi, sa organizeze federatia meciuri directe intre noi si cei care vor sa ne ia locul", spun fratii, care sint considerati de tatal lor, Gheorghe Simion, drept un "bun national". Exclusi din lot pentru ca nu au respectat deciziile Biroului Federal al FR Box, Simionii au anuntat ca sint pregatiti sa revina la lotul national, sub comanda antrenorului Francisc Vastag. Decizia lor a fost insa primita cu destula retinere de conducatorii boxului romanesc. (L.C.) Flick-flack Salvator cu Salvador Mihai Stoichita a obtinut, miercuri seara, prima victorie de cind a fost numit antrenor al echipei nationale a statului Panama, elevii sai cistigind cu 1-0 (1-0) partida amicala cu El Salvador. Meciul, disputat la Ciudad de Panama, a avut scop caritabil, banii rezultati din vinzarea biletelor, aproximativ 7.000 de dolari, fiind directionati spre cei care au avut de suferit in urma cutremurului care a lovit, luna trecuta, El Salvador. Unicul gol al meciului a fost marcat in minutul 9 de mijlocasul Mario Mendez, cu un sut superb, de la peste 30 de metri. "Timp de 60 de minute am stapinit jocul, dar pe final am cedat fizic si am trecut prin emotii", a declarat "Lippi". Oaspetii au reusit sa marcheze cind mai erau cinci minute de joc, dar golul lor a fost anulat pe motiv de ofsaid. Stilul ofensiv impus de tehnicianul roman n-a fost inca asimilat de fotbalistii panamezi care, scrie presa autohtona, au lasat spatii largi in defensiva. (S.T.) Gentile suna goarna Claudio Gentile, antrenorul echipei nationale de fotbal-tineret a Italiei, a anuntat lotul cu care va aborda partida de la Bucuresti, cu "tricolorii" lui Ion Moldovan, meci programat vineri, 23 martie, pe stadionul "Cotroceni". Fotbalistii pe care va miza Gentile sint urmatorii: Pelizzoli (Atalanta), Rossi (Venezia) - portari; Bellini (Atalanta), Bonera (Brescia), Troise (Napoli), Ferrari (Inter), Gamberini (Bologna), Castelli (Torino) - fundasi; Donati, Pinardi (ambii Atalanta), Marchionni (Empoli), Maresca (Bologna), Pirlo (Brescia), Vicari (Reggiana), Corrent, Campedelli (Salernitana), Colucci (Verona), Bocchetti (Napoli), Lucchini (Ternana) - mijlocasi; Gilardino, Bonazzoli (ambii Verona), Cipriani (Bologna), Colombo (Torino) si Cassano (Bari) - atacanti. (S.T.) Iftodi pune gaz pe foc Daniel Iftodi, fotbalist rapidist care a evoluat la Dinamo in sezonul trecut, nu doreste ca o eventuala victorie a gruparii de sub Grant sa fie socotita drept o razbunare. "Vreau doar sa cistigam. Nu ma intereseaza sa le dam multe. Vreau doar punctele care ne-ar mentine in cursa pentru titlu. Oricum, sintem mult mai buni decit ei daca stam sa comparam loturile. La Dinamo am multi prieteni. De fapt, cu toti elevii lui Cornel Dinu sint in relatii de buna amicitie. Cred ca echipa care va inscrie prima va invinge", a spus cel supranumit "Piticul pervers". In momentul in care aude insa de conducerea administrativa a gruparii din Sos. Stefan cel Mare, Iftodi ia foc. "Pe ei as vrea sa ma razbun cu virf si indesat. Nu si-au achitat nici pina acum, desi a trecut aproape un an, o datorie de 25.000 de dolari". Ieri s-a hotarit ca tulceanul, care este campion al Romaniei cu Steaua, Rapid si Dinamo, sa nu joace in derby-ul programat duminica, in Giulesti. "Ma doare piciorul, nu merita sa fortez. Poate o sa joc o repriza in meciul echipelor de tineret", a mai spus Iftodi. (L.C.) Didi se intoarce Daniel Prodan nu a cazut la intelegere cu managerul echipei Aston Villa, John Gregory, iar contractul intre cele doua parti nu a mai fost semnat. Astfel, internationalul nostru se va intoarce astazi in tara, urmind, probabil, sa imbrace tot tricoul Rocarului pina la vara. Desi a trecut testul medical, pretentiile financiare ale jucatorului au fost considerate exagerate de englezi. Totusi, sansele ca Didi sa evolueze in Premier League nu sint definitiv compromise. Un "spion" al clubului Aston Villa va fi prezent la meciul Romania - Italia, iar in cazul in care Prodan va confirma, e posibila o noua runda de negocieri. (H.H.) Conform declaratiilor lui Vasile Ianul, Galeria "ciinilor rosii" a primit o caruta de bani In cea de-a doua "repriza" a audierii sale la Curtea Militara de Apel, Vasile Ianul, fostul presedinte de la FC Dinamo, a oferit instantei noi informatii legate de sumele de bani cheltuite in timpul mandatului sau, bani care n-au fost trecuti prin gestiunea clubului. Astfel, Ianul a relatat ca, la fiecare meci al echipei, membrii galeriei primeau bani pentru deplasare, cazare, bilete de intrare pe stadion, precum si mici sume drept "bani de buzunar". Pentru fiecare meci, aceste cheltuieli se ridicau, in medie, la 200 de dolari. In timpul celor patru ani in care el a condus FC Dinamo, doar pentru galerie s-au platit in total 150.000 de dolari, care nu au trecut prin gestiunea clubului. Ianul a mai mentionat in depozitia sa ca alte sume de bani au fost cheltuite ca indemnizatii de instalare pentru anumiti jucatori adusi la echipa. In aceeasi categorie a banilor cheltuiti fara sa fie trecuti in acte, Ianul a mai mentionat si comisionul de 60.000 de dolari oferit lui Mircea Petescu la "vinzarea" lui Selymes si a lui Dorinel Munteanu, bani cheltuiti pentru a li se face "intrarea" la Cercle Bruges. Dupa afirmatiile sale, la fel s-au cheltuit si cei 5.000 de dolari oferiti juniorilor de la Dinamo dupa ce au cistigat campionatul national in 1993, precum si cei 10.000 de dolari dati pentru Razvan Sabau, la intrarea acestuia in Academia Bolettieri. Toate aceste declaratii ale lui Ianul urmeaza sa fie confirmate sau infirmate de catre martorii propusi de el, care vor fi audiati pe parcursul procesului. Urmatorul termen a fost stabilit pentru data de 4 aprilie. VASILE SURCEL Viorel Anghelinei - suspendat Viorel Anghelinei, arbitrul partidei Petrolul-Rapid, disputata simbata in etapa a 16-a a Diviziei A la fotbal si incheiata cu scorul de 2-1 in favoarea oaspetilor, a fost suspendat ieri sase etape de Subcomisia de Disciplina a CCA. Galateanul s-a facut vinovat de neacordarea unui penalty si a unui gol valabil pentru Rapid, precum si de faptul ca a dictat un penalty gratuit in favoarea "feroviarilor". De asemenea, Sorin Boca, unul dintre arbitrii-asistenti ai aceleiasi intilniri, a fost retinut de la delegari pentru patru etape, in dreptul sau fiind contabilizata semnalizarea eronata a unui ofsaid pentru care a fost anulat golul giulestenilor. Subcomisia de Disciplina condusa de Francisc Kollosi i-a judecat si pe doi dintre "cavalerii fluierului" care i-au "executat" pe ardelenii de la Gaz Metan Medias in meciul de la Piatra Neamt, cu Ceahlaul. Desi fusese "acoperit" de observatorul Valentin Alexandru, care-i daduse nota 7, "asistentul" Constantin Safta a fost chemat la judecata in urma sesizarilor din presa. El a incasat o sanctiune de doua etape, deoarece in minutul 87 al intilnirii Ceahlaul-Gaz Metan (scorul final a fost 1-1) l-a oprit pe Somfalean, de la oaspeti, dintr-un contraatac foarte periculos. Nici "centralul" Marian Dorobantu nu a scapat. Pentru maniera neconvingatoare in care a condus intilnirea, arbitrul din Rimnicu-Sarat a fost suspendat doua etape. Informatiile ne-au fost furnizate de surse autorizate din interiorul CCA. In ciuda promisiunilor ca toate deciziile si actiunile CCA vor fi cunoscute de opinia publica, presedintele forului, Nicolae Grigorescu, a actionat in directia instituirii unei legi a tacerii. Trecerea "la secret" a sanctiunilor primite de arbitri favorizeaza musamalizarea erorilor, precum si intetirea presiunilor facute de presedintii de cluburi, care pot "lucra" feriti de ochii opiniei publice. ADI DOBRE, MATEI UDREA Petrolul ii promite Stelei o papara zdravana "Luati-va iaurt, sa aveti in ce sufla!" Victor Rosca, antrenorul principal al echipei de fotbal Petrolul Ploiesti, si-a strins "lupii", ieri dupa-amiaza, in cantonamentul din padurea de la Cringu lui Bot. Trei fotbalisti ai "gazarilor", veniti la echipa cu doar citeva zile inainte de startul returului, Mozacu, Ghita si Preda au efectuat in aceasta saptamina vizita medicala. Falemi, fost jucator al Petrolului, a declarat ironic, in urma cu doua zile, ca le va face oaspetilor cinste cu o bere dupa meciul de duminica, drept consolare pentru ca au luat bataie. Falemi a mai spus ca, in plus, le va oferi petrolistilor si putin laptic pentru ca acestia sa mai creasca. Ciprian Mozacu nu a rezistat tentatiei de a-i raspunde. El i-a transmis lui Falemi un mesaj prin care il instiinta pe acesta "sa aiba grija, ca laptele e cam scump". Mozacu i-a mai reamintit stelistului de rezultatele consemnate de-a lungul ultimelor trei sezoane in Ghencea: "Mai bine v-ati cumpara iaurt, ca sa aveti in ce sufla!". ADI DOBRE "Posh" se simte bine intre mijlocasi Doamna Beckham era topita dupa Giggs Victoria Adams, sotia lui David Beckham, mijlocasul dreapta al echipei engleze de fotbal Manchester United, a marturisit ca, inainte de a se indragosti de actualul partener de viata, l-a iubit pe Ryan Giggs. Galezul Giggs este coechipier cu David la United si joaca pe postul de mijlocas stinga. Aceasta taina a Victoriei a fost dezvaluita intr-un filmulet TV despre vietile vedetelor din grupul pop britanic "Spice Girls", care mai are acum doar trei componente, dupa plecarile lui Geri Halliwell (Ginger Spice) si Melanie Chisholm (Mel C sau Sporty Spice). Cintaretele au facut tot posibilul ca difuzarea acestei productii sa fie interzisa. Filmata in 1994, pelicula o infatiseaza pe "Posh Spice" povestind cit de tare era "cazuta in cap" dupa Ryan Giggs, fotbalist care pe-atunci era rege pe "Old Trafford", in timp ce Beckham era doar un pusti care crestea in umbra marelui galez. De altfel, la 20 de ani, Giggs era unul dintre zdrobitorii de inimi ai Regatului si avea lumea la picioare. Trei ani mai tirziu, in 1997, Victoria a simtit ca pasiunea pentru Ryan s-a dus, pentru a-i face loc in inima noului "baiat de aur" crescut de Sir Alex Ferguson, nimeni altul decit David Beckham. Culmea ironiei, la prima intilnire cu David, Victoria a fost insotita de cuplul Mel C - Giggs. MARGARIT BANUTA La o zi dupa ce a semnat, pentru 450.000 de dolari, cu Al-Ain, Generalul a primit o oferta de 800.000 de dolari! Anghel Iordanescu si-a aminat plecarea la Dubai cu inca o saptamina. Cel mai bun antrenor roman al secolului a semnat, in urma cu zece zile, un precontract cu formatia Al-Ain, campioana Emiratelor Arabe Unite, intelegere care va dura sase luni. El va fi secondat de Grigore Sichitiu, fost presedinte la UFC Rapid, si de Vasile Iordache, portar al Stelei si al echipei nationale a Romaniei in anii '80. Potrivit contractului, Puiu urma sa primeasca un salariu de 450.000 de dolari. La o zi dupa semnarea angajamentului, generalul a fost contactat de gruparea saudita Al-Ahli Jeddah, al carei presedinte i-a facut o oferta senzationala, 800.000 de dolari pentru aceeasi perioada! Revenit in Romania, Iordanescu se afla intr-o mare dilema, nestiind carei oferte sa-i dea curs. Framintarile sale au facut obiectul unui consiliu de familie, sotia, Valeria, sfatuindu-l sa dea curs primei oferte, cea venita de la Al-Ain. "Sauditii au oferit o suma foarte tentanta, dar primul cuvint conteaza", a spus sotia fostului antrenor al "tricolorilor". Generalul are la dispozitie doar o saptamina de gindire, dupa care ar trebui sa se prezinte in Emirate pentru a-si onora contractul cu Al-Ain. De mentionat ca, in urma cu un an, Puiu a mai pregatit o echipa saudita, Al-Hilal, tot in tandem cu Sichitiu, un bun cunoscator al limbii si al culturii arabe. In acest moment, Al-Ahli se afla pe primul loc in prima divizie saudita, iar Al-Hilal ocupa pozitia a treia, la 11 puncte de lider. ADI DOBRE LAURENTIU CIORNEI Pentru ca Romania sa poata invinge Italia, Nelutu Sabau crede ca "tricolorii" trebuie sa joace la intimidare "Italia de acum e mai slaba decit cea din '89", apreciaza Motu' Ioan Ovidiu Sabau a adus ultima victorie a nationalei de fotbal a Romaniei in compania reprezentativei similare a Italiei, scor 1-0. Meciul amical cu "squadra azzurra" s-a desfasurat la Sibiu, pe 29 martie 1989, intr-o perioada in care "tricolorii" luptau pentru calificarea la Coppa del Mondo Italia 1990. "Italienii aveau in lot numai supervedete. Vialli, Mancini, Baresi, Maldini, Zenga. Ne priveau de sus. La acea ora, Romania nu insemna nimic in Europa. Inainte de meci, ne uitam la italieni ca la ceva nemaiintilnit. Erau dati cu gel, purtau ochelari de soare, imbracaminte dupa ultima moda... In schimb, noi eram niste pustani. Eu aveam pe atunci doar 19 de ani. La finalul partidei, am vrut sa facem schimb de tricouri cu ei, insa italienii ne-au refuzat", isi aminteste Motu', in prezent antrenor la divizionara C Universitatea Cluj. Nelutu relateaza, cu umor, faza din minutul 48, cind a marcat unicul gol al intilnirii: "L-am driblat pe Baresi pina i-am facut otita si i-am dat de trei ori mingea printre picioare lui Maldini. Doar asta imi amintesc. Glumesc, bineinteles. Golul a fost destul de simplu. Am tras tare, cu latul, la coltul scurt. Oricum, Italia de acum e mai slaba decit cea din '89". In perspectiva partidei de pe 24 martie, cind stadionul Ghencea va gazdui "squadra azzurra", Sabau opineaza: "Sansele fiecarei echipe sint de 50 la suta. Trebuie sa jucam chiar si la intimidare, sa ne simta ca vrem sa cistigam. Insa nu trebuie sa ne aruncam in atac. Daca vom face acest lucru, mai mult ca sigur ca italienii ne vor prinde pe contraatac. Ei nu rateaza din asemenea situatii. Ca sa-i batem, trebuie sa facem exact ceea ce fac si ei: sa asteptam. Doar cu armele lor ii putem bate. N-avem voie sa ne avintam cu totii in atac, ci trebuie sa avem multa rabdare. Aportul publicului va fi decisiv". Pentru duminica, Sabau si-a anuntat prezenta la derby-ul din Giulesti. "Voi tine cu Mircica (n.r. - Rednic). Rapidul asta de acum e o echipa cam buna", a incheiat, rizind, fostul international. DANIEL CONTESCU Hagi sta de sase Gheorghe Hagi a fost suspendat sase etape de Comisia de Disciplina a fotbalului din Turcia, reunita ieri intr-o sedinta la Ankara. Decizia multumeste conducerea Galatei, care se temuse ca starul putea fi scos din circuit pentru sase luni. Cu toate acestea, Mircea Lucescu, de comun acord cu membrii Consiliului de Administratie de la Galatasaray, a decis sa faca apel la sanctiunea dictata de forul respectiv. "E un cistig faptul ca a primit doar sase etape. Speram ca sanctiunea sa fie redusa de Comisia de Apel si sa contam pe Hagi mult mai devreme. Despre sansele la titlu si despre participarea in aceasta editie a Ligii Campionilor a lui Hagi prefer sa discut doar dupa decizia finala", ne-a declarat Mircea Lucescu, contactat ieri in cantonamentul de la Florya. Fostul capitan al echipei nationale de fotbal a Romaniei declarase presei din Turcia ca ar putea sa boicoteze meciurile formatiei Galatasaray Istanbul din Liga Campionilor, in cazul in care va fi suspendat pina la sfirsitul campionatului intern. "Am realizat multe pentru Galatasaray si pentru fotbalul turcesc. Daca vor dicta o sanctiune care va pune capat sezonului intern pentru mine, s-ar putea sa renunt la Liga Campionilor", afirmase Hagi pentru cotidianul "Sabah", inainte de reunirea Comisiei de Disciplina. Jucatorul roman a anuntat in nenumarate rinduri ca intentioneaza sa se retraga din activitate la vara. DANIEL NAZARE DANIEL CONTESCU [29][pl.dll?rid=expresro] 