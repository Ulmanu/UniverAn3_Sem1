 Primar vazut dezbracat in balconul viceprimarului Zilele trecute, primarul municipiului Alba-Iulia, Mircea Hava, a fost zarit dezbracat in balconul apartamentului colegului sau de partid, viceprimarul Calin Potor, din cartierul Carolina Geanina. Primarul a fost observat de un fost coleg de serviciu, de la Fabrica Refractara, care locuieste in zona. Omul a ramas "masca" de uimire cind l-a vazut pe Hava in balconul lui Potor, mai ales ca in spatele primarului a aparut sotia viceprimarului. Mircea Hava a recunoscut ca a ramas dezbracat pina la briu pentru ca si-a dat jos tricoul. "Am constatat si eu ca fostul meu coleg s-a uitat uimit si socat la mine in momentul in care m-a vazut dezbracat. N-am incercat sa ma explic, l-am lasat sa creada ce vrea. Eu sint prieten vechi cu familia Potor, si Gabi (sotia viceprimarului - n.r.) ma tunde de foarte multi ani. Desi nu este frizerita de profesie, Gabi reuseste sa ma tunda intotdeauna asa cum vreau eu. Dupa ce m-a tuns, am iesit pe balcon sa-mi scutur tricoul", a marturisit primarul Hava. LUCIAN DOBRATER Vengaboys s-au "acreditat" la Muzeul Peles Concertul Vengaboys de la Sala Polivalenta din Bucuresti va fi conceput ca o petrecere pentru 8.000 de oameni, la care vor participa, pe scena, trupele: Rebele, Simplu, Sistem, Kpital si DJ Gino Manzzotti. Biletele pentru concert s-au pus deja in vinzare la Sala Polivalenta, Sala Palatului si magazinele Hollywood Music & Film, pretul unui bilet fiind cuprins intre 245.000 de lei (fara loc) si 295.000 de lei (cu loc). Cei patru membri Vengaboys vor sosi in Bucuresti pe 5 aprilie si vor sta in Romania pina pe 7 aprilie. Programul lor include - pe linga concertul organizat de Radio 21, la Sala Polivalenta, pe 6 aprilie, ora 20.00 - un tur al orasului, petreceri la Zerillo's si Club Maxx (5 aprilie) si o vizita la Muzeul Peles din Sinaia (7 aprilie). IUSTINA MUNTEANU Dupa un an si jumatate de pauza, Paula Seling se intoarce pe scena Paula Seling a disparut o vreme din atentia publicului si si-a motivat absenta spunind ca are nevoie "de o pauza". Intre lansarile albumelor "De dragoste" si "Ma voi intoarce", solista n-a avut nici un concert, preferind sa apara doar la posturile de televiziune. Astazi este insa ziua cea mare pentru ca, dupa un an si jumatate de pauza, Paula Seling isi reia activitatea concertistica si primul dintr-o mai lunga serie de concerte live urmeaza sa aiba loc deseara, la ora 21.00, la Cafe Indigo. Invitatii Paulei sint Directia 5, Marcela Buruian, Silvia Stefanescu si se preconizeaza si alte surprize "muzicale". IUSTINA MUNTEANU Curier medical Gastrita vine o data cu stresul De cele mai multe ori, in virtejul grijilor cotidiene, grabiti sa ajungem dimineata la lucru, impovarati de sarcinile de serviciu, sau ingrijorati de problemele de familie uitam de propria persoana, de mesele regulate si de regimul sanatos de viata. Pe neasteptate ne trezim intr-o buna zi cu dureri sau arsuri siciitoare in zona stomacului, care, oricit le-am ignora, nu ne mai dau pace. Crampe si arsuri care apar din senin Uneori, crampele si colicile apar si dispar fulgerator, alteori ne tintuiesc locului si ne fac sa ne chircim de durere. Caracteristica pentru astfel de afectiuni este aparitia complet intimplatoare, fara un orar anume, a durerilor sau arsurilor. Gastrita sau tulburare de natura biliara ? Inflamarea mucoasei gastrice poarta numele de gastrita. Inflamatia poate fi produsa de mai multi factori: stres, abuz de bauturi alcoolice, tutun, cafea, abuz de medicamente - in special aspirina sau antiinflamatorii -, nerespectarea orelor fixe de masa, consum de alimente iritante (sosuri picante, condimente, sare, prajeli, tocaturi), lipsa fructelor si legumelor din meniul zilnic. Durerile pot fi determinate si de unele tulburari biliare (refluxul bilei in stomac) ce duc la iritarea mucoasei gastrice, unii paraziti, lipsa unor vitamine sau a fierului din organism. Ce-i spunem medicului si ce analize se fac mai frecvent Important pentru medic este daca astfel de simptome au mai existat vreodata, daca bolnavul a mai avut probleme cu stomacul, daca durerile apar la intervale regulate sau sint complet neregulate, daca sint legate de ceva anume, daca cineva din familie a mai avut probleme cu stomacul, daca au existat varsaturi sau scaune cu singe. In astfel de cazuri sint importante analizele de singe (hemograma), o fibroscopie gastroduodenala - care arata direct medicului daca este vorba de o gastrita, o duodenita, de un ulcer incipient, sau de o alta complicatie. De asemenea, pentru analiza sucului gastric este necesar si un tubaj gastric. Atunci cind fibroscopia nu este posibila se face o radiografie cu bariu. Medicamente mai des utilizate In cazul gastritelor hipoacide se administreaza substituenti de sucuri gastrice si stimulatori ai secretiei. Pentru cazurile de hipersecretie cu hiperaciditate, se administreaza medicamente cu rol de pansament gastric (Dicarbocalm - cite un comprimat la fiecare 3-4 ore in perioadele dureroase, Magel - comprimate sau solutie se ia de 2-3 ori pe zi, Hidroxid de magneziu - comprimate sau solutie, de 2-3 ori pe zi, sau clasicul bicarbonat de sodiu, de care insa nu este bine sa se abuzeze prea mult timp deoarece poate da litiaza renala. Pentru reglarea tranzitului intestinal se poate lua, inainte de mese, un comprimat de Metoclopramid. Alte medicamente care pot fi folosite sint Ranitidina, Rennie sau Maalox, care vor fi insa administrate numai dupa consultarea medicului de specialitate. Bursa preturilor in farmacii Rennie - Farmacia "Bucurestii Noi" (Bd. Bucurestii Noi, nr. 70, sector 1, Bucuresti), 27.900 de lei (12 comprimate), 46.600 de lei (24 de comprimate). Farmacia "Cotroceni" (Bd. Carol Davila, nr. 7, sector 5, Bucuresti), 46.200 de lei (24 de comprimate). Farmacia "Riul Doamnei" (Str. Riul Doamnei, sector 6, Bucuresti), 46.400 de lei (24 de comprimate). Farmacy SRL (Calea 13 Septembrie, nr.117, sector 5, Bucuresti), 27.000 de lei (12 comprimate). Dicarbocalm - Farmacia "Bucurestii Noi", 14.300 de lei. Farmacia "Cotroceni", 14.300 de lei. Farmacia "Riul Doamnei",14.300 de lei. Farmacy SRL,14.300 de lei. Metoclopramid - Farmacia "Bucurestii Noi", 6.700 de lei (40 de tablete), 19.000 de lei, cinci fiole. Farmacia "Cotroceni", 8.900 de lei (40 de tablete). Farmacia "Riul Doamnei", 7.200 de lei (40 de tablete). Farmacy SRL, 8.000 de lei (40 de tablete) Ranitidina - Farmacia "Bu- curestii Noi", 30.000 de lei (20 comprimate), 20.900 de lei (10 comprimate). Farmacia "Cotroceni", 18.700 de lei (10 comprimate). Farmacia "Riul Doamnei", 20.900 de lei (10 comprimate). Farmacy SRL, 25.450 de lei (10 comprimate) Maalox: Farmacia "Bucurestii Noi", 49.700 de lei (tablete). Farmacia "Cotroceni", 50.300 de lei (tablete). Farmacia "Riul Doamnei", 49.700 de lei (tablete). Farmacy SRL, 50.350 de lei (tablete). (G.R.) Tratamente naturiste Fitoterapie Infuzie din flori de galbenele, doua lingurite la o cana; se bea toata cantitatea in cursul unei zile, inainte de mese. Infuzie de flori de pluminarica, o lingura la o cana; se beau 2-3 cani pe zi, inainte de mese. In-fuzie de flori de salcim, doua lingurite la o cana, inainte de mese. Infuzie de frunze de zmeur, o lingurita la cana; se beau 2-3 cani pe zi, inainte de mese. Infuzie de ceai gastric cicatrizant Plafar, o lingura la cana; se beau 2-3 cani pe zi, intre mese. Apiterapie Tinctura de propolis. In 100 ml alcool de 85-90 de grade, se pun 20 g de propolis. Amestecul se pune intr-un vas cu capac care se incalzeste pina la 30-40 de grade C timp de 7-8 zile. Apoi, amestecul se toarna intr-o sticla bruna. Se consuma cite 40-50 de picaturi intr-un pahar cu lapte cald, dimineata, pe stomacul gol. Balneofizioterapie Pentru gastrita hiperacida se recomanda inceperea curelor doar in faza de acalmie, dupa cel putin trei luni de la sfirsitul episodului dureros. Sint indicate apele alcaline Bodoc, Malnas, apele alcaline feroase Singeorz, Vilcele, Tinca, apele clorurosodice alcaline (Slanic Moldova), ape alcaline sulfuroase (Govora, Olanesti, Calimanesti). Se va bea cite un pahar cu o jumatate de ora sau chiar cu o ora inainte de mesele principale. Pentru gastrita hipoacida sint indicate apele clorurosodice, carbogazoase si sulfuroase de la Slanic Moldova, Biborteni, Buzias, Covasna, Lipova, Calimanesti. Se va bea cite un pahar cu apa rece, cu inghitituri mici, cu o jumatate de ora, inainte de mese. Dietoterapie Alimente interzise: Sint interzise alcoolul, bauturile fierbinti, prajelile, hreanul, usturoiul, dulceata, muraturile, sosurile picante, mustarul, ceapa, piperul, boiaua, supele de carne sau de oase, borsul, brinzeturile fermentate sau foarte sarate, fructele uleioase. Alimente permise: Laptele si produsele lactate nesarate si degresate (urda, cas dulce de vaca, brinza proaspata de vaca, chefir). Sint indicate: sucul proaspat de cartofi, inainte de masa de dimineata sau de prinz, o jumatate de pahar, timp de trei saptamini; sucul proaspat de varza alba cruda, o jumatate de pahar inainte de mesele principale, timp de 3-4 saptamini; sucul proaspat de morcov, un pahar inaintea meselor principale. Dr. NICOLAE LEAHU Bauturile carbogazoase ii fac pe copii obezi Riscul aparitiei obezitatii este cu 60 la suta mai mare daca ii dati copilului dv. o bautura ra- coritoare pe zi. Specialistii de la Spitalul de Copii din Boston, in colaborare cu cei de la Institutul de Cercetari Medicale din Franta au efectuat un studiu asupra efectului bauturilor racoritoare pe un lot format din 548 de copii, cu virste cuprinse intre 11 si 14 ani. Concluzia studiului este ca, atunci cind cantitatea de bautura consumata creste, riscul aparitiei obezitatii este cu 60 la suta mai ridicat. Bauturile luate in calcul in cadrul studiului au fost cele carbogazoase obisnuite, limonada, ceaiul cu gheata indulcit si alte preparate din fructe dulci. Concluzia este ca riscul de a deveni obez creste semnificativ cu fiecare bautura carbogazoasa indulcita, servita zilnic. Copiii obezi risca sa sufere de diabet, boli de inima, cancer si artrita. (G.R.) Cocaina provoaca infarct Consumul regulat de cocaina creste riscul atacurilor de inima la tineri si cauzeaza unul din patru atacuri de cord la persoanele sub 45 de ani, se arata intr-un studiu realizat la Universitatea de Stat din New York si publicat in revista "Times Medical Writer". Conform datelor oferite de "Journal of the American Heart", in SUA o persoana din 20, cu virste cuprinse intre 18 si 45 de ani, recunoaste ca foloseste regulat cocaina, 67 la suta fiind bar-bati. Analizele au aratat ca cei care folosesc droguri prezinta un risc de sapte ori mai mare de a face un atac de cord decit cei care nu folosesc. Cocaina creste ritmul cardiac, creste frecventa si puterea contractiei ventriculelor si face ca inima sa aiba nevoie de mai mult oxigen.(G.R.) Fumatul "second-hand", periculos pentru femei Femeile care convietuiesc cu fumatori absorb de cinci-sase ori mai multe substante chimice care produc cancer pulmonar decit cele care nu au fumatori in casa. Intr-un studiu publicat in revista "Institutului pentru Studierea Cancerului", din Statele Unite ale Americii, se arata, pentru prima data, faptul ca substantele carcinogene din tutun sint absorbite de nefumatori prin asa-zisul "fumat la mina a doua". Nici macar aerul conditionat nu rezolva problema pentru ca fumul de tigara se raspindeste si in restul casei. Singura solutie sigura prin care femeile nefumatoare se pot proteja este sa le ceara partenerilor sa iasa afara atunci cind vor sa fumeze, sint de parere specialistii (G.R.) Oglinda, oglinjoara... Cum sa ne imbunatatim imaginea despre propria persoana De ce este atit de important aspectul fizic? Psihologii sint de acord ca o imagine negativa asupra propriei persoane este in directa legatura cu autoevaluarea. Cu cit e mai negativa perceptia propriului corp, cu atit ne simtim mai nesiguri. Adolescenta este o pe-rioada de mari schimbari, cind tinerii se confrunta cu sentimentul constientizarii sinelui. Cind se vorbeste despre imaginea propriului corp, oa-menii se gindesc la aspectul fizic, atractivitate si frumusete. Dar imagi-nea corpului inseamna mai mult decit atit. Este si tabloul mental pe care persoana respectiva il are despre propriul corp, ca si gindurile, sentimentele, senzatiile si comporta-mentul sau. Iata citeva metode prin care veti reusi sa aveti o imagine pozitiva despre dumneavoastra: 1. Impacati-va cu imaginea fizica pe care o aveti. Cind va priviti in oglinda, cautati cel putin un punct forte pentru fiecare neajuns pe care-l gasiti. Deveniti constient(a) de aspectele dumneavoastra pozitive. 2. Ce-ar fi sa nu mai cumparati reviste de moda care promoveaza imagini corporale nerealiste? 3. Exercitiile fizice sint foarte importante pentru ca induc o senzatie de bine, pe linga faptul ca sint sanatoase. 4. Acordati-va credit pentru indreptarea unor defecte. Daca vreti sa le schimbati, tineti cont ca descoperirea de sine este un proces care dureaza toata viata. 5. Imprieteniti-va cu persoana pe care o vedeti in oglinda. Spuneti "imi place ce vad. Imi place de mine" pina incepeti sa credeti asta. 6. Cind vedeti o reclama, spuneti-va: "Ce e in neregula cu reclama asta?", in loc sa va intrebati "Ce e in neregula cu mine?". Stabiliti-va singur(a) standardele, nu mai lasati reclamele sa le hotarasca. 7. Luptati-va cu discriminarea pe criterii de "marime" ori de cite ori aveti oca-zia. 8. Fiti un exemplu pentru cei-lalti prin a acorda importanta spuselor si sentimentelor celor din jur, nu aspectului fizic. 9. Acceptati faptul ca trupul dumneavoastra e in continua schimbare. Nu lasati nici un centimetru sau gram sa va tulbure. 10. Nu va mai faceti griji despre cum va vad ceilalti si ce parere au despre cum aratati. TATIANA DABIJA Papusile Muppets, scoase la vinzare Broscuta Kermit, ursul Fozzie, Gonzo si Miss Piggy vor avea, in curind, o noua casa. Anul trecut, EM.TV a cumparat drepturile pentru papusile Muppets de la Jim Henson cu 680 de milioane de dolari in bani si actiuni. EM.TV are insa, de atunci, probleme financiare, iar actiunile papusilor au scazut mult. Potrivit cotidianului german "Handelsblatt", Walt Disney Co si Viacom sint potentialii cumparatori ai papusilor lui Jim Henson. Dar acelasi ziar sustine ca respectivele companii nu au de gind sa plateasca mai mult de 250 de milioane de dolari pentru ele. (I.D.) Adrian din AXXA a aterizat cu masina pe un Cielo Miercuri dupa-amiaza, in zona Manastirii Casin, doi membri ai trupei AXXA, Adrian Filip si Sorin Raia, au fost implicati intr-un accident de circulatie. Adrian se afla la volanul Daciei personale cind un alt autoturism marca Dacia l-a izbit lateral dreapta. "Masina a zburat pur si simplu si a aterizat pe un Cielo care era parcat regulamentar", povesteste Adrian. Soferul celeilalte masini si-a recunoscut vina, spunind ca a incurcat strazile. Acesta credea ca se afla pe o alta straduta si nu a mai fost atent la indicatorul "Cedeaza trecerea". Din fericire, toti cei implicati in accident au scapat cu viata, cel mai "avariat" fiind Adrian Filip care are capul spart in trei locuri. El nu a ascultat insa sfatul medicilor de la Spitalul de Urgenta care au vrut sa-l interneze, pentru ca, impreuna cu AXXA, lucreaza la un nou disc si nu isi putea permite sa lipseasca de la inregistrari. Din pacate, nici masina lui nu "se simte prea bine", fiind distrusa in proportie de 80%. IUSTINA MUNTEANU Natalia Oreiro: "Palinca e grozava, dar daca mai beau un pic s-ar putea sa decolez" Miercuri seara, la Sala Polivalenta, Natalia Oreiro a sustinut primul ei concert din Romania. Fanii vedetei, majoritatea copii si adolescenti, au umplut sala de spectacol, atmosfera fiind la fel de incendiara ca cea de pe Aeroportul Otopeni, in ziua sosirii vedetei la Bucuresti. Show-ul, programat la ora 20.00, a inceput cu 45 de minute intirzirere, interval care a cam pus la incercare rabdarea spectatorilor, cu atit mai mult cu cit, in deschidere, nu a cintat nici un alt interpret. Dupa o zi de odihna totala, "Nati" s-a dovedit a fi intr-o forma excelenta. Imbracata in rosu (culoarea ei preferata), intr-o tinuta creatie proprie, interpreta a dansat pe rupte, timp de o ora si jumatate, cit a durat show-ul. Pe scena si-a rupt tocul De atita zbintuit, la un moment dat, unul dintre tocurile pantofilor pe care vedeta ii purta a cedat si s-a rupt, spre amuzamentul publicului. "Nati" a trecut insa cu mare usurinta si cu mult umor peste aceasta secventa destul de neplacuta. Cineva din staff-ul sau i-a adus imediat o alta pereche de pantofi, iar vedeta si-a continuat recitalul. La finalul concertului, cei din jur au fost martorii unui episod de-a dreptul impresionant. Natalia a zarit in sala o tinara imobilizata intr-un scaun cu rotile. Solista a cerut ca fata sa fie adusa la cabina ei, gest care a umplut-o de bucurie pe tinara suferinda, care venise special de la Bistrita pentru a-si vedea idolul. Cele doua s-au imbratisat, dupa care au stat de vorba. Vedeta uruguayana s-a aratat placut surprinsa de spaniola ireprosabila pe care bistriteanca o vorbeste. Intrebata de Natalia cum de cunoaste atit de bine aceasta limba, tinara a raspuns simplu: "Am invatat-o uitindu-ma la «Inger salbatic»". Vedete putine la primul concert Vedetele nu s-au prea inghesuit sa vina la concertul Nataliei Oreiro. Printre putinele VIP-uri care au fost vazute in sala se numara Horia Brenciu si membrii formatiei Directia 5. Dupa ce a parasit Sala Polivalenta, Natalia Oreiro a luat masa in oras, la invitatia citorva vedete de televiziune. Este vorba despre Andreea Esca, Mihaela Tatu si Corina Danila, carora li s-a alaturat si omul de afaceri Peter Imre. Acestia au dus-o pe Natalia la un restaurant cu specific romanesc, unde interpreta a ascultat taraful de lautari al localului. In acest timp s-a infruptat din sarmalute in foi de varza si de vita, salau, costita si sorici. Cind chelnerii au vrut sa mai puna pe masa purcelusi de lapte si papanasi, Nati le-a sugerat sa nu-i mai aduca nimic pentru ca era deja mai mult decit satula. Bautura favorita a solistei s-a dovedit a fi vinul rosu, licoare din care a consumat o cantitate destul de mare. Ea a gustat si niste palinca, dar nu prea mult, marturisind comesenilor ca "daca mai bea s-ar putea sa decoleze". Natalia Oreiro a avut aseara ultimul ei concert la Bucuresti. Ea va mai cinta simbata la Timisoara, iar duminica va parasi Romania. Videoclip in castelul lui Dracula Natalia Oreiro isi va petrece ziua de astazi la Bran, unde va filma un videoclip in castelul lui Dracula. Cintareata din Uruguay, atrasa de mitul Dracula, vrea ca videoclipul ei sa fie o parodie. Conform programului anuntat, Natalia Oreiro ar trebui sa se cazeze la pensiunea "Popasul Reginei", din Bran, care este unul dintre cele mai frumoase locuri de cazare din statiunea brasoveana. De aici, vedeta va pleca la Bran cu o trasura traditionala romaneasca, trasa de doi cai, actrita urmind a fi imbracata intr-o superba rochie care imita costumatia printeselor de pe vremuri. Trasura va ajunge pina la scarile Castelului Bran, pe care "regina" le va urca apoi pentru a patrunde in "lacasul lui Dracula". In videoclip vor mai fi filmate inca trei incaperi ale vestitului castel, printre care si camera cu patul de baldachin, cea mai vizitata incapere din muzeu. In aceeasi pelicula, celebra actrita va mai aparea tinind in mina o luminare si urcind scarile secrete ale castelului. Ieri, la Castelul Bran era forfota mare, tot personalul muzeului se pregatea sa o intimpine pe Natalia Oreiro. CAMELIA CSIKI CLAUDIA VOICU Inmormintare ca-n povesti pentru bulibasa Mihai Burcea Peste 2.000 de gabori "cu palarie" din toata tara, Ungaria si chiar SUA s-au strins ieri in curtea bulibasei Mihai Burcea, din comuna mureseana Craciunesti, pentru a-l conduce pe ultimul drum. Gaborii cu palarie sint tiganii care poarta palarii negre, imense, pentru procurarea carora fac orice sacrificii materiale, cei mai multi cumparindu-le din SUA. Bulibasa, in virsta de 70 de ani, a incetat din viata in urma cu trei zile. Curtea casei s-a umplut ochi de gabori, care au venit din toate colturile tarii pentru a aduce un ultim omagiu celui care i-a condus si ocrotit. Familia Burcea a pregatit priveghiul cu mult fast. Pe masa au fost puse peste 600 de kilograme de carne de vita, 60 de kilograme de rosii, 50 de kilograme de ardei, 30 de kilograme de cafea si 300 de navete de Coca-Cola. La priveghi si la inmormintare nu s-au consumat insa bauturi alcoolice, familia bulibasei si majoritatea celor prezenti fiind adventisti de ziua a saptea. Rangul defunctului bulibasa va fi preluat de fiul acestuia, Bandi Burcea, in virsta de 47 de ani, care dupa inmormintare urmeaza sa fie uns sef al rromilor palarieri. Se spune ca averea bulibasei este fabuloasa. Majoritatea gaborilor se ocupa cu fabricatul cazanelor din arama, ei cistigind bani frumosi din aceasta indeletnicire inca din timpul regimului Ceausescu. Unii dintre ei si-au infiintat si societati comerciale sau asociatii familiale, ocupindu-se cu comertul si fiind recunoscuti drept buni-platnici si ca un "neam tiganesc" pasnic. DRAGOS BARDOSI Copii handicapati lasati de izbeliste la Tirgoviste "Evenimentul zilei" a scris pe larg in doua articole recente despre viata orfanilor de la Centrul de Plasament Tirgoviste. Copiii deplingeau calvarul vietii de camin alaturi de directorul Ionut Voica. Consiliul judetean Dimbovita l-a sanctionat pe acesta de ochii lumii, mutindu-l la o scoala speciala pentru copii cu intelect redus. Nici nu se putea altfel, intrucit familia Voica are puteri mari la Tirgoviste. Tatal directorului "sanctionat", Corneliu Voica, raspunde de serviciile pentru protectia copilului pe judet. Cit de bine o face, veti vedea in continuare. Subiectul priveste chiar terenul pe care a "aterizat" fiul sau: cel al scolilor speciale. Aplicind dupa ureche cerintele comunitatii europene, autoritatile din Tirgoviste au inceput desfiintarea scolilor speciale mergind pe ideea reintegrarii copiilor in familii si societate. De aici, probleme cu carul. O parte din copii repeta acum de nenumarate ori clasele primare si ingroasa rindurile cersetorilor. Li s-a refuzat practic orice sansa la educatie si o viata sanatoasa. "De la Protectia Copilului n-am vazut nimic" In satul Gorgota, din apropierea orasului Tirgoviste, locuieste familia Mitrofan. Se ajunge greu la ei, dar ii cunoaste toata comuna: "A, la Mitrofan vreti sa ajungeti? Aia saraci rau? Mergeti mult pina la ei ca stau cam izolati". I-am gasit dupa un drum lung si anevoios prin noroaiele comunei, in cea mai micuta si mai prapadita casa de chirpici din sat. Parintii si cei opt copii traiesc de azi pe miine din numai 2.000 000 de lei. Salariul de lacatus mecanic al tatalui. Mama, Eugenia Mitrofan, este o femeie foarte slaba, cu fata supta si cu parul incilcit, permanent cu un copilas in bratele descarnate. Copiii stau in jurul mamei. E greu sa-ti dai seama care sint baieteii si care sint fetitele. Toti au chipuri frumoase, inocente, cu fete curate. Au parul tuns, sint slabi, numai piele si os, si stau ghemuiti in zdrentele murdare care nu prea le tin de cald. Intr-un colt al camarutei, in pijamale cindva roz, sta un copil delicat si timid. Este una dintre fetitele Eugeniei. O cheama Adriana si are 10 ani. Nu mai merge la scoala, pentru ca, din motive de neinteles, asistentul social a considerat ca Adriana se poate descurca la o scoala normala si ca situatia familiala este favorabila cresterii sanatoase a fetitei. De fapt, realitatea sugereaza altceva: fetita nu se descurca la scoala din sat si a ramas repetenta in clasa intii pentru a patra oara. Acasa maninca doar mamaliga si fasole fiarta cu putina sare. Nu au televizor si dorm claie peste gramada. Nu are prieteni pentru ca toti copiii gindesc mai repede decit ea, iar familiile lor o duc mai bine. Acum trei zile, parintii au tuns toti copiii, inclusiv pe Adriana, pentru ca luasera "joale". Adica paduchi. Fetita ne-a spus ca isi doreste sa revina la camin: "Acolo aveam patutul meu si mincam ciorba si carne in fiecare zi. Tati n-are bani sa ne ia carne. Acolo ne dadea si gustare la 10.00: napolitane si eugenii. Am vazut si filmuri ca aveam televizor. Intelegeam si ce spuneau profesorii la scoala. Aici domnu' invatator nu are timp sa stea mereu sa-mi explice si mie. Vorbeste cu ceilalti copii," ne-a spus Adriana. Desi Serviciul pentru Protectia Copilului se obliga sa plateasca o suma de 300.000 de lei pe luna pentru fiecare copil inapoiat parintilor, familia Mitrofan nu a vazut nici un ban: "Au venit niste oameni de la Crucea Rosie care ne-au adus de mincare. Dar de la Protectia Copilului n-am vazut nimic, nici bani, nici mincare, nici altceva", ne-a spus Eugenia resemnata. Adriana nu are in clipa de fata vreun viitor. Statul roman, reprezentat de Serviciul Specializat pentru Protectia Copilului i l-a refuzat. Ca si sacrificata, ea nu este probabil nici primul si nici ultimul copil aflat in aceasta situatie disperata. LAURA LICA Directorul general al Serviciului Specializat pentru Protectia Copilului, Constantin Voica, si-a justificat astfel deciziile: "Scolile speciale vor disparea in cel mult doi ani, conform recomandarilor facute de Uniunea Europeana. Copii au fost revocati pentru ca interesul superior al copilului sta intr-o familie. Nu avem cazuri de abandon scolar in urma reintegrarii in familie". Asa cum ati vazut si din cazul Adrianei, realitatea infirma insa afirmatiile directorului Voica. De ce ar trebui ca Uniunea Scriitorilor sa se desfiinteze Nicolae Breban, Nicolae Manolescu, Eugen Uricaru, Ioan Flora - scriitori cunoscuti, unii, mai putin cunoscuti, altii. Sint principalii competitori in cursa electorala pentru presedintia Uniunii Scriitorilor. Eugen Uricaru este actualul vicepresedinte al USR si actualul presedinte interimar. Accidentul mortal caruia i-a cazut victima fostul presedinte, Laurentiu Ulici, in iarna trecuta, n-a schimbat regula de joc electoral de la USR. Fostul presedinte era la al doilea mandat si urmau, in primavara, noile alegeri. Daca ar mai fi trait Ulici, cred multi scriitori, probabil ca i-ar fi asigurat vicepresedintelui Eugen Uricaru succesiunea la fotoliul de presedinte. De ce aceasta banuiala? Pentru ca intre scriitori e cunoscuta prietenia dintre Ulici si Uricaru. Dar mai e ceva, si deja au spus-o multe ziare: la USR au fost minariti prea multi bani pentru ca Ulici sa nu fi dorit acoperirea "gaurilor negre" din bugetul de cheltuieli al celui de-al doilea mandat al sau. Nicolae Breban vrea sa faca lumina in "cotloanele" financiare ale USR. Numai ca faimosul romancier nu ar vrea sa fie ales presedinte printr-o conferinta la care vor veni doar 600 din cei 2000 de scriitori membri ai USR. Ar dori convocarea unei Adunari Generale cu toti cei 2000 de scriitori. Asta insa nu mai este statutar. Ulici a schimbat statutul. Buba e cit Casa Poporului insa, si e cu totul si cu totul alta: actualul statut al USR a fost schimbat, prin vot, intr-o Adunare Generala perfect nestatutara, una care a fost convocata de azi pe miine, ilegal. De ce asa? Pentru ca atunci, in 1993, la Adunarea Generala a USR au venit mai putin e 50% din membri. Vechiul statut prevedea ca in asemenea situatie se convoaca din nou Adunarea Generala, iar la a doua intrunire se poate vota si cu mai putin de 50% din membri. Ulici (asadar USR) nu mai avea bani pentru o a doua convocare a Adunarii Generale (timbre, bilete de tren, hoteluri etc.) si a comis o ilegalitate: a cerut, nestatutar, ca scriitorii prezenti (erau 31% din total) sa se considere Adunare Generala legal convocata. Un artificiu. Au votat apoi noul statut. Care, iata, de aceea, e nul de drept. In fine, acest statut functioneaza azi ca fiind valabil. Dar toata scriitorimea stie ca nu e valabil. Potrivit lui, presedintele este ales de delegatii la conferinta (1 din 3 va fi delegat, ceilalti doi stau acasa si afla din ziare cine a fost ales noul presedinte). In fine, Nicolae Manolescu va candida potrivit acestui statutÉ nestatutar. Domnia sa a fost sfatuit de juristi eminenti sa iasa din ilegalitate in felul urmator: se convoaca o Adunare Generala (dar de unde bani pentru cheltuiala asta?); Adunarea Generala voteaza autodizolvarea USR; imediat dupa aceea, Adunarea Generala se constituie intr-un Grup de Initiativa pentru reinfiintarea USR; USR se inscrie din nou la Tribunal, cu un statut statutar. Dar ce fel de statut? Sindicat? Uniune de creatie? Club de genul GDS? Departament bugetar intr-un minister? Ultima solutie, radicala, ar avea nevoie de o baza legala trecuta prin parlament. Monstrul juridic care e USR (o struto-camila stalinisto-democratico-nestatutara) se trezeste la realitate zilele acestea. De ce abia dupa zece ani? IOAN BUDUCA Claudiu s-a sinucis cu pastilele mamei sale Un baietel de 11 ani, Constantin Claudiu Dudnic (foto), a murit miercuri dimineata, la Sectia de Stabilizare a Spitalului Judetean "Sf. Andrei" Galati, din cauza ca a inghitit pastilele antidepresive ale mamei sale. Claudiu era elev in clasa a V-a B la Scoala Generala nr. 22. Pe semestrul I a ramas corigent la doua materii, la biologie si geografie, iar in semestrul acesta avea probleme la mate-matica. (Alina Comsa-Durbaca) Copil hermafrodit, abandonat in spital Directia pentru Protectia Copilului (DPC) - Bacau are de rezolvat un caz dramatic. O proaspata mamica vrea sa-si abandoneze pruncul pentru ca acesta este hermafrodit si sufera de o malformatie a creierului. Femeia, care doreste sa ramina anonima, a mai nascut, in urma cu trei ani, un copil care avea aceeasi malformatie si care intre timp a murit. Copilul hermafrodit s-a nascut pe 8 martie. Dr. Felicia Marinel, medic neonatolog de la Maternitatea Bacau, a declarat ca bebelusul are creierul insuficient dezvoltat si ca e posibil sa prezinte si hidrocefalie, adica sa aiba in cutia craniana lichid in loc de creier. Viata lui atirna de un fir de par. Potrivit medicilor, cea care i-a dat nastere - si care a fost supravegheata indeaproape in timpul sarcinii - transmite copiilor ei o tara ereditara. Parintii vor sa-l dea pe copil spre plasament, intr-o casa de copii, si sa adopte un copil abandonat, care este sanatos. (Claudiu Tarziu) I-a rupt urechea fiului pentru ca nu s-a dus la cersit Un barbat din orasul prahovean Valenii de Munte este cercetat de politisti pentru ca i-a rupt o ureche fiului sau mai mare. Ancheta in acest caz a demarat dupa ce miercuri seara, in jurul orei 18.00, la sediul Politiei Valenii de Munte s-au prezentat trei frati - Marius Gabriel, Oana Camelia si Dan Constantin Gheorbe - care au reclamat faptul ca fratele lor mai mare a fost batut de tatal lor, Ion Gheorbe, in virsta de 43 de ani. Afirmatiile celor trei copii au fost verificate imediat, pentru ca se stia ca Ion este un mare consumator de alcool, care devine violent cu membrii familiei sale de cite ori bea un pahar in plus. La locuinta lui Ion Gheorbe a fost gasit Ionut Georgian, de 15 ani, intr-o balta de singe care i se scurgea din zona urechii stingi. Din declaratiile copiilor s-a stabilit ca Ion, dupa ce s-a imbatat, a inceput sa-si bata baiatul cel mare, pentru ca acesta nu a vrut sa mearga la cersit. Dupa ce i-a aplicat citeva lovituri cu pumnii, Ion Gheorbe a apucat un spumar din bucatarie si si-a lovit cu toata puterea copilul in zona urechii stingi, provocindu-i o leziune grava a lobului urechii. Agresorul este cunoscut in localitate pentru ca isi trimitea toti cei patru copii la cersit si ii batea deseori. (Violeta Stoica) Ion Coza si-a surprins nevasta si fiul facind sex in bucatarie Procurorii vrinceni au trimis ieri in judecata o mama si un fiu din comuna Dumitresti-Vrancea, acuzati de incest. Conform datelor de la dosarul intocmit de procuror, in dimineata de 8 ianuarie anul acesta, Ion Coza si-a prins in flagrant nevasta in timp ce facea sex cu fiul lor, Ionut, in bucataria casei. In rechizitoriu se specifica faptul ca Alexandra C., in virsta de 44 de ani, era singura acasa cu fiul ei, Danut, 18 ani, cind s-a intimplat grozavia. Dupa ce a baut ceva rachiu, Alexandra i-a propus propriului fiu o partida de amor si exact in timpul actiunii au fost prinsi de tatal copilului si propriul sot. De frica tatalui, Danut a sarit pe geam si a fugit cu pantalonii in vine in gradina. "Am mai facut sex de vreo trei-patru ori in anul 2 000", au declarat in fata procurorului. Daca vor fi gasiti vinovati, cei doi, mama si fiu, risca intre doi si sapte ani de inchisoare. (Silvia Vrinceanu) Fata de anul trecut, Tarifele de cazare pe litoral cresc cu 35% O camera de trei stele in virf de sezon - juma' de milion Tarifele de cazare percepute de societatile hoteliere de pe litoral se vor majora anul acesta in medie cu 35%, in conditiile in care inflatia a fost anul trecut de 40,7%, sustin reprezentantii societatilor turistice prezenti la bursa de turism "Litoral 2001" de la Mangalia. Pentru exemplificare, tarifele de cazare ce vor fi practicate de Saturn SA sint de 90.000 lei/loc/zi in camera dubla la hotelurile de o stea si doua stele in luna iunie, de 135.000-150.000 lei in camera dubla (1-10 iulie), si de 1160.000-180.000 lei (11-20 iulie). In intervalul 21 iulie - 20 august tariful de cazare in camera cu doua paturi este de la 230.000-270.000 lei. Cazarea la casutele de o stea costa 70.000-100.000 lei/zi. La societatea Mangalia SA, tarifele de cazare variaza, in functie de perioada, intre 243.000 lei si 459.000 lei de persoana pe zi (la hotelurile de doua stele), si intre 270.000 lei si 540.000 lei (la trei stele). Masa costa intre 243.000 lei/zi si 405.000 lei/zi. Tariful suplimentar pentru camera cu aer conditionat este de 7 euro/zi. NICOLETA BURTAN Bref Operatiune de filaj pentru doi porci Patru hoti din localitatea brasoveana Sercaia au furat doi porci din ograda unui consatean. Ca sa fie siguri ca nu vor fi prinsi, cei patru au ascuns animalele intr-o groapa la marginea satului. Politistii au gasit porcii, dar nu i-au scos din groapa si au stat la pinda. La lasarea intunericului, doi dintre hoti au venit sa-si recupereze porcii. Cind au ajuns la groapa si au dat de politisti au rupt-o la fuga. Subofiterii i-au somat sa se predea, dar pentru ca tinerii incercau sa scape, au tras trei focuri in aer. Cei doi hoti s-au speriat si s-au trintit la pamint. Florin Otves (21 de ani) si Constantin Bobi Bodor (17 ani) au fost retinuti. (Camelia Csiki) Proxeneta, in flagrant de dare de mita Vilceanca Silvia Gheorghe, in virsta de 38 de ani, a fost arestata preventiv joi, 15 martie, de Parchetul Judetean pentru infractiunea de dare de mita. Femeia era anchetata intr-un dosar de proxenetism. Pentru a-l determina pe politistul care se ocupa de caz, plut. Cosmin Macau, sa nu trimita dosarul la Parchet, Silvia Gheorghe l-a contactat pe acesta si a incercat sa-l mituiasca, dindu-i 100 de marci. Subofiterul a facut raport catre Parchetul Judetean, iar procurorii au prins-o pe Silvia Gheorghe in flagrant. (Mirela Manu) Un englez "cerseste" pentru moldoveni Asistentul social Brian Douglas din Anglia impreuna cu ieseanul Catalin Tiron, aflati intr-un pelerinaj umanitar in scopul stringerii de fonduri pentru Spitalul de Boli Pulmonare din Iasi, au poposit joi, 15 martie, in municipiul Buzau, dupa ce au parcurs pe jos toata Moldova. Tinarul englez a declarat la sediul Fundatiei "Sfintu Sava" din Buzau ca nu a apelat la nici un mijloc de transport deoarece a tinut ca oamenii intilniti sa cunoasca scopul deplasarii lor. Cei doi spera sa adune fondurile necesare pentru ca Sectia de boli pulmonare a Spitalului "Sfinta Maria" din Iasi sa-si poata plati restantele la plata energiei termice furnizate institutiei in aceasta iarna. (Rompres) Bebelus furat ca in telenovele O tinara mama, Sofia Buzdug, 24 de ani, a reclamat zilele trecute la Politia din Bozovici disparitia baietelului ei nou-nascut. Din cercetarile politiei a rezultat ca, in ziua disparitiei copilului, Sofia a fost vizitata de o anume Carmen - tiganca - fosta prietena a concubinului ei, Ionel Baba. Ieri s-a stabilit ca ea furase copilul. Este vorba despre Carmen Berar, 36 de ani, cu domiciliul in Timisoara. Ea a declarat ca a furat copilul pentru ca ii promisese actualului concubin, care intentiona sa o paraseasca, ca in curind va fi tatic. Femeia si-a mintit iubitul ca este gravida si ca in curind va da nastere unui baietel. (Dobrina Nicola) [37][pl.dll?rid=expresro] 