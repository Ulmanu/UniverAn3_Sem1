 Dupa Praznicul Maicii Domnului, Vara se termina, iar scaldatul este interzis Astazi se sarbatoreste Praznicul Adormirea Maicii Domnului. Inainte de mutarea Sa la ceruri, Maica Domnului si-a anuntat plecarea. Sfintii apostoli si toti cei care se aflau in preajma Sfintei Fecioare nu-si puteau stapini lacrimile, desi stiau ca Stapina lumii va mijloci in continuare pentru noi. Sufletul ei a fost intimpinat si ridicat la tronului Tatalui de catre toate puterile ceresti. Slujbele savirsite azi in bisericile noastre au o importanta covirsitoare. Maica Domnului este nadejdea celor necajiti, ocrotitoarea orfanilor, sprijinul batrinilor si Mama tuturor. In aceasta zi, cei suferinzi sau rudele lor trebuie sa faca milostenie pentru sanatate. Cei care se roaga cu credinta vor fi izbaviti de orice necaz si suferinta. In aceasta zi, se spune ca cerurile sint deschise, iar rugaciunile se inalta ca un rug de foc. Batrinii spun ca de Praznicul Adormirii Maicii Domnului, cerbii trec prin apa, semn ca vara s-a terminat. De astazi, conform traditiei, nu mai este permis scaldatul. MIHAELA ION Slagarele participante la "Mamaia 2000" Conform regulamentului de desfasurare a Festivalului National de Muzica Usoara - "Mamaia 2000", criteriul principal de selectionare a slagarelor finaliste a fost reprezentat de topurile primite din partea a 22 de posturi de radio. Aceste clasamente cuprind cele mai solicitate si difuzate piese, in perioada 01.09.1999-30.07.2000. S-a mai tinut cont si de criteriile de vinzare a sase producatori implicati in acest gen de muzica. In urma desfasurarii acestei proceduri si a consultarii juriului, sectiunea de slagare a Festivalului National de Muzica Usoara - "Mamaia 2000" se prezinta astfel: Sectiunea Dance: 3reiSud Est - Amintirile; N&D - Vino la mine; Valahia - M-am indragostit; Andre - Prima iubire; A.S.I.A. - Inima mea; Animal X - N-am crezut; Candy - Lasa-ma in pace; Ro-mania - Crismarita; Class - Toata lumea. Sectiunea Pop: Stefan Banica jr. - Poveste; Monica Anghel - Un ceas sau doua sau trei; Aurel Moldoveanu - Du-te dor; Madalina Manole - Da, te iubesc; Latin Express - Nu te mai iubesc; Talisman - De ziua ta; Gaz pe Foc - Lasa-ma sa te iubesc; Laura Stoica - Vino; Daniel Robu - Fata cu vioara. Sectiunea Pop-rock: Directia 5 - Dac-ai sti; Holograf - Undeva, departe; Taxi - Jumatatea mea; Vama Veche - V.S.T.; Vank - Noi o scoatem la capat; Voltaj - Albinutza; Supermarket - Te iubesc; Bere Gratis - Ultrafete; Desperado - Am cazanul meu. Pentru fiecare categorie a sectiunii, conform aceluiasi criteriu, au fost stabilite si doua rezerve pentru trupele care nu vor putea participa la faza finala din seara zilei de 26 august 2000. In functie de disponibilitatea artistilor, precum si de minutele rezervate de Romania 1 pentru transmisie, se vor comunica, in timp util, eventualele modificari. ( A.R. ) La Familia da concert in Parcul IOR Asta-seara, in Parcul IOR are loc un concert inedit ce reuneste nume sonore in ale hip-hop-ului autohton. "Eroii" principali ai show-ului sint Puya si Sisu, alias La Familia, care isi lanseaza la ora 19.00 EP-ul "Ca la noi", produs de CAT Music/Media Services. Acesta contine doua variante ale piesei "Vorbe", cenzurata si necenzurata, plus doua interludii. Este prima lansare hip-hop in aer liber, atractivitatea evenimentului fiind sporita de concertul de o ora si jumatate pe care La Familia il va sustine alaturi de invitatii sai, Marijuana, Uzzi (BUG Mafia), Freaca da disc, 66 si IL-Egal. Va fi si un concurs de MC (Master of Ceremony), la care participantii pot cistiga tricouri, CD-uri si casete audio. IUSTINA MUNTEANU In asteptarea celui mai mediatizat moment monden al lunii, Marilena Hagi, viitoarea nasa, marturiseste: "Nunta Alexandrei Dinu cu Adrian Mutu ne-a luat pe toti prin surprindere!" - Marilena, vei fi in mijlocul atentiei la cel mai asteptat eveniment monden al lunii, nunta Alexandrei Dinu cu Adrian Mutu. Vrei sa ne vorbesti, in calitate de nasa, despre acest subiect? - Stii ca eu nu dau niciodata interviuri. - Stiu. Tocmai de-aceea, interesul cu care va fi citit o sa fie cu atit mai mare. - Nu e un motiv sa ma las convinsa. In schimb, avind in vedere ca e un moment atit de important in viata unor tineri atit de frumosi, voi face o exceptie. Arata tare bine impreuna, nu-i asa? Iar eu consider ca nu exista ceva mai emotionant in viata ca acea clipa unica in care doi oameni isi leaga destinele. - Mai ales cind totul se petrece atit de repede ca in cazul finilor vostri. - Da, ne-au cam luat prin surprindere pe toti. De fapt, dupa cum imi spunea Alexandra, chiar si pe ei i-a luat prin surprindere propria lor decizie subita! Facind abstractie de faptul ca Adrian si sotul tau se cunosteau de la lotul national de fotbal, tu si Alexandra cit de bine va stiati? - Foarte putin. Ne-am vazut in Olanda la Campionatul European de Fotbal. Mi-a placut foarte tare inca de-atunci. Dar nici nu banuiam ca peste doua luni o s-o cunun. - Cum s-a petrecut toata povestea cu propunerea de a le fi nasi? - O, e chiar o poveste. Dar le las lor placerea de a v-o spune. Merita auzita, crede-ma! - Bun, atunci spune-ne cum merg pregatirile voastre pentru eveniment? - Totul e pregatit in cele mai mici amanunte. - Ce toalete ti-ai ales? - Mi-am cumparat de la niste buticuri din Istanbul citeva creatii Giorgio Armani. - Ce-ar fi sa ni le descrii un pic? - Nici nu ma gindesc! As strica toata surpriza. - La nunta lui Gabi Balint cu Catalina, pe care tot voi i-ati cununat, ai purtat tot creatii Armani, iar la biserica ai avut o palarie foarte eleganta. - De data asta nu mai pot purta palarie pentru ca intre timp m-am tuns si nu merge pe par scurt. - Ii veti aduce la nunta si pe cei mici? - Sigur ca da! Fara Kira si Ianis nu se poate! - Apropierea acestui eveniment iti aduce aminte de ziua cind si tu ai fost mireasa? - De cind ne-au cerut sa le fim nasi, parca m-a luat asa un fior, mi-am adus aminte cum era la mine. Cum m-a cerut Gica, cum am intrat in pregatirile de nunta... Desi au trecut 5 ani de atunci. - Cum te-a cerut Gica in casatorie? - Intr-un mod foarte romantic si emotionant. Dar nu-mi cere sa-l descriu pentru ca noi doi am decis sa ramina doar pentru noi pina intr-o zi, cind il vom povesti copiilor nostri. - Povesteste-ne atunci ceva amuzant de la nunta ta. Cu atitia ochi, aparate foto si camere video atintite asupra voastra, n-ai simtit nici o clipa ca esti gata sa te-mpiedici sau... - M-au coplesit emotiile din multe motive. In primul rind, pentru ca eram enorm de indragostita si fericita. Era totul ca o poveste. Dar momentul cind am simtit ca sint gata sa cad a fost atunci cind m-au furat prietenii lui Gica la miezul noptii. - Cum s-a intimplat? - Eram in hora, in mijlocul unui dans de-al nostru, machedonesc. Gica era linga mine. Atunci Darius Handrea l-a oprit, cu inca 5-6 persoane in jurul lui, ca sa-i spuna nu stiu ce, chipurile. In momentul ala, Gabi Balint a venit, m-a luat in brate si a fugit cu mine. Hristo Stoicikov (unul din nasii sotilor Hagi, conform traditiei machedonene - n.r.) il insotea, gata sa dea o mina de ajutor. Asa bine pregatit a fost totul, ca nu ma asteptam. Cind m-au luat pe sus am simtit ca sint gata-gata sa cad. ELENA POPA Pentru ca functiona fara avize, Terasa "Sydney", din Piata Victoriei, a fost demolata Reprezentantii Primariei Sectorului 1 s-au postat, ieri dimineata, in fata terasei "Sydney" din Piata Victoriei, cu scopul de a o demola, insotiti de jandarmi si politisti, si "dotati" cu buldozere si camioane. Ei primisera dispozitie de la primarul Vasile Gherasim sa demoleze constructia metalica deoarece patronii, de origine australiana, nu aveau toate avizele necesare functionarii. Elena Moise, reprezentanta societatii "Raven Lodge" care detine terasa, ne-a declarat ca actiunea de demolare este ilegala, iar la firma nu s-a primit vreo somatie prin care sa li se aduca la cunostinta ca aceasta urmeaza sa fie demolata. Peter Kanaghines, unul dintre proprietarii terasei, a precizat ca detine un certificat de urbanism si, in baza acestuia, a solicitat autorizatie de constructie de la Primaria Capitalei. In asteptarea eventualei aprobari, proprietarii cerusera o aminare de 48 de ore a dezafectarii. Insa primaria de sector nu a fost de acord. "Terasa "Sydney", situata linga sediul guvernului, functioneaza de mai multa vreme fara autorizatie de constructie si fara autorizatie de functionare comerciala. Pe linga aceasta, patronii au datorii catre primarie care se ridica la peste 800 de milioane de lei, reprezentind taxe pentru ocuparea domeniului public. Am decis sa o demolez intrucit nimeni nu are voie sa ridice o constructie inainte de a obtine autorizatia de constructie. Mai mult, nici nu cred ca o va obtine vreodata deoarece Piata Victoriei este o zona monument", ne-a declarat primarul sectorului, Vasile Gherasim. Actiunea de demolare a inceput totusi la ora 12.00 si s-a incheiat dupa aproape doua ore. Tot ieri, proprietarii terasei au dat in judecata, in contencios, primaria de sector. Cei care s-au bucurat cel mai mult de demolarea terasei au fost taximetristii din zona. In urma cu citeva saptamini, acestia s-au razboit cu bodyguarzii barului "Sydney", care nu le-au permis sa parcheze in apropiere. Se pare ca bucuria lor va fi de scurta durata intrucit primarul Gherasim este decis sa-i evacueze pe taximetristii care, in ciuda faptului ca legea interzice acest lucru, parcheaza pe trotuar, deasupra metroului. EUGENIA MIRCESCU Un violator si-a recunoscut fapta printr-o scrisoare recomandata trimisa politistilor Parchetul de pe linga Tribunalul Prahova a emis, ieri, mandat de arestare pentru o perioada de cinci zile pe numele lui Traian Bucur, in virsta de 47 de ani recidivist de notorietate din orasul Urlati, pentru comiterea infractiunilor de violare de domiciliu si tentativa de viol. Infractorul s-a predat de buna voie la Sectia de politie din Urlati, la sfirsitul saptaminii trecute. Bucur, in cazierul caruia apar mai multe tentative de viol si condamnari, a avut de-a face, de aceasta data, cu vigilenta unei batrine de 87 de ani. In noaptea de 2/3 august, Traian Bucur a dat tircoale casei batrinei S.V. pe care pusese ochii de mai multa vreme. Tentativa de a o viola pe batrina s-a consumat in jurul orei 1.30, cind Traian a patruns in casa. Surpriza a fost mare atunci cind batrina a sarit cu un ciomag, violatorul primind mai multe lovituri, in special in zona organelor genitale. A doua zi, victima tentativei de viol a mers la politistii din localitate, care au descins la domiciliul lui Traian Bucur. Dar acesta disparuse de acasa. La doua saptamini de la intimplare, politistii au ramas uimiti cind au primit prin posta o scrisoare recomandata de la infractor, prin intermediul careia acesta isi recunostea faptele de care era acuzat de batrina si, doua zile mai tirziu, s-a predat. VIOLETA STOICA Dupa ce a desfiintat-o, Guvernul a acreditat cele cinci facultati ale Universitatii Maritime Guvernul a aprobat o hotarire prin care acrediteaza toate cele cinci specializari ale Universitatii Maritime din Constanta. Noua hotarire de guvern, cu numarul 1446/10.08.2000, mentioneaza in anexa 1, la pozitia 25, ca cele cinci specializari ale universitatii civile sint acreditate. Aceasta decizie vine dupa ce, pe 31 iulie, tot guvernul aprobase H.G. 1412, prin care singura universitate de marina civila din Romania era desfiintata, patrimoniul acesteia urmind a fi preluat de Academia Navala "Mircea cel Batrin", care se afla in subordinea Ministerului Apararii Nationale. Potrivit legislatiei romanesti in vigoare, prin ultima decizie a executivului ar insemna ca H.G. 1412 nu va mai fi pusa in practica, de vreme ce guvernul a declarat acreditate facultatile Universitatii Maritime din Constanta. Potrivit Legii 88, privind autorizarea si acreditatea institutiilor de invatamint superior, o specializare acreditata devine autonoma, conducerea universitatii din care face parte avind dreptul, printre altele, de a organiza examen de licenta si concurs pentru ocuparea de posturi didactice. ROBERTA VORNICU Vibratoarele second-hand sint ieftine ca braga Piata de vechituri din Cluj, numita "Oser", a devenit locul in care mergi la sigur daca vrei sa cumperi vibratoare second-hand. Aparatele sint aduse din Turcia, la un pret de patru ori mai mic decit cele din magazinele de profil. Simbata dimineata, in "Oser", pretul vibratoarelor second-hand a coborit pina la 200.000 de lei, informeaza cotidianul "Transilvania Jurnal". Cutiile vibratoarelor sint insa desigilate, prafuite, iar modelele sint vechi de patru-cinci ani. Totusi, vibratoarele se vind bine, cel putin zece bucati intr-un weekend. "Sint produse in Olanda, asa ca nu vad de ce nu s-ar cumpara", declara Marcel Almasan, unul dintre comerciantii de vibratoare. Printre cei mai nemultumiti de acest comert sint patronii sex-shop-urilor din oras, care isi vad profiturile in pericol. Acestia i-au amenintat pe vinzatori ca ii vor reclama la Oficiul pentru Protectia Consumatorului, deoarece vind produse de slaba calitate. Spre deosebire de vibratoarele second-hand, cele din magazinele de specialitate se vind cu multe accesorii si chiar au si certificat de garantie. BOGDAN STANCIU O gravida in luna a opta si-a dat foc din gelozie O gravida in luna a opta si-a riscat atit propria viata, cit si cea a pruncului pe care il purta in pintec. Femeia in virsta de 35 de ani, din localitatea Dumitresti-Vrancea, s-a stropit, duminica dupa-amiaza, pe tot corpul cu motorina si, fara sa stea prea mult pe ginduri, si-a dat foc in fata rudelor. Conform martorilor oculari, Veronica Heves a ars ca o torta vie. Rochita cu care era imbracata s-a aprins de la paiul cu care si-a dat foc. Capotul, dintr-un material supraelastic, s-a transformat in scrum, iar pielea de pe corp a inceput sa se prajeasca pur si simplu. Doar interventia prompta a rudelor au scapat-o de la moarte. In tipetele ei disperate, oamenii au stins-o cu apa si au facut rost de o masina ca sa o transporte la spital. Conform informatiilor furnizate de politistii vrinceni, in ziua cu pricina, Veronica a avut o discutie dezlantuita cu cei din familie pentru ca barbatul o insela cu alta femeie. Ea nu a suportat gindul ca barbatului i s-au aprins calciiele dupa alta juna din sat si s-a gindit ca in acest mod il va pedepsi. "Pe fondul unei crize de gelozie, ea s-a stropit cu motorina si si-a dat foc", se precizeaza in comunicatul IPJ Vrancea, dat publicitatii ieri. Veronica se afla in momentul de fata internata in Sectia de terapie intensiva a Spitalului Judetean din Focsani cu arsuri de gradul III si IV pe aproape 30% din suprafata corpului. Desi are dureri mari, copilul se pare ca nu a avut de suferit. Rusinata, ea a spus asistentelor medicale ca nu a facut-o intentionat, ci ca a vrut sa faca mincare la copii si a luat foc accidental de la stropii de motorina care i-au cazut pe rochie. Conform medicilor, deocamdata starea ei este buna. SILVIA VRINCEANU Copilul care cersea fara haine prin Bucuresti si care a sensibilizat publicul german se obisnuieste greu cu caminul Alin incepe sa simta copilaria Copilul strazii care a fost gasit dezbracat si a carui fotografie a impresionat Occidentul, Alin Iordache, urmeaza acum programul de recuperare si resocializare la Caminul "Sf. Paul" al Organizatiei Umanitare Concordia. Are sansa sa-si simta virsta, caci are numai 12 ani si nu a stiut pina acum ce inseamna sa fii copil. In plus, Caminul "Sf. Paul" nu este unul obisnuit. Avind finantare exclusiv privata, in special din strainatate, este dotat cu absolut tot ce trebuie: camere cu mobilier nou, aranjate in culori vesele, bai stralucitoare, bucatarii utilate complet. Alin acum are ceea ce nu spera vreodata: haine curate, patul lui, dulapul lui pentru haine. Niciodata nu a stiut cum e sa ai ceva al tau. "Nu ne-a povestit inca nimic despre parintii lui, despre viata lui. Deocamdata nu vrea sa comunice cu nimeni si cel mai bine este sa-l lasam sa ne spuna cind va putea, cind va avea incredere in noi", ne-a spus directorul caminului, Costin Nedelcu. "La inceput, in cea mai mare parte, minte sau fabuleaza. Abia dupa ce ne spune de trei ori acelasi lucru putem sa speram ca ar fi adevarat". La doua zile dupa ce a fost adus la Caminul "Sf. Paul", Alin a vrut sa plece. Dorul de strada il ademenea inexplicabil, facind ca tot ce capatase la camin sa para fara valoare. "Nu stiu...", ne-a raspuns el cind l-am intrebat de ce voia sa plece din nou pe strada. Directorul Organizatiei Concordia, Dragos Budei, a precizat ca "ceilalti copii i-au spus si ei ca nu are rost sa plece, ca e mai bine la camin. In prima faza, Alin a amenintat cu sinuciderea, a spus ca va sari de la geam daca il ducem in camera. Nu a stiut sa explice de ce prefera sa sara de la geam decit sa locuiasca in conditii umane". Alin are probleme atit de comportament, cit si de intelegere. Simte nevoia permanenta de a fi "bagat in seama", cauta privirile celor din jur, iar fata de ceilalti copii cu care convietuieste la camin cauta sa-si dovedeasca superioritatea. "Pina sa vina Alin, nu era nevoie sa supraveghem copiii la masa si nici in dormitoare. El, fiind nou aici, ii influenteaza si pe ceilalti. Aduce agitatie pentru un timp, a explicat Costin Nedelcu. Conducerea Caminului "Sf. Paul" si-a exprimat speranta ca, in citeva luni, Alin va fi un copil ca oricare altul de aici. "Este recuperabil, dar ne trebuie luni intregi de lucru cu el", a declarat directorul organizatiei, Dragos Budei. TATIANA DABIJA Hotii din dulap Politistii timisoreni au reusit sa prinda doi spargatori de apartamente in plina actiune. In noaptea de 13/14 august, un locatar de pe Strada Odobescu, din Timisoara, a sunat la IPJ Timis pentru a anunta ca intr-un apartament vecin se desfasoara o activitate dubioasa. In jurul orei 1.00, un echipaj al Detasamentului de Aparare a Ordinii si Linistii Publice din IPJ Timis a ajuns la locul faptei si a inceput cercetarile. Usa apartamentului era inchisa, iar politistii au fost nevoiti sa intre in casa de pe balcon. Aici totul era ravasit si se vedeau urmele clare ale vizitei hotilor. Luptatorii DAOLP au continuat cercetarile si au avut surpriza sa-i gaseasca pe cei doi spargatori ascunsi intr-un dulap. Paul Bociort (25 de ani), din Timisoara, si Octavian Marincu (28 de ani), din Berini, au fost imobilizati si dusi in arestul IPJ. Sacosele cu bani, bijuterii si alte obiecte de valoare au ramas in apartamentul proprietarilor care erau plecati in concediu. Cei doi spargatori din dulap vor fi prezentati Parchetului cu propunerea de arestare preventiva pentru furt calificat. TUDOR FLUERAS Copiii strazii platesc taxa de protectie Mihai Gheorghita Pejoc, in virsta de 14 ani, din Iasi, a fost abandonat de parinti, a ajuns intr-un centru de copii si mai apoi la Scoala Speciala din Tirgu-Frumos. In luna iulie, el a considerat ca este mai bine sa stea pe strada si a incropit in apropierea Garii Nicolina un culcus din cutii de carton, linga o ghena de gunoi. In scurt timp, baietelul a devenit rasfatatul multor familii din jur, pentru care ducea gunoiul sau presta diverse munci gospodaresti. Unul dintre locatari l-a ajutat chiar sa-si incropeasca un fel de coliba din scinduri si carton. Mihai trebuia insa sa plateasca "vama" altor copii ai strazii pentru ca o ducea mai bine. Simbata seara, Mihai Gheorghita Pejoc a fost asteptat la intrarea in coliba de mai multe tiganci. Maria Bujor, cu numai doi ani mai mare, a scos la iveala lama stralucitoare a unui cutit imens. Fara nici cea mai mica remuscare, micutul a fost taiat, de mai multe ori, in zona gitului. Gheorghita s-a tirit pina la sediul Politiei TF Iasi, unde a lesinat. Baiatul a fost transportat la Spitalul de Copii "Sf. Maria". Mihai ar dori enorm sa isi cunoasca familia. "Prima data cind mi-as vedea parintii, i-as intreba cum au putut sa ma lase pe drumuri, m-as bucura sa-mi acorde macar o sansa de a sta cu ei", ne-a spus Mihai. Dupa ce se va face bine, Mihai Gheorghita Pejoc va fi internat la Centrul de Minori Iasi. CATALIN DUMITRESCU Aciuati pe linga Cimitirul Sineasca, din Craiova, opt popi cu salarii de mizerie traiesc din mila enoriasilor Preotii-cersetori De vreo trei luni, in poarta Cimitirului Sineasca, din Craiova, au aparut preotii-cersetori. Mai ales simbata, ei stau pe banca de la intrare si acosteaza cetatenii care vin la mormintele celor dragi. In schimbul unor sume ridicole, preotii oficiaza slujbe sumare pentru a-si completa salariile de mizerie primite pe statele de plata. Aceasta drama se petrece in institutia care se bucura de cea mai mare incredere in rindul oamenilor: Biserica. "Hai, parinte, ca ti-am gasit un client" Cimitirul Sineasca, din Craiova, este cel mai mare cimitir din intreaga Oltenie. La sfirsitul fiecarei saptamini, craiovenii vin in numar foarte mare pentru a aprinde o luminare la mormintele familiei sau pentru a face slujbele traditionale de pomenire. Cu aproximativ trei luni in urma, in poarta acestui cimitir a aparut o situatie al carei tragism nu este egalat nici de copiii strazii si nici de multimea prostituatelor care stau pe marginea drumului. Este vorba de aparitia unor preoti-cersetori, care, imbracati in sutana si patrafir, incearca sa-si gaseasca clienti pentru a-si completa veniturile. Situatia a generat un scandal imens, ascuns pina acum de Mitropolia Olteniei, dupa ce preotul Paul Balasa a reclamat in scris drama si circul din poarta Cimitirului Sineasca. Preotul Balasa este profesor la Seminarul din Craiova, dar si preotul capelei din acest cimitir. Simbata trecuta, ascunsi printre morminte, am incercat sa surprindem acest "spectacol". Pe banca de la intrarea in cimitir stau patru preoti, imbracati in haine bisericesti, avind alaturi cite o sacosa mare. Ei stau si discuta plictisiti, pina cind pe poarta intra cineva cu cosul in mina. Ca sa vedem cum se procedeaza, un reporter a jucat rolul enoriasului. Cum a intrat pe poarta cimitirului, un civil l-a intimpinat, intrebindu-l daca vrea sa faca o slujba sau un parastas. Cind a primit raspunsul afirmativ, s-a indreptat catre preotii de pe banca si a strigat unuia dintre ei: "Hai, parinte, ca ti-am gasit un client!". Preotul s-a ridicat si a fost dus pina la un mormint oarecare, unde, spre surprinderea sa, un grup de gazetari s-au adunat in jurul lui. Aflind ca intreaga scena fusese filmata, preotul ne-a spus ca se numeste Liviu Serban si este dispus sa povesteasca despre tot ce se intimpla la poarta Cimitirului Sineasca. "Multi dintre preotii pe care i-ati vazut aici sint tineri care lucreaza la azilele de batrini, avind salarii de 700.000-800.000 de lei. Cum sa le ajunga banii pentru a-si intretine familia si copiii? Cind preotul din cimitir, Balasa, a reclamat la Mitropolie, s-a iscat acest scandal, dar unii preoti au obtinut delegatii si continua sa vina sa mai cistige un ban. Eu am fost preot in comuna Radovan si am fost suspendat cind din biserica s-au furat niste icoane. Oamenii nu mai dau bani la biserica pentru ca sint saraci. Rar mai vine cite unul ca acela care a cistigat 500 de milioane de lei la Bingo, ca sa dea un milion de lei pentru biserica", ne-a spus preotul Serban. "Parinte, sinteti liber?" Liviu Serban ne-a confirmat ca in poarta cimitirului sint opt preoti care vin sa-si caute clienti. Doi dintre ei au acceptat sa se "spovedeasca" in fata camerei video. Sandoi Liviu are 24 ani si este preot misionar la Caminul de Copii din Craiova. "Nu venim aici sa ne imbogatim, ci pentru a supravietui. Eu am 750.000 de lei, cu care nu reusesc sa fac fata vietii. Dupa ce a inceput scandalul, l-am rugat pe un preot din oras sa-mi dea voie sa fac parastasele din parohia sa pentru a mai cistiga cite ceva". Colegul sau, Daniel Mohanu, are 26 ani si este preot misionar la Caminul de Copii din Filiasi. "Dintre toti preotii pe care i-ati vazut aici, doar unul, Serban, este suspendat, dar nu stie nimeni exact situatia lui. Ceilalti sintem preoti misionari si lucram pentru 800.000 de lei, care nu ne ajung nici sa platim datoriile de la bloc. Noi nu acostam pe nimeni, oamenii vin si ne intreaba: «Parinte, sinteti liber?». Atunci, care este de rind, se duce la pomenire. Toti preotii din oras sint de acord ca nu este imaginea din cimitir, dar, stiind cit de greu o ducem, au stabilit: «Lasa-i, domnule, sa traiasca si ei, ca e vai de capul lor!». Cu cei 800.000 de lei, cu o sotie care a terminat Teologia si cu un copil de doi ani, credeti ca pot sa ma descurc? Daca n-as veni aici, sa mai fac cite un parastas, as muri de foame. Nici noua nu ne convine ca sintem priviti ca niste milogi. Eu, daca as avea 1.500.000 de lei, n-as calca prin cimitir decit daca ar veni omul sa ma ia de acasa. Vin aici obligat de saracie, altfel as crapa de foame. Nu luam cine stie ce. Azi, de pilda, am luat 10.000 de lei pe un parastas. Daca oamenii nu au bani, nici noi nu mincam". Preotul Paul Balasa vrea sa-si dea colegii pe mina fiscului Am intrebat citiva dintre oamenii veniti la cimitir ce cred despre situatia in care au ajuns preotii si majoritatea ziceau ca nu e deloc bine ca oameni in sutana au ajuns sa fie ca taximetristii, intrebind in stinga si in dreapta daca nu au nevoie de serviciile lor. In capela bisericii din cimitir l-am gasit pe preotul Paul Balasa. La inceput a ezitat sa vorbeasca despre colegii sai. Apoi, dindu-si seama ca aparitia in presa a acestei situatii ar putea rezolva problema, a fost de acord sa ne spuna punctul sau de vedere. "Totul a inceput acum doua-trei luni, cind mai multi preoti au inceput sa vina in poarta cimitirului in zilele de simbata si de sarbatori. Eu zic ca ei functioneaza ilegal, de aceea am facut demersuri scrise la Protoierie. Faptul ca stau si aproape cersesc in poarta cimitirului nu este deloc elegant, nici pentru preoti, nici pentru credinciosi. Ati vazut ca atunci cind vin oamenii cu cosurile, preotii se reped la ei ca niste cersetori. Sa ma scuze pentru aceste cuvinte, dar asta e realitatea. Cred ca si fiscul ar trebui sa vada cum se incalca legea, mai ales ca, de cind au aparut acesti preoti, eu nu pot sa adun bani nici pentru a plati taxele bisericii. Va dau un singur exemplu, ca sa vedeti ca nici macar serviciul religios nu este respectat. Acesti preoti ar trebui sa aiba alaturi un cintaret, caci nu e normal ca preotul sa zica: «Domnului sa ne rugam!» si tot el sa raspunda: «Doamne miluieste!». Chiar credinciosii mi-au atras atentia ca preotii par niste cersetori cind se reped la cosurile cu pomana. Ce fac ei nu mai este un act religios, nici macar un serviciu, ci este o bataie de joc in care se spun citeva cuvinte ca sa se incaseze o suma de bani. Ma doare sufletul cind vad asa ceva in poarta cimitirului". Pentru cel care priveste din afara situatia preotilor care vin in poarta Cimitirului Sineasca, acest caz pare revoltator. Sa vezi preoti care cersesc un ban amarit nu-ti creeaza nicidecum o stare de liniste. Multi oameni spun ca preotii ar trebui sa fie alungati. Acestia insa traiesc o drama. Cei care o pot rezolva sint mai marii bisericii, care ar trebui sa vada in situatia preotilor-cersetori tragedia Bisericii. Mitropolia Olteniei nu are inca un cap, dupa ce Nestor Vornicescu a murit, in urma cu trei luni. ION SPANU In timpul filmarii unui videoclip, Nicola a cazut in mare Recent, Nicola a filmat la mare un videoclip pentru piesa "Vamos a Mamaia". Pina aici, nimic deosebit. Dar ca sa iasa din tiparele obisnuite, cu fetite in costume de baie dansind de zor in nisip, Nicola a vrut, si chiar i-a iesit pina la urma, sa cinte in largul marii, pe o saltea pneumatica. Toate bune si frumoase numai ca, tocmai cind filmarea era in toi, un val mai saltaret a rasturnat salteaua cu Nicola cu tot. Cazuta in apa pe nepusa masa, interpreta s-a pierdut pentru moment cu firea, a inghitit ceva apa sarata, dar si-a revenit repede, marele ei noroc fiind ca stie sa inoate. Dupa o pauza in care Nicola si-a reglat bataile accelerate ale inimii, filmarile au continuat, de data aceasta fara incidente. IUSTINA MUNTEANU La Festivalul "Callatis 2000", din Mangalia, 36 de formatii se intrec in competitia pentru "Hitul verii" Peste 20.000 de turisti au fost prezenti, duminica seara, in Mangalia, la cea de-a doua parte a spectacolului-concurs "Hitul verii", din cadrul Festivalului "Callatis 2000", la finalul caruia va fi aleasa cea mai ascultata melodie a acestei veri. Printre formatiile intrate in cursa s-au numarat: Voltaj, cu piesa "Albinutza", Genius, cu "Bombonel", No Comment, cu "Dansam in ploaie", Latin Expres, cu melodia "Cred ca m-am indragostit", Non Stop, cu "Jimmy, Jimmy", Sweet Kiss, cu "Alin" sau Valahia, cu "M-am indragostit". La sfirsitul saptaminii trecute, in competitia pentru "Hitul verii" au intrat inca 12 formatii, alaturi de cele 24 deja prezente in prima parte a concursului. Cele mai indragite melodii au fost rasplatite de public cu aplauze la scena deschisa. Spectatorii au dansat si au cintat impreuna cu formatiile care au evoluat pe nava-scena amplasata in portul Mangalia. Punctul culminant al serii l-a reprezentat concertul sustinut de baietii de la 3-Sud Est, pe parcursul a 90 de minute. Cele 36 de melodii intrate in concurs sint promovate de Radiovacanta si Antena Bucurestilor care testeaza, in acelasi timp, reactia publicului. Cea mai iubita piesa a verii va fi desemnata la sfirsitul sezonului estival. LIVIA GRIGORE Moda accesoriilor exotice face furori pe litoral: Inele pentru degetele de la picior si genti gonflabile O simpla privire aruncata peste marea de turisti de pe plaja e suficienta pentru a trage o prima concluzie: anul acesta, fetele sint mai cochete. Adolescente sau mamici cu copiii de mina au tinut sa fie cu orice pret in pas cu moda. Asa ca, pretutindeni, intilnesti costume de baie si accesorii aidoma celor care se poarta in sezon pe plajele braziliene sau californiene. Placut impresionati de efortul romancelor de a fi cit mai sexy, am incercat o scurta trecere in revista a accesoriilor de plaja. Bratarile pentru glezna, desi nu sint o aparitie recenta, stralucesc in acest an pe toata plaja, ca o clipire strengareasca Inelele pentru degetele de la picior lasa impresia unei promisiuni secrete si le stau fetelor noastre cel putin la fel de bine ca si blondelor cu sinii opulenti de la Copacabana sau Malibu Beach Basmaua innodata in jurul taliei sau rochiile de plaja din voal, care mai mult descopera decit acopera, au tocmai din aceasta cauza un efect atitator Acelasi lucru e valabil si pentru obiectele vestimentare cu sireturi, de la bluzele sau rochiile de seara al caror spate e format doar dintr-o retea de sireturi, pina la costumele de baie la care deja clasicii "bikini cu snur" se asorteaza cu sutien prelungit cu o incrucisare de sireturi pe talie. Si tot snururi au si batrinelele espadrile care sint din nou la moda Caciulite cu margele - de fapt un soi de calota tricotata cu ochiuri largi de care atirna snururi tricotate sau alcatuite din margele mici. Desi n-am reusit sa stabilim daca obiectul e inspirat de moda anilor '30 sau daca are ceva de-a face cu Jamaica si cu stilul reggae, un lucru este cert: caciulita e nostima si se poarta In fine, un accesoriu care, fara a fi elegant, imbina placutul cu utilul: geanta de plaja gonflabila, care poate fi folosita si ca perna. Si exemplele pot continua. Pentru ca, de fapt, nu conteaza neaparat moda, ci principiul care spune ca la mare vii sa te dezbraci, nu sa te imbraci. ( O.F., A.H. ) 