 Inapoi in viitor! Peste patru ani, la fel ca in '89 Romania va atinge nivelul de dezvoltare economica pe care il inregistra in 1989 abia in anul 2005, a anuntat, ieri, ministrul dezvoltarii si prognozei, Leonard Cazan. El a precizat ca, in timp ce alte state candidate la integrarea europeana au atins in 1999 un nivel cuprins intre 95% (Polonia, Cehia) si 99% (Slovacia si Ungaria) din nivelul de dezvoltare economica inregistrat in 1989, Romania a inregistrat doar 76% din nivelul de atunci, urmind ca in 2003 sa atinga 96%. "Daca realizarea unei cresteri economice de 5-6% presupune un efort special, consideram ca nivelul unei cresteri de 4-5% este posibil de atins an de an", a subliniat Cazan. Ministrul dezvoltarii a anuntat ca institutia pe care o conduce a finalizat prognoza pentru principalii indicatori macroeconomici pentru anul 2001 care a fost inaintata Ministerului Finantelor. Astfel, MDP prognozeaza o crestere a nivelului Produsului Intern Brut (PIB) cu 4,2-4,5% fata de nivelul din 2000. Pentru anul in curs se asteapta o crestere a "consumului final" al populatiei de circa 4-4,3% fata de anul trecut. "Aceasta crestere vine dupa trei ani de scadere, timp in care circa 43% din populatia Romaniei a trait sub pragul de saracie", a declarat Cazan. In plus, aceasta crestere se va face pe baza reducerii cu circa 30% a consumului guvernamental. In privinta ratei inflatiei, prognoza este de 25% (decembrie 2000 - decembrie 2001), a apreciat Cazan. Pentru productia industriala se estimeaza o crestere de 5-5,4%, iar pentru comertul exterior de numai 5%, dupa ce in anul 2000 cresterea a fost de 22%, a precizat ministrul dezvoltarii. In privinta investitiilor, MDP prognozeaza o crestere cu 9,5% pentru acest an, urmind ca in 2004 sa asistam la o crestere a nivelului investitiilor de circa 10,5%. In acest an, MDP prognozeaza un volum al investitiilor straine de circa 1,7 miliarde de dolari. NICOLETA BURTAN Exporturi - record in 2000 Potrivit datelor furnizate de Institutul National de Statistica si Studii Economice, volumul exporturilor in 2000 a crescut cu 21,9%, fata de anul precedent, reprezentind totodata cel mai mare nivel valoric anual inregistrat din 1989 pina in prezent. Astfel, exporturile in 2000 s-au ridicat la 10.366,5 milioane dolari. Nivelul anual al importurilor a inregistrat o crestere de 25,6% fata de anul precedent, cifrindu-se la un total de 13.054,5 milioane dolari. In aceste conditii, deficitul comercial in 2000 a fost de 2.688 milioane dolari. De asemenea, deprecierea monedei nationale in raport cu dolarul a fost, la finele lui 2000, de 42% fata de decembrie 1999. (G.T.) SuperNova - succesul de piata al Renault in Romania Manuel Gomez, presedintele CA al Automobile Dacia Pitesti, a declarat ieri ca la sfrsitul anului 2000 a cunoscut o scadere drastica a vinzarilor de masini, care a afectat si uzina pitesteana. Gomez a declarat ca Dacia a vindut 48.156 de autovehicule (n.r. - 62% din piata), cu 44% mai putin fata de 1999 (n.r. - 45.886 - piata interna si 2.270 - externa). Sursa citata aratat ca tinind cont de evolutia economiei romanesti productia Dacia a scazut anul trecut cu 36% fata de 1999, atingind 55.183 autovehicule. Desi anul 2000 nu a fost unul prielnic afacerilor, Gomez a spus ca Dacia a avut un succes deosebit cu SuperNova, reusind sa vinda 2.714 bucati din acest nou automobil: "Deja avem in acest an peste 10.000 de precomenzi pentru SuperNova". In privinta rezultatelor financiare, Gomez a precizat ca din cauza mediului economic nefavorabil Dacia a inregistrat o pierdere neta de 1.449 miliarde lei. Cu toate acestea, Renault a investit anul trecut in retehnologizarea Dacia peste 1.453 miliarde lei, la care s-au adaugat cheltuieli de asistenta de 300 miliarde lei. Francezii au majorat capitalul social al uzinei de la 685,13 milioane lei, la 2.581,5 milioane lei. Pentru acest an, imi propun ca Dacia sa-si mentina cota de piata din 2000, vinzind peste 72.000 autovehicule, din care 7.500 pe pietele externe. "Ne-am propus ca in acest an SuperNova sa detina 53% din vinzarile Dacia. In privinta noului automobil Dacia, preconizat a fi comercializat la un pret de 5.000 de euro, Gomez a spus ca acesta va nu va putea fi fabricat mai devreme de iunie-iulie 2004. (Ovidiu Zara) Guvernul ia prima nota proasta: Inflatie de 3,7% in ianuarie Datele statistice corespunzatoare primei luni a anului 2001 indica o rata a inflatiei peste asteptari: 3,7%. Total surprinzator, preturile au fost impinse de tarifele serviciilor (7%) si nu, dupa cum era de asteptat, de dinamica marfurilor alimentare (3,8%). In aceste conditii, analistii sint de parere ca marirea salariului minim pe economie in ultima luna a anului 2000 si, nu in ultimul rind, primele acordate salariatilor la finele anului trecut au facilitat o usoara crestere a consumului intern, care le-a permis agentilor economici sa traga de preturi. Mentionam ca marirea tarifelor serviciilor telefonice (21%) a constituit principalul factor al amplificarii celui de-al treilea factor luat in calculul inflatiei. Specialistii opineaza ca, desi anul trecut inflatia din luna ianuarie a fost una ridicata (4,3%), aceasta venise pe fondul reasezarii TVA la nivelul unic de 19%. Nu acelasi lucru se poate spune despre inflatia din ianuarie 2001, cind preturile au crescut sensibil fara a fi determinate insa de vreo masura reformista. Fara a aduce vreo umbra de indoiala obiectivului anual de inflatie (25-27%), trebuie spus ca in urmatoarele doua luni guvernul va trebui sa ia decizia majorarii preturilor energiei si combustibililor, care va avea un impact amplu in planul cresterii preturilor. Influentele respective pot fi combatute intr-un singur fel, prin reforma. (I.B.,G.T.) Plasamentele in lei "iau fata" valutei Sufocate de cantitatea de valuta intrata, casele de schimb nebancare si-au redus cursurile atit la cumparare, cit si la vinzare, sub nivelul mediu indicat de BNR. Miscarea este una surprinzatoare avind in vedere ca, la sfirsitul anului trecut, intre Craciun si Revelion, aceleasi case de schimb isi marisera cursurile de vinzare cu 1000 de unitati peste cursul calculat de BNR. Ulterior, marjele dintre cursuri s-au redus ajungind pina la 100 lei/dolar si, pentru ca nici in aceste conditii dolarii n-au reinceput sa iasa, continuind doar sa intre, lipsa lichiditatilor in moneda nationala a determinat casele nebancare sa puna la dispozitia clientelei o oferta mai buna decit a caselor de schimb bancare. Specialistii considera ca in contextul actual, in care comerciantii poseda stocuri apreciabile de marfuri, fluxurile valutare sint sensibil incetinite, iar, in circumstantele in care depozitele in devize reprezinta o alternativa mai putin eficienta decit titlurile de stat in lei, populatia alege plasamentele in moneda nationala renuntind la cele in valuta. Excedentul de valuta, care s-a observat in primele doua saptamini din luna februarie in relatia dintre oferta si cererea de devize a clientilor bancilor, dovedeste cele spuse, iar faptul ca plasamentele in lei sint preferate celor in valuta se vede nu doar la nivelul populatiei, ci si al bancilor. La ultimele licitatii de titluri de stat adresate bancilor a existat supraoferta atit la emisiunea cu scadenta la 6 luni, cit si la cea pe un an. Mai mult decit atit, in ultimele trei saptamini, societatile bancare au optat mai mult pentru emisiunile la 6 luni, decit pentru cele la 3 luni. Care este cauza? Bancile mizeaza probabil, pe o reducere a inflatiei in urmatoarele luni, care ar determina o scadere a dobinzilor si atunci incearca sa profite de dobinzile mai bune de acum, care sa le acopere pe o perioada cit mai lunga. Se va si intimpla asta? Greu de spus. Cert este insa ca nu se cunosc masurile concrete care vor fi adoptate la nivelul elementelor care conditioneaza scaderea inflatiei: reforma structurala, micsorarea arieratelor, deficit bugetar finantat neinflationist. IONUT BALAN Cititorii "Business Central Europe" au ales George Copos, omul de afaceri roman al anului 2000 George Copos a fost desemnat ieri de revista economica britanica "Business Central Europe", drept "omul de afaceri roman al anului 2000". Copos a fost ales cel mai bun om de afaceri al anului in urma unui vot al cititorilor revistei "Business Central Europe", publicatie editata in limba engleza de grupul The Economist si dedicata spatiului est-european. "Perceptia pozitiva a cititorilor revistei, care apartin in majoritate comunitatii oamenilor de afaceri straini din Romania, ma onoreaza si ma provoaca pentru anii care urmeaza", a declarat Copos pentru "Evenimentul zilei". Copos a argumentat: "Am primit acest premiu intr-un climat economic total nefavorabil pentru investitii si pentru afaceri". Omul de afaceri roman spera ca in viitorul apropiat numarul investitorilor straini va spori si investitiile straine directe, acum in valoare de sase miliarde dolari, vor creste substantial. Desi in paginile "Business Central Europe" George Copos a fost prezentat ca omul de afaceri care "a creat in 1993 Ana Electronics, o companie specializata in vinzarea produselor electronice, acum cea mai mare companie privata din Romania", la ceremonia de ieri el a vorbit despre planurile grupului Ana. Acestea includ un program ambitios de investitii, in valoare de 13,755 milioane euro, derulat in urmatorii trei ani de compania Ana IMEP, producatoare de motoare electrice. Precizam ca deja Ana IMEP exporta 92% din produse in tarile Uniunii Europene si in Statele Unite. In Italia, catre care se indreapta deja 32% din produse, Ana IMEP a cucerit parti mari din piata, acoperind 24% din motoarele pentru masini de spalat automate, 11% din motoarele pentru masini pentru uscat rufe si 11% din motoarele pentru hote de bucatarie. LIDIA MOISE [17][pl.dll?rid=expresro] 