 128 de datornici ai BIR, pasuiti de lichidatori Administratia uneia dintre bancile intrate anul trecut in faliment, Banca Internationala a Religiilor (BIR), aliata cu unul din actionari, SIF Oltenia, este in conflict deschis cu firmele care se ocupa de lichidarea bancii. Fostii directori ii acuza pe lichidatori ca administreaza pagubos, in dauna creditorilor, ce a mai ramas din BIR. Lichidatorii arata, la rindul lor - cum s-au dus pe apa Simbetei sute de miliarde de lei care au creditat afacerile unor clienti "speciali" ai BIR, printre care contestatarul de acum, SIF Oltenia. Disputa dintre bancile falimentare si firmele lichidatoare a ajuns si pe masa parlamentarilor din Comisia de abuzuri a Camerei Deputatilor. De aici a plecat spre Ministerul Justitiei recomandarea "suspendarii" lichidarilor judiciare, in numele "stoparii abuzurilor comise de lichidatori". Incurajate, bancile falite au inceput sa ridice glasul si sa ceara "o noua sansa". Una dintre ele, Banca Dacia Felix e, deja, pe cale sa o obtina. BNR a cerut la tribunal deschiderea procedurii de faliment la Banca Internationala a Religiilor, vara trecuta. Tribunalul a numit un judecator sindic si au fost desemnate sa se ocupe de lichidare - adica de recuperarea datoriilor si vinzarea a ceea ce a mai ramas din banca - doua firme din Bucuresti: Reconversie si Valorificare Active si Romcontrol Euro-In Partners. Cele doua firme incaseaza un procent din tot ceea ce vind sau recupereaza. Lichidatorii s-au apucat de treaba concediind mai intii conducerea executiva a bancii. In replica, administratorii si unul din actionari - SIF Oltenia - s-au plins judecatorului sindic ca cele doua firme au comis abuzuri si au cerut inlocuirea lor si anularea a tot ce facusera intre timp. Dar judecatorul sindic le-a respins contestatiile, printr-o sentinta civila, dind dreptate firmelor lichidatoare. Petentii nu s-au lasat si au mers mai departe. Ei au atacat sentinta judecatorului sindic, facind recurs la Curtea de Apel Bucuresti, care a admis recursul, iar sentinta judecatorului sindic a fost - cum spun juristii - casata. Plingerile si contestatiile vor fi rejudecate, iar administratorii si actionarul pot cere din nou schimbarea lichidatorilor si anularea masurilor luate de acestia. Ce li se reproseaza firmelor lichidatoare? Cea mai importanta acuzatie mentionata in decizia Curtii de Apel e pasuirea a 128 de datornici carora lichidatorii le-au aprobat -"reesalonarea unor credite de 61,4 miliarde de lei si 453.000 de dolari, reducerea cu 2,5 miliarde de lei a unor datorii si scaderi de dobinda pina la 11 a". Toate astea - spun acuzatorii - in paguba actionarilor si a creditorilor, care vor avea astfel mai putin de impartit la terminarea falimentului. "Am procedat asa pentru a grabi recuperarea", a declarat Lucian Groza, reprezentantul firmei Reconversie Active Bancare. O alta acuzatie de care a tinut cont instanta Curtii de Apel este transferul a 4 milioane de dolari din conturile pe care BIR le avea la banci din strainatate. In raportul de activitate lichidatorul a trecut aceasta suma drept recuperare de creante, ceea ce Ie-ar da dreptul la un comision frumusel. Iata replica lui Lucian Groza: "Daca judecatorul sindic si creditorii vor hotari ca nu este recuperare de creanta, nu vom incasa comisionul, care deocamdata este stabilit la 8a". Decizia Curtii de Apel mai consemneaza si plingerile in legatura cu cheltuielile "exagerat de mari" - peste 40 de miliarde de lei in mai putin de o jumatate de an - ale lichidatorilor, carora li se reproseaza ca au angajat prea multi salariati, cu lefuri "exagerat de mari" si "fara calitatea de practician in activitatea de lichidare". "Am redus cheltuielile bancii la jumatate. Legea ne da voie sa facem toate restructurarile si angajarile pe care le consideram necesare" - raspunde Lucian Groza. Decizia Curtii de Apel - un bobirnac dat judecatorului sindic Toate aceste acuzatii au trecut pe sub ochii judecatorului sindic sub forma unor plingeri si contestatii. Legal, acesta ar fi trebuit, spun cei care acuza, sa dea o solutie in 15 zile. Judecatorul a aminat de patru ori - "pentru ca reclamantii si-au tot schimbat avocatii" -, iar cind a judecat, a dat dreptate lichidatorilor motivind - cum au remarcat magistratii Curtii de Apel - "sumar si generic" decizia luata. Judecatorul sindic, Cristina Negru, ne-a explicat ca nu i-a inlocuit pe lichidatori pentru ca reclamantii nu ar fi dovedit reaua intentie a celor doua firme. Totusi instanta care a judecat recursul a constatat ca "judecatorul sindic a interpretat gresit legile" si ca "sentinta este netemeinica si esential nelegala". In acest moment exista pericolul ca tot ce au facut lichidatorii sa fie anulat, daca dupa rejudecarea plingerilor, instanta va da dreptate celor care au facut reclamatiile. Cine va raspunde insa? Reprezentantul firmei Reconversie Active Bancare se apara spunind: "Toate operatiunile au fost raportate judecatorului sindic", iar judecatorul sindic raspunde: "Toate rapoartele de activitate ale lichidatorilor erau intii vizate de Banca Nationala, si apoi aprobate de mine". GABRIELA TINTEANU Unde mai plasam economiile Statul bate bancile la dobinzi In aceasta saptamina, toti romanii care au reusit sa stringa ceva bani privesc atent spre oferta de titluri de stat, care promite in trei luni un cistig net de o suta de mii de lei la un milion plasat in contul Trezoreriei Statului. Pentru a tenta populatia, statul a ridicat dobinzile anuale peste oferta bancilor care, pentru un depozit de trei luni, platesc intre 33% si 39%. Acestea sint insa limite extreme, pentru ca bancile mari ofera o dobinda anuala in jurul a 36%, ceea ce aduce fiecarui milion un cistig, impozabil, de 90.000 lei. Cistig la valuta pentru fidelitate Tot in aceasta saptamina se desfasoara o subscriptie publica de titluri de stat in dolari, deschisa si pentru populatie. Pentru a cumpara titluri de stat a caror valoare nominala este de 1.000 de dolari, oamenii trebuie sa apeleze la una dintre bancile acreditate pe piata titlurilor de stat care cumpara, in numele clientilor, certificatele de trezorerie. Si aici oferta statului depaseste dobinzile cu care bancherii platesc depozitele la termen in valuta. In timp ce la stat dobinda anuala e 6,75%, bancile practica dobinzi de aproximativ 5%. Cu citeva exceptii care merita mentionate, unde bancile ispitesc detinatorii de valuta cu dobinzi ceva mai aventuroase: Banca Turco Romana - 7,1% si Libra Bank- 7,5%. Cine cumpara deci titlurile emise de stat in valuta primeste dupa un an, la fiecare mie de dolari, cite 67,50 dolari. "Cind are nevoie de bani, statul devine foarte generos si plateste mai bine decit bancile", spune Dan Pascariu, vicepresedintele Asociatiei Romane a Bancilor si presedintele Creditanstalt Romania. Insa, avertizeaza bancherul roman, orice retragere inainte de termen spulbera cistigul, si banii au fost practic tinuti la ciorap. "Cine vrea flexibilitate cauta zona depozitelor la termen scurt in valuta", adauga Pascariu. Acolo unde bancherii dau dobinzi anuale intre 4% si 5%. Deocamdata, temerea ca ai nevoie de bani la un moment dat, in timpul cind acestia stau in Trezorerie, ramine un handicap puternic in incercarea statului de a imprumuta valuta de la cetateni sau firme. Bancile ofera certificate de depozit la cistiguri moderate Separat de posibilitatea de a economisi banii plasindu-i in depozite la termen, bancherii mai ofera si alte produse financiare - certificatele de depozit in lei sau in valuta. In cazul certificatelor de depozit in lei, cu scadenta la trei luni, sumele atrase sint remunerate cu dobinzi intre 33,07% si 39%. Desi in piata financiara s-a asternut calmul, e bine sa stim ca aceasta oferta nu este acoperita de Fondul de garantare a depozitelor populatiei. Deci, in situatie de criza, banii nu au protectie. Dobinzile bancare la depozite pe termen se reduc lent Viitorul apropiat nu va aduce schimbari spectaculoase pe piata financiara. Nici bancherii nu vad cum ar putea micsora dobinzile, in conditiile in care statul a "ars", in patru luni, 3 procente de dobinda la titlurile de stat pentru populatie, coborind de la 43% la 40%. "Cred ca putem observa o tendinta de coborire a dobinzilor. Fenomenul este insa lent. Faptul ca statul a redus cu un procent dobinzile la titlurile de stat pentru populatie nu este un semnal puternic. Evaluarile se fac in functie de evolutia inflatiei, cit timp nu se vede o tendinta de scadere a acesteia in limitele prognozate, e dificil sa te astepti la micsorarea dobinzilor bancare", spune Dan Pascariu. Intr-adevar, ritmul actual al inflatiei duce la un nivel care depaseste cu peste 7% "tinta" de 25%, declarata de autoritati. Nici dobinzile la depozitele in dolari nu risca sa creasca peste noapte. Recent, Mugur Isarescu, guvernatorul bancii centrale, a reamintit in fata asistentei prezente la seminarul organizat de "The Economist" ca devalorizarea monedei nationale va fi mai reglata, astfel incit "sa se mentina competitivitatea exporturilor", dar in asa fel incit sa se sustina incercarea de scadere a inflatiei. Altfel spus, leul se va devaloriza fata de moneda americana intr-un ritm inferior inflatiei. Intr-adevar, spune Isarescu, "vom avea o apreciere reala a leului de 2-3a". Pina ieri, moneda nationala s-a devalorizat cu 9,66% fata de dolarul american, de la inceputul acestui an. Deci, daca inflatia va putea fi adusa in limitele promise, de 25%, la finalul acestui an un dolar ar putea fi cumparat cu 31.600-31.900 lei. Daca inflatia va ajunge la 30%, dolarul ar putea costa intre 32.900 si 33.200 lei, potrivit scenariului avansat de guvernatorul bancii centrale. LIDIA MOISE S-a inasprit regimul subventiilor pentru tractoare Micii fermieri, abandonati de guvern Statul ii ajuta doar pe cei care lucreaza cel putin 110 ha "Euforia" tractoarelor subventionate e pe cale sa se domoleasca. Ministerul Agriculturii a decis ca nu toti cei care cultiva teren, cresc animale sau sint prestatori de servicii in agricultura vor putea cumpara tractoare cu mai putin de jumatate din pretul lor, statul urmind sa suporte din buzunar restul de 55%. Oficialii de la Agricultura au restrins astfel numarul celor care pot cumpara tractoare subventionate, dind aceasta posibilitate numai marilor fermieri. Astfel, pot cumpara tehnica agricola subventionata de stat numai acei producatori agricoli care detin si/sau exploateaza, necumulativ, urmatoarele suprafete cultivate: cereale, plante tehnice, si medicinale - 110 hectare (zona de cimpie) si 50 de hectare (zona de deal); pajisti naturale cultivate sau culturi furajere - 25 de hectare; legume - 2 hectare; plantatii pomi si pepiniere - 5 hectare; capsunerii, arbusti fructiferi - 1 hectar; plantatii de vii nobile, pepiniere si hamei - 5 hectare; sere si solarii - 0,5 hectare. Ministerul a stabilit si numarul minim de animale pe care trebuie sa-l detina un potential solicitant al utilajelor subventionate: vaci de lapte - 15 capete; taurine la ingrasat - 50 de capete; oi si/sau capre - 300 de capete; porcine - 100 de capete; gaini outoare - 2000 de capete; pasari pentru carne - 5000 de capete; alte specii de pasari - 1000 de capete; alte specii de animale - 100 de capete; apicultura - 50 de familii de albine. Pentru cei implicati in piscicultura, conditiile au fost stabilite astfel: bazine amenajate pentru producerea puietului de peste - 10 hectare; bazine amenajate pentru producerea puietului de consum - 20 de hectare; pastravarii - 1 hectar. Cu alte cuvinte, sprijinul statului se va indrepta catre marile exploatatii, statul dorind ca astfel sa-i "stimuleze" pe producatorii independenti sa se asocieze. "Aceasta masura a fost luata in virtutea programului guvernamental pe perioada 2001-2004 privind infiintarea de exploatatii agricole comerciale. Politica subventiilor o face Ministerul Agriculturii, care a stabilit ca este bine asa. Guvernul va sustine in continuare numai exploatatiile agricole viabile", a transat Dorin Zaharescu, seful Directiei de Mecanizare din Ministerul Agriculturii. NICOLETA BURTAN [11][pl.dll?rid=expresro] 