 Vasluianul a fost uns presedinte al Comisiei Centrale a Arbitrilor Porumboiu are piinea si cutitul Adrian Porumboiu a fost ieri instalat oficial de Comitetul Executiv al FRF in functia de presedinte al Comisiei Centrale a Arbitrilor. Toate conditiile puse de fostul cavaler al fluierului - intre care s-au numarat autonomia financiara si functionala, sediu separat si putere de decizie sporita - au fost acceptate de membrii Comitetului Executiv. "Acesta este un moment deosebit de favorabil. Fara sa exagerez, pot spune ca lucrurile obtinute astazi sint extraordinare pentru arbitraj. Nu promit minuni. Promit ca fata arbitrajului se va schimba in bine", a declarat proaspatul presedinte al CCA. Porumboiu a asigurat ca influentele conducatorilor de cluburi asupra arbitrilor vor disparea si ca se urmareste reabilitarea reputatiei celor care sint desemnati sa conduca meciurile. Pentru a evita tentatiile, arbitrilor li se vor asigura toate conditiile necesare: un barem de 500 de dolari pentru "central", cazare, protectie si transport efectuate prin firme specializate, fara nici o legatura cu vreuna dintre echipe. Banii vor fi virati direct in cont de Comisia Centrala a Arbitrilor. "Dupa doua sanctiuni urmeaza retrogradarea sau excluderea" "Conducatorii meciurilor nu vor avea nici un motiv sa mai intre in contact cu reprezentantii cluburilor. Daca, totusi, prin absurd, vor face acest lucru - si numai pentru motive foarte intemeiate -, va trebui instiintata de urgenta Comisia. Cine nu va face acest lucru, va fi exclus din arbitraj", a anuntat Porumboiu. "Nimeni nu este obligat sa fie arbitru. Toti vor porni de la zero in ochii nostri, dar cei care vor gresi deliberat si repetat vor fi exclusi. Daca pina acum unii au avut un anumit «spate», din acest moment «proptelele» au disparut. Nu o va mai duce nimeni dintr-o suspendare intr-alta. Vor fi maximum doua sanctiuni, urmate de retrogradarea sau excluderea din arbitraj". Cluburile vor contribui cu cite 36.000 de dolari la bugetul noului CCA. Comisia va avea in componenta doi vicepresedinti si patru membri. Porumboiu urmeaza ca, pina la 15 ianuarie 2001, sa prezinte proiectul pentru noua comisie, iar pina la 15 februarie sa fie definitivate toate detaliile. Presedintele ii va alege si pe ceilalti sase membri ai CCA. Desi Porumboiu a evitat sa dea orice fel de amanunte, se pare ca printre cei vizati a intra in noul CCA se numara Ion Craciunescu, Aron Huzu si Mircea Nesu. Dan Petrescu-"Fibra" si Nicolae Pantea, fostii presedinti ai acestui for, nu mai figureaza printre candidatii la vreo functie. Federatia va inchiria un alt spatiu pentru CCA, separat de restul FRF. Bölöni cauta un schelet Ladislau Bölöni, selectionerul Romaniei, si-a prezentat ieri concluziile dupa turneul intreprins de reprezentativa divizionara in Algeria. Loti a precizat ca au fost conditii de cazare, transport, securitate, masa si antrenament foarte bune, incercind sa atenueze diplomatic declaratiile jucatorilor participanti la turneu, care au dezvaluit numeroasele probleme ivite la absolut toate capitolele. Selectionerul s-a aratat multumit de jucatori, afirmind chiar ca a depistat "sase sau sapte fotbalisti care sint aproape de lotul national si care, intr-un an sau doi, vor putea deveni titulari. Cu putina atentie, peste alti doi ani se vor mai ivi cinci jucatori de nationala". Bölöni va merge in Spania, pentru a vorbi cu fotbalistii romani care activeaza acolo. "De la echipa nationala a disparut un schelet, alcatuit din grupul lui Hagi si Gica Popescu. Eu consider ca avem nevoie de un alt schelet de echipa, iar o mare parte din el se afla in Spania". Mircea Sandu a atacat si el presa, sustinind ca sobolanii si gindacii din hotelul "tricolorilor" s-au aflat doar in imaginatia ziaristilor. Presedintele a ignorat pina si declaratiile jucatorilor - ei insisi oripilati de cele vazute -, despre care a spus ca "sint platiti sa-si faca datoria". Mogosoaia, o afacere de 4,5 milioane de dolari Mircea Sandu a anuntat ca, in anul 2000, FRF a atras fonduri de 1.300.000 de dolari. De asemenea, viitorul sediu al federatiei, "Casa Fotbalului" - pentru care guvernul a aprobat o suprafata de 6719 metri patrati in incinta Complexului "Lia Manoliu" -, va costa aproximativ 800.000 de dolari, din care pina acum s-au strins 300.000. Centrul de pregatire de la Mogosoaia a "inghitit" 1.100.000 de dolari in prima faza a lucrarilor (canalizare, alei, terenuri, tribuna, stilpi de nocturna). Cea de-a doua etapa va costa inca 1.500.000 de dolari, iar costurile finale se vor ridica la aproximativ 4.500.000 de dolari. Cazurile Dulca si Arhire au intrat in "colimatorul" lui Mircea Sandu. "Avem dovezi grave. Vom consulta un jurist, pentru a vedea daca putem sesiza si institutiile statului abilitate sa analizeze conditiile in care s-au efectuat transferurile celor doi jucatori". MATEI UDREA Atacantul dinamovist, indragostit lulea Marius Niculae: "Cristina e viata mea" Pustoaica are "un corp de balerina" Marius Niculae, virful de lance de la FC Dinamo, i-a raspuns ieri lui Adrian Mutu, atacantul echipei italiene Hellas Verona, care a declarat, in numarul de miercuri al "Evenimentului zilei", ca fostul sau coechipier marcheaza asa de multe goluri deoarece poarta ghete incaltate in prealabil de el. "Sa nu uite ca poarta ghete antrenate deja de mine. De fapt, el da goluri concepute de mine", a spus atunci "Briliantul". Rostita pe acelasi ton, glumet, pe care a fost lansata si provocarea lui Mutu, replica lui "Sageata" a fost prompta: "Nu este adevarat ca joc cu ghetele lui. E un mic mincinos. Eu am contract de publicitate cu o anumita firma de echipament sportiv si nu am voie sa port echipamentul altei firme. El vorbeste, care se incalta mai des cu fesul decit cu papucii? Adevarul este ca, dupa ce a plecat la Inter, a adus un rind de ghete la toata echipa, inaintea unui meci cu Steaua, insa de aici si pina la a spune ca dau goluri concepute de el este cale lunga". Superstarul dinamovist va pleca astazi la munte, pentru 10 zile de vacanta. Lui Nicu ii sta insa gindul doar la o eleva de liceu din Bucuresti, de care este indragostit lulea. De opt luni, atacantul "ciinilor rosii" traieste o poveste de dragoste ca-n filme alaturi de prietena sa, Cristina. "E viata mea. Mi-a placut totul la ea. Sufletul, mintea, dar si corpul de balerina", marturiseste jucatorul, care nu se gindeste, deocamdata, sa-si puna pirostriile. Marius, 19 ani, si Cristina, 18 ani, s-au cunoscut la petrecerea unui prieten comun. De atunci, cei doi sint nedespartiti, ei putind fi vazuti, miercuri-seara, la banchetul "ros-albilor". DANIEL CONTESCU Magiun nu da Foresta nici pe Real Madrid Antrenorul principal al Forestei, Marin Barbu, a dat asigurari ca nu va parasi clubul sucevean pina-n vara lui 2001, cind ii expira contractul, "nici chiar daca voi primi o oferta de la Real Madrid". Marin Barbu a infirmat, astfel, zvonurile potrivit carora ar urma sa plece la Ceahlaul Piatra-Neamt. Si presedintele clubului sucevean, Eugen Hutu, ne-a declarat ca "Barbu ramine la Suceava cel putin pina-n vara viitoare. Pe 20 decembrie, staff-ul tehnic si jucatorii isi vor primi restul de bani, reprezentind primele pentru rezultatele obtinute in tur, apoi vor participa la o petrecere organizata de Nord Club Foresta". La finalul turului, Foresta s-a clasat pe un merituos loc sapte. TIBERIU AVRAM Fanii Galatei au inceput sa-l indrageasca pe antrenorul roman "Lucescu imparat" Galatasaray Istanbul a reusit, miercuri seara, sa se califice in sferturile de finala ale Cupei Turciei la fotbal, invingind Adanaspor cu 2-1. Echipa lui Mircea Lucescu a fost lipsita de cei mai buni jucatori ai sai, intrucit Hagi, Jardel, Emre si Bulent au fost menajati dupa un sezon epuizant. Golurile partidei au fost marcate de Arif (min. 38) si Serkan (min. 90), respectiv Cenk (min. 5). Antrenorul roman al echipei "Cim Bom Bom" a avut placuta supriza sa fie aclamat, pentru prima data de la sosirea la Istanbul, de fanaticii suporteri ai campioanei Turciei, care au afisat in tribuna un banner urias pe care scria "Lucescu imparat". (B.G.) Handbalistele "tricolore", prima oara in semifinalele Europenelor Simona tine timona Reprezentativa nationala de handbal feminin a Romaniei s-a calificat pentru prima oara in semifinalele Campionatului European. Dupa o victorie clara in fata Danemarcei, campioana olimpica en-titre, cu 33-26 (18-13), "tricolorele" au acces in "careul de asi", unde vor intilni Ungaria. Simona Gogirla a fost de departe cea mai buna jucatoare a meciului, cu 15 reusite (din care 12 numai in prima repriza!), evolutia sa fiind remarcabila. De asemenea, trebuie, ca de obicei, remarcata prestatia portaritei Luminita Hutupan, care a aparat doua aruncari de la 7 metri, parind si alte 12 aruncari ale danezelor. Fosta mare jucatoare Lidia Draganescu a fost tinuta la intrarea in sala "Ioan Kunst-Ghermanescu" de oamenii de ordine. "Sint Draganescu si am jucat si eu ceva handbal", a spus Lidia, in timp ce unul dintre "pindari" i-a raspuns: "N-am auzit de dumneata". Dupa indelungi parlamentari, situatia s-a rezolvat dupa ce unul dintre organizatori a recunoscut-o pe fosta internationala. Lidia a urmarit partida cu sufletul la gura, impartind si laude, dar si reprosuri la adresa fostelor sale colege. "E mult mai greu din tribuna. Pentru mine e chiar ingrozitor", a recunoscut fostul inter dreapta al "tricolorelor" n Inaintea startului partidei cu Danemarca, pretul biletelor "la negru" a saltat de zece ori, ajungind la suma de 200.000 de lei n Unul dintre cei mai infocati suporteri ai handbalistelor noastre a fost Marius Lacatus, insotit de Ionel Danciulescu si prietena lui. Toti trei au aplaudat si au cintat pe ritmul sambei cu care compatrioatele noastre au fost incurajate. DANIEL NAZARE HORIA HASNAS Flick-flack Miriuta, "energeticianul" de serviciu Energie Cottbus a pierdut meciul din etapa a 17-a a primei ligi germane de fotbal, scor 2-3 (2-0), in fata celor de la TSV 1860 München, terminind turul pe ultimul loc al clasamentului. Cu Laurentiu Reghecampf si Vasile Miriuta in teren pe tot parcursul jocului, esticii au avut un debut fulminant de meci. In minutul 6, Miriuta i-a pasat decisiv lui Kobylanski si Cottbus a deschis scorul. Dipa numai trei minute, acelasi Miriuta a executat excelent o lovitura libera din preajma careului mare, urcind scorul la 2-0 pentru gazde. Repriza secunda a apartinut bavarezilor, care au marcat de trei ori, intre minutele 55 si 67, prin Hassler, Riseth si Agostino. Proaspatul international maghiar a fost cel mai bun jucator al echipei din Cottbus, fiind laudat la finele intilnirii inclusiv de antrenorul oaspetilor, Werner Lorant. In pofida ultimei pozitii ocupate in acest moment, cu 17 puncte la activ, Energie este despartita de locul 15, care asigura prezenta in Bundesliga, de un singur punct. (S.T.) Echipa secolului - in genunchi Toledo, echipa de fotbal din Segunda B (a treia liga spaniola), a produs una dintre cele mai mari surprize din istoria fotbalului iberic. In primul tur al Cupei Spaniei, Toledo a invins cu 2-1 (2-1) formatia Real Madrid, desemnata cu doar citeva zile in urma "echipa secolului" de FIFA. Totodata, Real Madrid este detinatoarea Cupei Campionilor Europeni. Chiar daca nu au evoluat Luis Figo, Raul, Roberto Carlos si Iker Casillas, infringerea madrilenilor reprezinta unul din cele mai rusinoase esecuri din istoria clubului din capitala Spaniei. Oraselul Toledo a trait o noapte magnifica. Aproape 10.000 de oameni au iesit in piata centrala si au sarbatorit victoria favoritilor pina spre dimineata. In aceasta faza a competitiei, alte patru formatii din prima liga spaniola au parasit "Copa del Rey": Oviedo, Malaga, Deportivo Alaves si Real Sociedad. (D.N.) Rosu rateaza, Barbu marcheaza Numancia, echipa de fotbal spaniola la care evolueaza romanii Laurentiu Rosu si Jean Barbu, s-a calificat in turul al doilea al Cupei Spaniei, in dauna formatiei Barakaldo (a treia liga), dupa executarea loviturilor de departajare. Dupa 120 de minute, scorul a fost egal, 1-1. "Roseata" a jucat toata partida, iar "Cobra din Trivale" a intrat in minutul 65 in locul lui Jose Manuel. La penalty-uri, echipa din Soria a invins cu 4-3. Jean Barbu a inscris, in timp ce Rosu a tras slab, sutul sau fiind parat de portarul advers. Lucian Marinescu a "bifat" 63 de minute in partida Atletico Madrid - Salamanca (1-0), iar ceilalti doi romani, Bogdan Stelea si Catalin Munteanu, au fost menajati pentru meciurile de campionat. Espanyol s-a impus la Albacete, scor 1-0, iar Costel Gilca a fost titular toate cele 90 de minute, fiind unul dintre cei mai buni jucatori de pe teren. (D.N.) Modena ii da tircoale lui Raducioiu Florin Valeriu Raducioiu este foarte aproape de un transfer la echipa italiana de fotbal Modena, ocupanta primei pozitii in Grupa A din Serie C1. In primele 14 etape, Modena a acumulat 29 de puncte, avind mari sanse de a promova in Serie B. Atacantul se afla sub contract cu Dinamo pina la vara, insa pare tentat sa dea curs ofertei de la Modena, cu care a mai fost in discutii asta-vara. "Daca e convenabil, o sa ma duc la Modena. In plus, stadionul din Modena este la doar o ora de mers cu masina de Brescia. Si Cosenza ma solicita, dar nu prea as vrea sa ma duc acolo. Aseara (n.r. - miercuri-seara), m-au sunat cei de la Energie Cottbus (n.r. - formatia din prima divizie germana la care joaca Laurentiu Reghecampf si Vasile Miriuta). In zilele urmatoare voi vorbi cu antrenorul principal de la Cottbus. Adevarul este ca nu vreau sa mai plec departe de casa. Cu siguranta, la Dinamo nu ma mai intorc, desi Ionut Lupescu crede ca voi reveni sa joc in tara".(D.C.) Yorke o bombardeaza cu telefoane pe Katie Dwight Yorke, talentatul fotbalist din Trinidad-Tobago, este unul dintre cei mai periculosi atacanti ai echipei engleze Manchester United si, totodata, un jucator care i-a dat multe batai de cap lui Sir Alex Ferguson. Plin de bani, proprietarul unui veritabil palat si al unor masini foarte scumpe, Yorke este si un mare afemeiat. Dupa ce i-a sucit mintile frumoasei Jordan, detinatoarea unui bust ale carui dimensiuni cresc de la o operatie estetica la alta, fotbalistul de la United a trecut la cucerirea unei noi redute: modelul Katie Richmond, imaginea firmei de lenjerie intima "Janet Reger". O bombardeaza zilnic cu telefoane languroase, declarindu-i ca este singura fata pe care si-o doreste cu adevarat, ii face nenumarate cadouri costisitoare si o implora sa-l urmeze in locuri exotice. Numai ca avansurile lui Yorke sint refuzate sistematic deoarece Katie este foarte fericita cu prietenul ei, un om de afaceri din Cheshire. Dwight persevereaza insa, hotarit sa marcheze cu orice pret si in poarta faimosului manechin.(M.B.) 