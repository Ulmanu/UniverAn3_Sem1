 Cel de-al 43-lea locatar al Casei Albe a fost stabilit Victorie fara glorie pentru George W. Bush Drama electorala din Statele Unite, care a durat 36 de zile si care a captat atentia intregii planete, s-a terminat intr-un mod previzibil, fara rasturnari spectaculoase de situatii ceea ce a determinat mass-media americane si internationale sa se plinga de faptul ca intreaga saga electorala, care a pus pe jar o lume intreaga, s-a spart ca un balon de sapun, transmit agentiile internationale de presa. Candidatul republican, George W. Bush, nu se astepta ca, practic peste noapte, sa afle vestea pe care dorea sa o auda de mai bine de o luna: aceea ca a devenit presedinte al Statelor Unite. "Refugiat" la resedinta sa de guvernator din Austin, capitala statului Texas, ferit de privirile indiscrete ale jurnalistilor, Bush a asteptat ca Tribunalul Suprem de la Washington sa ia o decizie in privinta opririi numararii manuale a voturilor aflate in litigiu in statul Florida. Verdictul favorabil lui, pronuntat marti de Curtea Suprema, dar mai ales declaratia facuta miercuri noapte de contracandidatul democrat Al Gore, care "a aruncat prosopul" si si-a recunoscut infringerea i-au permis lui Bush sa poata pronunta discursul de invingator, in fata a 400 de parlamentari democrati si republicani din statul sau, prieteni, rude si membri ai personalului de campanie, strinsi la sediul Camerei Reprezentantilor din Austin. Bush a declarat: "Ma voi dedica intru totul" indeplinirii mandatului prezidential. El a anuntat, in cadrul unui discurs televizat, ca accepta onoarea de a fi cel de-al 43-lea presedinte al Statelor Unite si i-a multumit rivalului sau democrat. Gore i-a dat "unda verde" lui Bush Marele invins, Al Gore, a rostit miercuri noapte un discurs care a fost transmis la televiziune, in cadrul caruia a anuntat ca accepta decizia Curtii Supreme din Washington si, implicit, victoria lui George Bush. Gore a tinut sa mentioneze, pentru a-si demonstra spiritul sportiv, ca "acum citeva momente, l-am sunat pe George W. Bush si l-am felicitat ca a devenit al 43-lea presedinte al Statelor Unite". El a facut apel la americani sa il sustina pe cel care i-a fost adversar. Linga el, in biroul sau adiacent Casei Albe, se afla sotia, Tipper, si cei patru copii, ca si candidatul democrat la vicepresedintie, Joe Lieberman. "Nu am fost ales pentru a servi un partid, ci o tara" Republicanul George Bush a multumit miercuri seara poporului american pentru ca a fost ales presedinte al SUA, lansind un apel la unitate si cooperare dupa aceste alegeri dificile. "Am mai multe motive sa va fiu recunoscator in aceasta seara. Sint recunoscator Americii si pentru faptul ca sintem capabili sa reglam divergentele electorale de o maniera pacifista. Si sint recunoscator poporului american pentru marele privilegiu de a-i putea servi drept viitor presedinte", a declarat Bush. "Nu am fost ales pentru a servi un partid, ci o tara. (...) Fie ca ati votat pentru mine sau nu, voi face tot ce pot mai bine pentru a va servi interesele si voi lupta pentru a va cistiga respectul. Tara noastra trebuie sa depaseasca aceasta stare de divizare. Americanii impartasesc sperante, teluri si valori mult mai importante decit toate scopurile politice. Republicanii vor binele tarii. Democratii, de asemenea", a mai adaugat noul presedinte american. (C.M.) Statele Unite, dezbinate In timp ce Gore si-a recunoscut infringerea, cei mai infocati fideli ai sai nu au acceptat acest lucru cu usurinta. Dezamagiti, plini de amaraciune, s-au strins in capitala statului Florida pentru a striga "Abuz de putere", "Lovitura de stat", "Deceptie suprema". Unul dintre suporteri explica: "Bush este primul presedinte care nu a fost ales de popor" deoarece a pierdut votul popular, dar il va cistiga in mod sigur pe cel al Colegiului Electoral national. America in alerta O parte din democrati si din militantii americani de culoare nu sint dispusi sa "inghita" victoria lui Bush si au trecut deja la manifestatii de protest. Suporterii candidatului democrat Al Gore, condusi de reverendul Jesse Jackson, planuiesc o "explozie de proteste pentru drepturile civile". Pe fondul nemultumirii fata de deznodamintul alegerilor prezidentiale, perioada de tranzitie pina la instalarea noului executiv se anunta un adevarat examen pentru "tara democratiei". Intre timp, fortele de ordine se pregatesc confruntarii cu probleme mult mai mari decit cele din aprilie, din timpul protestelor fata de Banca Mondiala si Fondul Monetar International. Intregul Departament al Politiei Metropolitane este mobilizat in vederea acestor evenimente, fiind convocata si politia din districtele invecinate pentru a suplimenta numarul fortelor de ordine. Atit agentii politiei federale, cit si FBI-ul si Biroul de Control al Traficului cu Tutun, Alcool si Arme de foc se vor afla in alerta. Gore si Clinton cheama la reconciliere Dorind sa isi sublinieze intentia de a-i uni pe toti americanii in jurul noului presedinte, Gore a acceptat sa se intilneasca saptamina viitoare cu Bush, pentru a "incepe sa stearga scindarile aparute din cauza campaniei si a intregului proces prin care am trecut...". Intr-un mesaj adresat de la Londra, unde se afla intr-o vizita oficiala, presedintele in exercitiu, Bill Clinton, a promis, la rindul sau, sa il ajute pe Bush sa "inceapa cu dreptul", spunind ca americanii doresc ca politicienii lor sa lase deoparte orice ranchiuna si atacuri personale.(I.A.) George Bush, un cowboy cinstit, dar mediocru George Walker Bush, care se prezinta pe sine drept "un conservator cu suflet", ascunde o determinare rece sub o aperenta nonsalanta si bonomie specific texana. Gratie acestei duble fatete, Bush a reusit, la 54 de ani, sa ajunga presedintele celei mai puternice tari din lume, in pofida pronosticurilor nefavorabile facute nu cu multa vreme in urma chiar de propria sa mama, Barbara. Nascut la 6 iulie 1946, el este cel mai mare din cei sase copii ai familiei Bush si, daca se poate spune asa, a "stralucit prin mediocritate". Avind o cariera politica totusi scurta, Bush Jr. s-a impus prin tenacitate si farmec personal, calitati care i-au suplinit multe alte lipsuri. Calcind atent pe urmele tatalui sau, fara totusi a incerca sa-i semene prea tare, cistigatorul alegerilor prezidentiale americane a urmat exclusivista Academie Phillips (din Andover, Massachusetts), a studiat la Yale si la Harvard Business School, fara a straluci in rezultate. Din 1975 a inceput sa se ocupe de firma petroliera creata de tatal sau, fiind de trei ori pe cale sa o falimenteze. In 1986, dupa ce marturisise ca este alcoolic, a renuntat definitiv la bautura. Alaturi de el o are pe Laura Bush, o sotie fidela si o mama model, care a depasit fara eforturi aparente reticentele sale initiale de a intra in lumina reflectoarelor. La 53 de ani, noua Prima Doamna a SUA, o fosta bruneta cu ochi albastri, se descrie ca o "femeie traditionala", al carei scop esential este buna crestere a celor doua fete gemene ale familiei, Barbara si Jenna, acum in virsta de 18 ani. (C.V.) Bush, asaltat cu felicitari de tipul "Nu ne uita!" Presedintele ales al Romaniei, Ion Iliescu, spera ca alegerea lui George W. Bush in functia de presedinte al Statelor Unite ale Americii va duce la dezvoltarea parteneriatului strategic dintre Romania si SUA. Ion Iliescu a declarat ca isi pune toate sperantele in dezvoltarea relatiilor dintre Romania si SUA, in urma alegerii lui Bush ca presedinte al Statelor Unite. El a adaugat ca afirmatiile sale au la baza experienta sa de pina acum in relatiile cu noul presedinte american. Presedintele ales al Romaniei a precizat ca ii va transmite lui George Bush un mesaj prin care ii va ura succes si prin care isi va exprima speranta ca parteneriatul strategic cu SUA va fi eficient si efectiv n Presedintele bulgar Petar Stoianov l-a felicitat joi pe presedintele ales al SUA, George W. Bush, declarindu-se "impresionat de viziunea acestuia asupra extinderii NATO", relateaza AFP. "Sint impresionat de angajamentul dumneavoastra fata de problemele tarilor aflate in tranzitia post-comunista, de viziunea asupra extinderii NATO si a rolului Aliantei pentur edificarea unei Europe libere si unite", se arata in mesajul de felicitare al sefului statului bulgar. Acesta a subliniat "angajamentul strategic si moral al Partidului Republican pentru aderarea noilor democratii din Europa la Alianta" n Ziarul britanic "Daily Mirror" comenta ieri, intr-un material gazduit pe prima pagina, victoria candidatului republican George Bush, ironizind binecunoscutele lacune in materie de politica externa ale noului presedinte american. Mirror a inteles sa-l "ajute" pe noul presedinte, explicindu-i, intr-o fotografie ce insotea textul, unde se afla exact Marea Britanie. Fotografia, cu tilul "Felicitari pentru victorie", reprezenta o portiune din Terra, vazuta din spatiu, cu o sageata care indica Anglia si un post- scriptum: "Noi sintem aici!". (C.M.) Dosarele istoriei, pagina Bush Victoria in alegerile prezidentiale americane a lui George W. Bush readuce la Casa Alba o dinastie politica consacrata de tatal sau, fostul presedinte George Bush. Aceasta este a doua oara in istoria Statelor Unite cind fiul unui presedinte reuseste sa "ocupe" Casa Alba, dupa John Quincy Adams, ales in 1824. Bush Jr. - apelativ pe care noul presedinte american il uraste de moarte - mai este si al patrulea lider ales in pofida faptului ca a pierdut votul popular. Genealogistii britanici sustin ca familia Bush din care au descins cei doi presedinti ai SUA ar fi originari din satucul Messing, din comitatul Essex (sud), de unde fermierul Reynauld Bush ar fi plecat in 1631 pentru a se stabili in "Noua Anglie", pe teritoriul actualelor State Unite ale Americii. (C.V.) Bulgarii sint gata sa tisneasca spre Occident Agentiile de turism din Bulgaria se pregatesc inca de pe acum pentru a asigura oferte tentante bulgarilor care, desi saraci in acest moment, sint decisi ca incepind de anul viitor, cind nu voi mai avea nevoie de vize, sa plece in excursii in Europa Occidentala, relateaza France Presse. "Ne asteptam la o crestere mare a numarului calatoriilor", a declarat Grisa Kostov, proprietar al companiei de turism Alfatour din Sofia. El considera ca "desi majoritatea populatiei Bulgariei este saraca, cel putin 7 la suta isi permite sa calatoreasca". Intr-un sondaj realizat de institutul MBMD in 26 de orase mari din Bulgaria, 45 la suta din subiecti au declarat ca intentioneaza sa viziteze tari din Europa Occidentala dupa ridicarea regimului de vize, Germania fiind favorita in fata Italiei si Marii Britanii. 23 la suta din acestia recunosc insa ca vor incerca sa lucreze la negru in aceste state. "Am deja turisti inscrisi din rindul avocatilor, medicilor, arhitectilor, care nu asteapta decit ridicarea vizelor pentru a putea calatori", a mai adaugat Kostov. Turistii si-au pregatit deja rutele pentru vara viitoare, itinerariul fiind Sofia-Venetia-Verona-Nisa-Cannes-Monaco-Florenta-Pisa. Transportul si cazarea pentru patru nopti la hotel costa 330 de dolari de persoana. El a declarat ca in prezent, majoritatea consulatelor nu acorda decit un numar limitat de vize si ca pentru acest sfirsit de an nu a putut organiza grupuri care sa-si petreaca Revelionul in statele occidentale. CAMELIA MUNTEAN Americanii au inventat Spray-ul de spionat corespondenta Cercetatorii unei firme americane orientate pe produse necesare securitatii personale, "Mistral Security", au creat un accesoriu demn de filmele cu James Bond, si anume un spray care, pulverizat pe un plic inchis, permite citirea scrisorii dinauntru, scrie cotidianul britanic "The Daily Telegraph". Substanta activa din spray, a carei formula este evident secreta, are un efect reversibil, astfel incit destinatarul nu isi poate da seama ca i-a fost violata corespondenta. "Pulverizezi (substanta) pe plic care, temporar, devine transparent. Plicul pastreaza un miros specific vreme de 10 - 15 minute, dar dupa asta nu ramine nici o pata, nu dizolva cerneala sau pixul - nu lasa absolut nici o urma", explica vicepresedintele firmei, Robert Schegel. Mai mult, substanta poate fi aplicata de zeci, de sute de ori, fara sa poata fi observata in vreun fel. CONSTANTIN VLAD Raport al Comitetului european impotriva torturii Inchisorile moldovenesti, Infernul cu zabrele Situatia detinutilor din Moldova este jalnica, se arata intr-un raport al Comitetului Impotriva Torturii al Consiliului Europei (CPT), in care se vorbeste despre paraziti, foamete si mizerie, dar si de tortura si tratament dur. Acest raport de 100 de pagini, realizat in urma vizitelor efectuate in inchisori din Moldova de catre membri ai CPT, a fost dat publicitatii ieri, la Strasbourg, cu acordul autoritatilor moldovene. Guvernul de la Chisinau insa a reprosat CPT ca "nu a luat in calcul" faptul ca tara se confrunta cu grave probleme economice si sociale care au repercusiuni negative asupra situatiei detinutilor. In raport se arata ca practica generalizata a tratamentului prost se apropie de tortura. Palme, pumni, picioare, bataie cu bastonul, inclusiv la talpi, asfixiere cu masca de gaze sau cu punga din plastic trasa peste pe cap, atirnarea de miini sau picioare, socuri electrice, toate acestea fac parte din arsenalul de lucru al politistilor moldoveni. CPT cere autoritatilor de la Chisinau sa acorde prioritate formarii profesionale a politistilor de toate gradele si toate categoriile. De asemenea, CPT considera ca problemele economice si sociale nu justifica torturarea detinutilor. Raportul arata ca celulele sint lipsite de aer, lumina, toalete separate, surse de apa. CAMELIA MUNTEAN Flash S-au furat curcanii "curcanilor"! Un camion plin cu curcani si sunca de porc destinate mesei festive de Craciun si oferite fortelor de politie din orasul brazilian Itaperuna, din apropierea metropolei Sao Paolo, a fost furat de hoti ramasi neidentificati. Camionul a fost deturnat de hoti in departamentul administrativ Minas Gerais, in timp ce se indrepta catre Itaperuna, unde era asteptat de bucatarii institutiei. Politistii nu au ramas totusi fara provizii de Craciun, dar nu pentru ca ar fi recuperat prada de la hoti - care sint si acum in libertate - ci pentru ca firma care facuse livrarea s-a milostivit si le-a dat o cantitate inca si mai mare de curcani si sunca. In mod traditional, politistii brazilieni primesc de Craciun un asa-zis "cos de Sarbatori". (C.V.) Matriarhat in Mafie Politistii din Siracusa, oras din nordul Siciliei, au arestat o intreaga "familie" mafiota despre care sustin ca este condusa aproape in exclusivitate de catre femei. Potrivit "The Daily Telegraph", 12 "nase" au fost retinute intr-o serie de raiduri politienesti inscrise in cadrul amplei "Operatiuni Dinastia", in urma careia au fost descoperite numeroase arme si munitia aferenta. Foarte interesant este faptul ca patru dintre cele 12 femei nu implinisera inca 18 ani. O data cu "nasele" au fost arestati tot atitia barbati, care, aparent, aveau o importanta secundara in ierarhia clanului sicilian Corsi, din rindul caruia mai vechea conducere masculina se afla de multa vreme in spatele gratiilor. Locul "nasilor" aflati in inchisoare a fost luat, spune politia italiana, de sotiile, amantele sau fiicele acestora. Trei dintre "surorile" Corsi sint acuzate ca au jucat un rol-cheie in operatiunile de trafic cu droguri ale familiei lor, care au fost botezate de politisti "supermagazinul de heroina". (C.V.) "Spionul" american Edmund Pope - gratiat Presedintele rus Vladimir Putin l-a gratiat joi pe americanul Edmond Pope, condamnat, pe 6 decembrie, la 20 de ani de inchisoare pentru spionaj. Aceasta gratiere este interpretata ca un gest simbolic catre SUA si noul presedinte George Bush, relateaza AFP. Pope a parasit Rusia la bordul unui avion sosit din SUA chiar ieri dimineata, cu destinatia baza americana militara de la Rammstein, Germania. El va ramine acolo pentru a primi ingrijiri medicale. Pope, 54 de ani, sufera de o forma rara de cancer al oaselor, acesta fiind unul dintre motivele pentru care Putin a semnat decretul de gratiere. Americanul fusese acuzat de cumpararea de informatii ultrasecrete referitoare la torpilele rusesti de ultima generatie . (C.M.) Putin vrea agentie de spionaj fiscal Presedintele rus Vladimir Putin s-a declarat favorabil infiintarii unui serviciu de informatii speciale in domeniul fiscalitatii, menit sa lupte impotriva evaziunii fiscale si spalarii de bani, a declarat miercuri seful politiei fiscale ruse, Viaceslav Soltaganov. El a precizat ca, pentru a crea aceste servicii, Rusia se va inspira din experienta Frantei, unde a facut o calatorie de studiu pentru a discuta probleme legate de frauda fiscala si metode de spalare a banilor. In Rusia, in principal marile concerne sint banuite de evaziune fiscala la scara larga. Politia fiscala rusa a anuntat ca va intari controlul asupra intreprinderilor de metalurgie si siderurgie.(C.M.) Conferinta ONU impotriva crimei organizate se desfasoara in palatul Mafiei! Parchetul din Palermo a deschis o ancheta preliminara asupra cererilor de oferta pentru constructia sediului pentru Palatul de Justitie al orasului, care adaposteste in aceste zile lucrarile Conferintei ONU privind lupta impotriva crimei organizate, relateaza AFP. La inceputul lunii septembrie, parchetul a primit un denunt anonim si s-a trecut la verificari, a declarat procurorul Pietro Grasso, evocind posibila infiltrare a Mafiei in cererile de oferta pentru constructia cladirii, lucrari ce au debutat cu zece ani in urma. "Palatul de justitie a fost construit de capii Mafiei", se arata intr-un articol din cotidianul "La Repubblica". Mafiotul Angelo SiIno, cunoscut drept "ministru al lucrarilor publice" al Mafiei, arestat in 1997, a devenit colaborator al justitiei si a povestit despre implicarea Cosei Nostra in lucrari. (C.M.) 