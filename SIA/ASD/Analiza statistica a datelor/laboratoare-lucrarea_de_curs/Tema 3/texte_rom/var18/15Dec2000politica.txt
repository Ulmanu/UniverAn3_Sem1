 [hint1.gif] [5]Senator UDMR nascut in China, ales cu 200 de voturi! [hint1.gif] [6]Iliescu e presedinte cu patalama la mina [hint1.gif] [7]In filmul Cucuveaua se intoarce, rolul Zoe Petre e interpretat de Octavian Stireanu [hint1.gif] [8]Viceprimarul Capitalei, Ioan Radu, pleaca din PRM [hint1.gif] [9]UDMR cedeaza avansurilor PDSR [hint1.gif] [10]Mircea Dinescu se intoarce [hint1.gif] [11]Irina Loghin nu vrea sa spuna citi bani a produs cu gura [hint1.gif] [12]Viitorii ministri muncesc [hint1.gif] [13]Guvernul Ungariei a taiat fondurile lui Laszlo Tokes [hint1.gif] [14]Catademicienii i-au BAL-acarit pe politicieni in Casa Poporului [hint1.gif] [15]Se pedeserizeaza si cabanele! [hint1.gif] [16]Bref Minune electorala la Calarasi Senator UDMR nascut in China, ales cu 200 de voturi! PD a renuntat la postul de senator de Calarasi numai sa nu-l trimita pe Paul Alecu in parlament. Aceasta deoarece Alecu ar fi fost al treilea taranist "convertit" care ar fi intrat in parlament, in vreme ce nume sonore ale partidului au ratat aceasta performanta. Asa s-a ajuns la o aberatie, sau minune, electorala: in judetul Calarasi, ca urmare a redistribuirilor de mandate prevazute de Legea electorala, cu doar 200 de voturi, a fost aleasa Borbala Vajda (UDMR). Doamna senator s-a nascut in Republica Populara Chineza, mai precis in localitatea Hanci Jou. Mama ei este chinezoaica, tatal ungur, iar familia a locuit in China pina in 1960. Celalalt post de senator al judetului Calarasi a fost ocupat de Doru Ioan Taracila, care a avut "doar" 80.000 de voturi. (P.T.) Iliescu e presedinte cu patalama la mina Dupa anuntarea rezultatelor oficiale, de catre Biroul Electoral Central, cel de-al doilea pas al numirii lui Ion Iliescu in functia de presedinte al Romaniei a fost facut ieri de Curtea Constitutionala care a pronuntat in sedinta in plen, Hotarirea nr. 53 (din 14 decembrie 2000). Este vorba de hotarirea prin care a fost validata alegerea lui Ion Iliescu in functia de presedinte al Romaniei. Un exemplar al hotaririi va fi remis parlamentului in vederea depunerii juramintului de catre noul sef al statului, iar un alt exemplar i-a fost inminat lui Ion Iliescu. Hotarirea este definitiva si va fi publicata in Monitorul Oficial. Ion Iliescu a vorbit despe solemnitatea de ieri care, in opinia sa, are mai multe semnificatii, de natura democratica si politica, "consacrind vointa poporului roman in favoarea democratiei". Iliescu si-a exprimat convingerea ca in urma recentelor alegeri s-a desprins concluzia ca fortele democratice ale tarii pot fi unite de mai multe lucruri decit cele care le despart. El a explicat in continuare ca semnificatia de natura sociala a validarii alegerii sale este aceea ca s-a inteles inca o data ca relansarea economiei trebuie sa raspunda "asteptarilor celor multi". Iliescu a adaugat ca si relansarea, si modernizarea economiei romanesti, impreuna cu integrarea demna in familia tarilor europene, trebuie "sa corespunda celor multi si tacuti". El a adaugat ca, din punct de vedere istoric, considera ca momentul validarii mandatului sau "a incheiat in conditii exemplare ultimul proces electoral in prag de secol". Sfaturi, ca de la presedinte la presedinte Presedintele in functie al Romaniei, Emil Constantinescu, l-a felicitat pe Ion Iliescu, urindu-i "deplin succes in exercitarea magistraturii supreme in stat". Constantinescu l-a sfatuit pe Ion Iliescu: "Va doresc ca, in mandatul dumneavoastra, respectul fata de legi si fata de justitie sa devina norma comuna pentru institutii si pentru societate, in intregul ei. Va doresc sa nu va confruntati, cum am fost eu silit sa ma confrunt, cu o rascoala indreptata impotriva unei hotariri definitive a CSJ. Va doresc sa convingeti, prin autoritatea dumneavoastra si prin forta exemplului, ca domnia legii este singura garantie a democratiei si a statului de drept, cum este si singura cale spre o societate increzatoare in institutii si in propriul viitor". CRISTIAN OPREA In filmul "Cucuveaua se intoarce", rolul "Zoe Petre" e interpretat de Octavian Stireanu "Noul Zoe Petre" al Palatului Cotroceni, dupa revenirea lui Ion Iliescu, va fi Octavian Stireanu. El se va ocupa de Departamentul de Probleme de Politica Interna (relatia cu guvernul, sindicatele si parlamentul). Constantin Degeratu "pe stil nou" va fi Ioan Mihai Talpes, care va prelua functia de sef al Departamentului de Aparare, Ordine Publica si Siguranta Nationala, dar si functia de secretar general al Presedintiei Romaniei, post ocupat in prezent de Mugur Ciuvica. Sef al Departamentului de Presa va fi Corina Cretu, aleasa deputat pe listele PDSR Bucuresti. Purtatorul de cuvint al lui Ion Iliescu va veni, direct din Kosovo, unde se afla ca diplomat OSCE in misiune, Simona Miculescu, fost purtator de cuvint al MAE si fost atasat de presa al Ambasadei Romaniei la Washington. Mihai Constantinescu, fost judecator la Curtea Constitutionala, consultant al Comisiei pentru redactarea proiectului Constitutiei Romaniei, fost expert guvernamental, va deveni consilier prezidential, sef al Departamentului Juridic. Va reveni la Cotroceni, pe aceeasi functie ca si pina in 1996 - sef al Departamentului Culte - Victor Opaschi. Mai vizeaza sefia Departamentului de Comunicare directorul de la Europa FM, Dan Ghibernea, iar sefia Departamentului pentru Revolutionari, Dan Iosif. Ion Iliescu ezita insa sa-l aduca la Cotroceni pe acesta din urma. Se mai vehiculeaza numele lui Cristian Niculescu ca sef al Departamentului de Externe. Locurile de parlamentar pe care le vor lasa libere Corina Cretu si Octavian Stireanu vor fi preluate de Stefan Cazimir, respectiv Aurel Daraban. CRISTIAN OPREA Pe Vadim il paraseste singurul specialist Viceprimarul Capitalei, Ioan Radu, pleaca din PRM Viceprimarul general al Capitalei, Ioan Radu, sustine ca este hotarit sa isi dea demisia din PRM: "Gata, m-am hotarit sa ies din acest partid in urma unui material publicat astazi ( ieri - n.r.) in Politica. Eu sint adeptul dialogului, dar se pare ca nu am cu cine dialoga. Domnul Vadim este adeptul loviturilor. Oricum, nu ma asteptam sa reactioneze asa. Imi pare foarte rau, dar n-am ce face", ne-a declarat ieri viceprimarul Ioan Radu. Supararea viceprimarului pe "tribun" este urmare a unor afirmatii facute la adresa sa de Cornelui Vadim Tudor, in cadrul unei emisiuni televizate. Atunci, Vadim declara ca viceprimarul Radu detine o serie de dovezi despre afacerile mai putin curate ale unor viceprimari si primari PDSR, lucru dezmintit ulterior de acesta. MONA STOICA UDMR cedeaza avansurilor PDSR "UDMR este mult mai angajata fata de guvernul PDSR decit PD, care a inceput sa se distanteze", a declarat ieri viitorul prim- ministru PDSR, Adrian Nastase, dupa intilnirea dintre PDSR si UDMR. Desi intilnirea se anunta destul de furtunoasa, pretentiile conducerii UDMR fiind mari, iar oferta PDSR destul de mica, conducerile celor doua partide par sa se fi inteles mult mai bine decit s-a banuit. Cum s-a trecut destul de repede peste imparteala comisiilor gata facuta, conducerile celor doua partide au trecut la planul concret de sustinere a guvernului PDSR. Declarind ca "exista multe puncte din programul UDMR care figureaza si in cel al PDSR", liderul Uniunii, Marko Bela, a precizat ca se va ajunge la o intelegere cu cel putin trei puncte pentru ca Uniunea sa sprijine pentru inceput guvernul PDSR: utilizarea limbii maghiare in administratia publica locala (ceea ce presupune finalizarea Legii administratiei in forma adoptata la Senat), un progres in domeniul invatamintului universitar maghiar (cu referire deocamdata la Babes-Bolyai) si un consens in retrocedarea bunurilor bisericesti. Cit despre universitatea maghiara de stat, acesta este un subiect ce va fi abordat in intilnirile viitoare. Discutiile vor fi reluate saptamina viitoare, cind PDSR va avea, din nou, intilniri cu fiecare partid in opozitie. In urma acestora se va semna o declaratie comuna. Nastase considera ca intilnirile sint necesare deoarece "opozitia nu functioneaza ca un bloc". De asemenea, in cadrul intilnirii s-a decis ca in conducerea fiecarui minister sa existe cite un reprezentant al minoritatii maghiare, dar nu membru al UDMR, deoarece Uniunea ramine in opozitie si nu intra la guvernare, dupa cum a precizat Adrian Nastase. Liderul UDMR Marko Bela sustine ca Uniunea este gata sa sprijine guvernul PDSR daca se va ajunge la un acord. Relatiile dintre cele doua formatiuni politice se tensionasera in ultima vreme, mai ales dupa ce presedintele Ion Iliescu a declarat ca nu accepta universitate maghiara de stat si dupa ce Adrian Nastase comparase UDMR cu Organizatia pentru Eliberarea Palestinei, pe motiv ca militeaza pentru dubla cetatenie pentru populatia maghiara din Romania. Impacarea dintre UDMR si PDSR ar putea fi ca urmare a vizitei de acum doua zile a liderului UDMR la Budapesta. Guvernul Ungariei "sfatuise" UDMR inainte de alegeri, conform unor surse din Uniune, sa gaseasca o modalitate de a ajunge la o intelegere cu PDSR, astfel incit sa poata fi atinse prioritatile maghiarimii din Romania. TEODORA GEORGESCU Mircea Dinescu se intoarce Mircea Dinescu a revenit la sentimente mai bune si nu isi mai da demisia din cadrul Consiliului National pentru Studierea Arhivelor Securitatii, urmind sa-si reia activitatea din ianuarie 2001. In urma cu o luna, Dinescu se gindea sa demisioneze fiind nemultumit de activitatea CNSAS si de faptul ca era atacat pentru ca se implicase in campania electorala a lui Theodor Stolojan. "Nu vreau sa fiu considerat un las", ne-a declarat Mircea Dinescu. El a adaugat ca, imediat dupa Sarbatorile de iarna, CNSAS va incepe sa umble in dosarele preotilor si ale directorilor de ziare. "Este mult prea important si vreau sa fiu acolo", a precizat Dinescu. TEODORA GEORGESCU Coltu' lu' Irina Irina Loghin nu vrea sa spuna citi bani a produs cu gura Deputatul PRM Irina Loghin a refuzat ieri, dupa ce si-a depus declaratia de avere, sa dea amanunte cu privire la aceasta. Ea nu a spus decit ca are avere "pentru ca a muncit". Irina Loghin nu a precizat ce a scris in documentul depus. "Este o treaba personala", a declarat deputatul PRM, care s-a aratat nemultumita de insistentele ziaristilor. Ieri, a fost ultima zi in care deputatii si-au putut depune declaratia de avere la Camera Deputatilor. Fara aceasta, mandatul de deputat nu poate fi validat. (L.P.) Viitorii ministri muncesc Ioan Mircea Pascu: "Abia acum iau contact cu realitatea de acolo si apoi imi fac o idee" Viitorii ministri PDSR din guvernul Nastase au inceput sa lucreze la programele de guvernare detaliate pe ministere. Ioan Mircea Pascu, propus pentru conducerea Ministerului Apararii Nationale, a declarat ieri ca "obiectivul fundamental" va fi reprezentat de sprijinirea candidaturii Romaniei pentru anul 2002 la NATO. Pascu a precizat ca asteapta sa cunoasca institutia din interior, inainte de a stabili directiile de actiune. "Abia acum iau contact cu realitatea de acolo si am de gind, inainte de toate, sa cunosc dinauntru lucrurile si abia dupa aceea sa-mi fac o idee", a declarat Pascu, citat de Mediafax. Referitor la restructurarea ministerului, el a aratat ca se are in vedere continuarea procesului de diminuare a fortelor militare si de modernizare a lor. Programele pentru tineret, o prioritate Viitorul ministru al tineretului si sportului, Georgiu Gingaras, a declarat ca prioritatile sale in perioada imediat urmatoare sint programele pentru tineret. El a apreciat ca tineretul a fost neglijat de guvernarea trecuta, programelor pentru tineri alocindu-li-se doar 7 la suta din bugetul MTS. Daniela Bartos vrea sa faca ordine Daniela Bartos, propusa de PDSR pentru postul de ministru al sanatatii, are ca principal obiectiv, dupa instalarea in functie, sa faca ordine in sistemul sanitar care, in opinia ei, "sufera de multa debandada si lipsa de autoritate". "Trebuie stabilit precis rolul fiecarei autoritati sanitare in sistem, iar atributiile pot fi reglementate numai prin modificarea celor mai importante legi, respectiv Legea asigurarilor sociale de sanatate, Legea spitalelor si Legea exercitarii profesiei de medic", a declarat ieri Daniela Bartos. LUCIAN PURCAREANU Guvernul Ungariei a taiat fondurile lui Laszlo Tokes Episcopul Laszlo Tokes, presedinte de onoare al UDMR, a cazut in dizgratia guvernului de la Budapesta. Premierul Ungariei, Viktor Orban, a taiat fondurile pentru Uniunea Mondiala a Maghiarilor, a carei presedinte este chiar Laszlo Tokes. Mai mult decit atit, Viktor Orban chiar a criticat organizatia condusa de catre Tokes afirmind ca aceasta a devenit "un factor politic care prezinta pericol national", conform cotidianului "Nepsava". Orban l-a acuzat direct pe episcopul Tokes ca "nu a folosit fondurile alocate in modul cel mai sanatos". Acesta s-a aratat surprins de decizia autoritatilor de la Budapesta. Surse din cadrul UDMR ne-au declarat ca retragerea banilor de catre Guvernul Ungariei presupune inclusiv taierea fondurilor pentru Universitatea maghiara Partium din Romania, universitate care urma sa fie transformata in universitate de stat cu predare in limba maghiara. Infiintarea acesteia a ramas "marul discordiei" intre UDMR si celelalte partide din Romania. TEODORA GEORGESCU S-a deschis o fereastra spre "Mileniul integrarii noastre" Catademicienii i-au BAL-acarit pe politicieni in Casa Poporului Daca anul trecut fusese incoronat cu titlul neoficial de "Regina a Balului", Ion Iliescu, presedintele ales al Romaniei, recomandat de Ana Blandiana, Doina Cornea, Grupul de Dialog Social si de intelectualii romani, a fost marele absent al celui mai asteptat eveniment al anului. De altfel, politicienii au stralucit prin absenta, pentru ca nu se face primavara cu o musca sau cu un bursuc. Probabil ca, dupa o campanie obositoare, n-au mai avut resurse sa se lase luati la misto in public. Insa nu se poate spune ca le-a simtit cineva lipsa. Sutele de participanti care au luat cu asalt Casa Poporului si-au etalat in voie toaletele si s-au dedulcit la caviar, sturioni, fazani si alte delicatese. Un excelent mod de a intra, cu 18 zile mai devreme, in Mileniul integrarii noastre. (R.P.) Se pedeserizeaza si cabanele! Dupa ce ca nu au reusit sa intre in parlament, taranistii mai sint si urmariti de ghinion. Astfel, un grup de tineri taranisti din TUNTCD, in frunte cu presedintele organizatiei, Bogdan Pitigoi, au planuit sa sarbatoreasca Revelionul la o cabana a Ocolului Silvic Costesti, din judetul Arges. Bineinteles, contra cost. Grupul a inaintat o cerere, luna trecuta, directorului Romsilva, Dorin Ciuca, care a aprobat-o. Acum citeva zile insa, cind Bogdan Pitigoi s-a dus la Ocolul Silvic sa plateasca pentru inchirierea cabanei, a avut surpriza sa fie refuzat de directorul Ion Moraru. Moraru le-a spus verde-n fata tinerilor taranisti ca PNTCD nu mai este in parlament si "nu mai prezinta interes". Asa ca nu le mai inchiriaza cabana, desi exista aprobarea directorului Romsilva, al carui subordonat este Ion Moraru. Motivul adevarat este insa altul. Cabana este dorita, tot pentru Revelion, de catre deputatul PDSR Filip Georgescu, care are mari sanse de a fi numit director Romsilva in locul lui Dorin Ciuca. LUCIAN PURCAREANU Bref Mandat validat conditionat pentru senatorul PRM Dumitru Pop Senatorul PRM Dumitru Petru Pop, implicat intr-un proces penal aflat pe rol si impotriva caruia s-a pronuntat o condamnare in prima instanta, a fost validat conditionat de Comisia senatoriala de resort. Conditia pusa de comisie a fost ca Dumitru Pop sa nu poata invoca imunitatea parlamentara in cazul in care, dupa ce va recurge la toate caile de contestare a primei decizii, va fi condamnat definitiv. Potrivit senatorilor juristi, legislatia in vigoare are lacune in ceea ce priveste astfel de situatii, deoarece un senator poate fi invalidat doar in cazul in care a fost condamnat printr-o hotarire definitiva. Pina acum, Comisia de validare nu a inregistrat nici o contestatie impotriva lui Dumitru Pop.(M.C.) Primaria Suceava va evacua din sedii partidele "care nu au activitate decit in campania electorala" Conducerea Primariei Suceava va evacua din spatiile municipalitatii partidele slab reprezentate la nivel judetean, dupa cum a afirmat ieri viceprimarul municipiului, Simion Botezatu. El a spus ca "din ianuarie, cind se reinnoiesc contractele de inchiriere cu partidele, acele formatiuni politice care nu au activitate decit in campania electorala, cind au cite o zvicnire, vor ramine fara sedii". Conform aprecierilor lui Botezatu, "daca reinnoim contractele doar la partidele care au obtinut peste 1% in alegerile generale, vom elibera jumatate din spatii". Viceprimarul Sucevei a spus ca primaria va face, zilele urmatoare, un inventar amanuntit si va stabili partidele care vor ramine pe drumuri. Spatiile astfel eliberate vor fi acordate unor fundatii umanitare sau organizatii nonguvernamentale. (T.A.) Fostul comandant adjunct la militiei sucevene, sef de cabinet senatorial Fostul comandant adjunct al militiei sucevene, col. (r) Filaret Bolohan, a ajuns sef de birou parlamentar. Si unde altundeva putea ocupa aceasta functie decit la un parlamentar PRM, mai exact la senatorul de Suceava, Gheorghe Acatrinei. Acesta din urma, impreuna cu seful sau de cabinet, a preluat ieri masina Senatului care a apartinut in mandatul 1996-2000 senatorului PNTCD de Suceava Petru Juravlea. Acatrinei s-a instalat ieri si in biroul lui Juravlea din incinta Palatului Administrativ, cel mai rivnit birou parlamentar datorita dimensiunilor sale impresionante. (T.A.) PNTCD umbla la statut In cadrul sedintei Biroului Interimar de Conducere al PNTCD care a avut loc ieri, Tineretul Universitar Taranesc Crestin Democrat a propus un nou statut al PNTCD. Astfel, tinerii taranisti doresc, dupa cum apreciaza Remus Opris, "o mai mare permisivitate a statutului, prin simplificarea procedurii de cooptare a unor membri sau de accedere la anumite functii". Astfel, se doreste eliminarea criteriului de vechime pentru accesul la o anumita functie in cadrul partidului. Tineretul propune ca Biroul National de Conducere sa se intilneasca lunar, nu saptaminal ca pina acum, si sa fie constituit un Birou Politic care sa se intruneasca o data pe saptamina sau ori de cite ori este nevoie, la cererea presedintelui. Din forurile executive ale partidului ar trebui sa faca parte, mai nou, guvernul virtual, secretariatul general si juriul de onoare si de disciplina. Propunerea de statut va fi analizata de catre membrii Biroului Interimar de Conducere si, probabil, va fi supusa spre aprobare la Congresul de la sfirsitul lunii ianuarie . (M.C.) Dupa 40 de ani Romania este in urma cu 40 de ani fata de ratificarea documentelor europene. Abia ieri presedintele Emil Constantinescu a semnat Decretul pentru ratificarea Acordului european pentru suprimarea vizelor pentru refugiati. Acord incheiat la Strasbourg in 1959 si semnat de Romania in 1999. Conform Acordului, refugiatii, rezidenti legali de pe teritoriul uneia dintre tarile membre ale Consiliului Europei, sint scutiti de formalitatea acordarii vizelor in conditiile in care sint titularii unui titlu de calatorie.(T.G.) Departamentul minoritatilor, raport de activitate In urma cu patru ani, pe 18 decembrie, a fost format in cadrul guvernului Departamentul pentru Protectia Minoritatilor Nationale. Cel care a avut initiativa formarii acestei institutii a fost actualul deputat Gyorgy Tokay. Cel care preda acum stafeta departamentului, la sfirsit de mandat, este ministrul minoritatilor nationale, Peter Eckstein Kovacs. De-a lungul celor patru ani de existenta a departamentului au fost adoptate o serie de legi importante vizind minoritatile nationale, iar definitivarea cadrului juridic referitor la adoptarea unor legi precum Legea Minoritatilor, Legea privind eliminarea tuturor formelor de discriminare, Legea de ratificare a Cartei Europene a Limbilor Regionale sau Minoritare, "ar putea inlatura o buna parte a abuzurilor si incalcarilor drepturilor minoritatilor nationale si ar detensiona unele situatii", au afirmat ieri cei doi oficiali. In continuare, "sper ca noua putere va avea suficienta intelepciune, suficient patriotism si simt pragmatic pentru a dezvolta aceste institutii", a declarat Gyorgy Tokay. ( M.C.) Mandatele lui Gheorghe Acatrinei si Leonida Lari, contestate Fostul prim-vicepresedinte al PRM Suceava, Octavian Dirja, a trimis miercuri cite o contestatie Senatului si Camerei Deputatilor, solicitind invalidarea mandatelor obtinute de Gheorghe Acatrinei, respectiv Leonida Lari. In privinta Leonidei Lari, aleasa deputat pe listele PRM Suceava, Octavian Dirja solicita invalidarea mandatului obtinut deoarece "are dubla cetatenie, romana si moldoveana, si se incalca astfel prevederile art. 34 din Legea 68/1992 si art. 35 din Constitutia Romaniei". Pe Gheorghe Acatrinei, ales senator pe listele PRM Suceava, Octavian Dirja il contesta deoarece "prin candidatura lui s-a incalcat art. 12, alin 1, din Legea 27/1991, Legea partidelor.(T.A.) Ilie Ilascu, validat dupa ureche Mandatul de senator al lui Ilie Ilascu, ales pe listele PRM, a fost validat, dar exista o serie de indoieli ca validarea ar fi fost constitutionala. Senatorul UDMR Seres Denes, membru al Comisiei de validare a mandatelor, a declarat, citat de ziarul "Kronika", ca a propus rediscutarea cazului Ilie Ilascu deoarece acesta are dubla cetatenie, romana si moldoveana, insa reprezentantii celorlalte partide nu au fost de acord. "Cred ca trebuie sa punem la o parte sentimentele si trebuie sa luam in considerare doar ceea ce scrie Constitutia. Problema este ca aceasta parere o impartasesc doar eu", a mai spus senatorul UDMR, citat de Mediafax. Constitutia prevede ca nu pot candida si nu pot fi alesi decit cetatenii romani cu domiciliul stabil in Romania.(L.P.) 