 Sezon estival slabut financiar "Cu toate ca litoralul romanesc pare «intesat» de turisti, din punct de vedere al incasarilor, sezonul estival 2000 se prefigureaza a fi unul dintre cele mai slabe", a declarat Dragos Raducan, director executiv al Federatiei Patronale din Turism (FPT). Una dintre cauze ar fi aceea ca vacanta elevilor si examenele de admitere la licee si facultati au impins virful de sezon catre sfirsitul lunii iulie si inceputul lunii august. De asemenea, Raducanu a aratat ca foarte multi dintre turistii care s-au aflat pe litoral in virful de sezon au fost pensionari, care au beneficiat de bilete ieftine acordate de Ministerul Muncii si Protectiei Sociale, dar si membri ai diverselor sindicate care au achizitionat bilete la jumatate de pret. In ceea ce priveste tarifele, Raducanu a aratat ca " majorarea preturilor pe litoral a fost sub rata inflatiei, deci biletele din acest an au fost mai ieftine decit cele de anul trecut". NICOLETA BURTAN Energia ne goleste farfuria Asociatiile profesionale din agricultura si alimentatie sint de parere ca scumpirea energiei electrice se va resimti in preturile produselor agroalimentare, dar intr-o mica masura. Produsele alimentare ce compun cosul zilnic se vor scumpi in continuare, cauza fiind seceta care a determinat lipsa materiei prime si a furajelor pentru animale. In opinia agentilor economici din industrializarea carnii, "scumpirea energiei reprezinta doar un procent din majorarile de preturi ale carnii cu 10-15% care au loc aproape in fiecare saptamina". In privinta produselor lactate, producatorii intrevad cresteri de preturi spectaculoase, tariful energiei fiind un motiv pentru alte scumpiri in lant. "Daca in alti ani scumpirile din lunile august-septembrie nu depaseau 5%, de la inceputul lunii august preturile vor creste lunar cu 5-7%", sustine Valeriu Steriu, presedintele Asociatiei Patronale a Procesatorilor de Lapte. Efectele lipsei furajelor se vor resimti si in acest sector, sacrificarea masiva a animalelor determinind la iarna o criza a produselor lactate. "Piinea nu se va scumpi foarte mult din cauza energiei electrice dar exista destui factori care sa conduca la majorarea pretului acestui produs", a spus Aurel Popescu, presedintele Rompan. ( N.B. ) Galle-urile bucurestene se vind de trei ori mai scump decit la Paris Un vas de sticla stratificata, semnat Galle, a fost obiectul dorintei unor colectionari, care au platit de trei ori pretul mediu intilnit pe pietele internationale, la licitatia organizata duminica de Casa Alis. Lucrarea a intrat in licitatie la 28,6 milioane lei (1.280 dolari), dar si-a marit de zece ori pretul, fiind adjudecata la 300 milioane lei (peste 13.400 dolari), la care se adauga inca 15,25%, comisionul Casei Alis si TVA. "Este un pret surprinzator de mare, peste cotatia din piata de arta franceza", ne-a declarat Viorel Grigorovici, directorul Casei Alis. "In ultimul timp, pe piata internationala de arta a fost remarcata o tendinta de scadere a cotatiilor vaselor Galle sau Daume Nancy, ele oscilind in jurul a cinci mii dolari. Noi am vindut cu 8.000 dolari o piesa Daume Nancy si acela a fost cel mai bun pret istoric pentru aceste lucrari", a adaugat Grigorovici. Licitatia de duminica a oferit la vinzare, dar nu au interesat nici un colectionar, un tablou in ulei semnat de Nicolae Grigorescu si cotat la 165 milioane lei, precum si un peisaj urban de Lucian Grigorescu, cotat la 30,58 milioane lei. Un tablou al lui Corneliu Baba, din colectia particulara Stefan Andrei, a fost achizitionat la pretul de pornire de 35.860 milioane lei. LIDIA MOISE Gherghina Florea a descoperit, singura, cum se fac banii Rasplata lemnului M-am oprit pe bulevardul bucurestean Decebal in fata unui magazin de confectionat diverse obiecte din lemn. O frumoasa scara interioara imi atrasese atentia. Imediat m-a dus gindul ca si la noi a prins aceasta moda occidentala, a scarilor interioare. Curiozitatea m-a impins sa aflu cit costa asa ceva. La intrarea in magazin, s-a apropiat de mine o femeie mica de statura. Am intrebat-o cine este patronul. Ma asteptam sa apara un barbat. "Eu sint patronul magazinului", mi-a zis femeia. Nu mi-am putut stapini mirarea si astfel i-am pus prima intrebare Gherghinei Florea - patronul SC GRUP FLOREA SRL. "O femeie se poate realiza si fara sot" - Ce v-a determinat sa va alegeti tocmai acest gen de activitate, care este cu predilectie o meserie de barbat? - In anul 1993 am preluat un contract de la primarie, pentru finalizarea lucrarilor acestui spatiu comercial, care era la faza de infrastructura. Insa pentru acest lucru imi trebuiau bani multi. Fiind de meserie contabil, tineam evidentele la 10-11 firme si ma culcam numai la 3-4 dimineata. Dupa doi ani de munca asidua, in 1995, am fost gata. Legat de lemn, totul a plecat de la supraetajarea acestui spatiu. Am apelat la firma Cozia - Forest din orasul meu natal, Rm. Vilcea, care are profil de exploatare si confectionare primara a lemnului. Atunci ei mi-au propus sa le comercializez produsele pe piata bucuresteana si asa am ajuns sa dau o destinatie magazinului meu. Am preluat marfa in regim de consignatie si asa a decurs totul pina astazi. A trebuit sa ma documentez deoarece pentru mine era un domeniu nou. Incet-incet, am inceput sa string ceva bani si mi-am deschis o mica linie de credit la Banca Comerciala Romana. - Care ar fi motivul pentru care un client prefera magazinul dumneavoastra si nu altele de acest gen? Ce oferiti in plus? - La mine raportul pret-calitate primeaza. Producem si comercializam scari interioare din lemn care au un mare impact asupra populatiei, timplarie clasica din lemn (usi, ferestre, birouri, mese, cuiere, dulapuri etc.) pe dimensiunile si modelele solicitate de client, sau propuse de arhitectii nostri. Materialele folosite de noi sint lemn natur sau pal melaminat importat din Austria si Italia. - Ce va doriti in perspectiva? - As dori sa ma extind, incercind sa asimilez o noua tehnologie de confectionare a timplariei din lemn cu geam termopan. Vreau sa mentin un permanent contact cu piata si impreuna cu doi arhitecti cautam sa prefectionam design-ul si sa le montam tot noi la domiciliul clientului. Insa, pentru toate acestea, este nevoie de alti bani pe care deocamdata nu ii am. Vreau sa particip la o licitatie pentru un proiect PHARE destinat intreprinderilor mici si mijlocii, programul RICOH. - Aveti sanse sa cistigati un credit PHARE? - Bani nerambursabili proveniti din fonduri PHARE sint alocati destui pentru Romania, dar, din lipsa de proiecte, ei se intorc inapoi. La noi circula un proverb: "Dumnezeu iti da, dar nu iti baga in traista". - Sinteti femeie. Cind mai aveti timp pentru dumneavoastra sau pentru familie? - Familia mea este compusa din doua persoane: eu si fetita mea Sara-Georgiana de un an si patru luni. Nu sint casatorita si nu am fost niciodata. Am considerat ca o femeie se poate realiza si fara sot. Mi-am dorit foarte mult acest copil. De fapt, pentru el fac totul. Totdeauna mi-a placut sa intru in competitie, sa-mi incerc potentialul. - Cum credeti ca va vad ceilalti? - Lumea crede ca sint plina de bani, desi eu circul tot cu Dacia. Numai ca eu n-am timp de micile rautati care imi trec pe la urechi. Am momente cind imi doresc sa nu fiu singura, dar asta mi se intimpla numai de sarbatori. Una dintre dorintele mele este sa intru in politica. Cred ca femeile simt pulsul si nevoile oamenilor altfel, iar puterea lor de intuitie este mai mare decit cea a barbatilor. "Timplaria este o meserie biblica, iar lemnul a rasplatit intotdeauna stradania", mi-a spus Gherghina Florea inainte de a pleca din magazinul sau. Judecind aceste cuvinte am realizat ca are toate sansele de a reusi in continuare si de a demonstra celorlalti cum poate avea succes in afaceri o femeie singura. CARMEN GHERGHEI 