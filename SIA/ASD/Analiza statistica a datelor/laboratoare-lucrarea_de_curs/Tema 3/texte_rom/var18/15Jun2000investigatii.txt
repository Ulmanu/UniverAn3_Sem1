 Avocatul Silvasan a atacat un politist cu pistolul Silvasan Romulus, avocat din Baroul de avocati Hunedoara, a agresat un agent de ordine al Politiei din Hunedoara. Avocatul, in virsta de 49 de ani, l-a acostat pe strada pe politistul Oana Petru Marius, in timp ce acesta se plimba, in afara orelor de program, cu sotia. Avocatul a scos un pistol cu gaze si a inceput sa-l ameninte pe politist. A trecut apoi la injurii, pentru ca in final sa-i smulga politistului legitimatia de serviciu si sa-i rupa tricoul. Ajungindu-se la o adevarata lupta corp la corp, politistul a reusit, in cele din urma, sa-l dezarmeze si sa-l imobilizeze pe nervosul avocat. Parchetul de pe linga Tribunalul Hunedoara a inceput cercetarile. Surse din politie ne-au spus ca avocatul Silvasan a mai avut de lucru cu politia orasului Hateg, cind a imobilizat o tinara cu catuse, pentru a intretine raporturi sexuale cu ea. Catusele i-au fost desfacute de politisti. LUCIAN STANCIU Pentru ca nu a vrut sa dea posibilitatea detinutilor sa voteze, Presedintele sectiei de votare din Poarta Alba, dat pe mina Parchetului Biroul Electoral Judetean Constanta a hotarit sa-l inlocuiascape presedintele sectiei de votare numarul 2 din Poarta Alba, Olimpiu Rotaru, cu Victoria Scarlat. Bej a facut luni sesizare impotriva lui Olimpiu Rotaru si a cerut sa se faca cercetari la Parchetul Medgidia. Fostul sef al sectiei nr 2 de votare este acuzat ca a incalcat prevederile legii 70/91, privind impiedicarea dreptului de a alege si a fi ales.Olimpiu Rotaru a refuzat in primul tur al alegerilor locale sa trimita o urna mobila la Penitenciarul Poarta Alba. El a motivat ca nici unul din cei aproape 300 de detinuti nu are domiciliul in Poarta Alba si, a tras concluzia Olimpiu, nu au dreptul sa voteze pe raza localitatii. GINA ANTON Soldat maghiar spinzurat la Iasi Biletul care s-a gasit linga el este contestat de parinti Imre Tanko (20 de ani) din Tirgu Mures, care executa serviciul militar la UM 01110 din Iasi a fost gasit simbata, 10 iunie, spinzurat in padurea Ciric de la iesirea din Iasi. Asupra cadavrului a fost gasit un bilet de adio, catre prietena sa. Ancheta executata de Parchetul Militar Iasi este contestata de parintii soldatului, care sustin ca nu este scrisul lui Imre pe scrisoare. Politia a pastrat tacere asupra acestui caz, cercetat in prezent si de un reprezentant al Parchetului General. CATALIN DUMITRESCU Acuzat de luare de mita, Inspectorul Nicoara de la Finante nu poate fi judecat pentru ca a lipsit "flagrantul" La Tribunalul Timis, procesul inspectorului Iosif Nicoara de la Directia de Finante a fost aminat pentru ca de la dosar a lipsit una din cele mai importante probe. Iosif Nicoara a fost arestat la sfirsitul anului trecut fiind acuzat de luare de mita. El a primit de la patronul unei firme din Timisoara o plasa in care se aflau 10 mii de marci germane inscriptionate cu mita. Momentul in care inspectorul a primit plasa cu bani a fost filmat si caseta a ajuns la Parchetul de pe linga Curtea Suprema. Caseta cu flagrantul a fost difuzata de mai multe televiziuni, dar ieri, cind completul Tribunalului Timis care se ocupa de caz a cerut vizionarea acesteia, a avut o surpriza. In sala de judecata a fost instalat un aparat video si un televizor si caseta primita de la Parchet a fost pornita. Pe banda magnetica erau insa alte imagini. Judecatorul Ion Dinca a ajuns la concluzia ca "ori a fost stearsa, ori e alta". Ancheta penala demarata imediat a aratat ca respectiva caseta fusese pastrata in seiful grefierei sefe de la tribunal, care intre timp se internase in spital. Procurorii bucuresteni mai aveau insa o copie a casetei, asa ca tot efortul celor care au sters caseta a fost zadarnic. Dosarul Nicoara va fi discutat din nou pe 10 iulie. TUDOR FLUERAS ONDINE GHERGUT Afacerea "Petrom" a explodat! Directorul SNP, saltat de politie in plina sedinta Miercuri dimineata, in jurul orei 4.00, Parchetul Braila a emis un mandat de arestare pentru cinci zile pe numele directorului general al Societatii Nationale a Petrolului, Ioan Popa. Ioan Popa este acuzat ca ar fi creat un prejudiciu de circa 16 miliarde de lei si a fost adus de la Bucuresti la Braila marti seara, in jurul orei 19.00, si a fost audiat la sediul IPJ Braila toata noaptea, timp de aproape noua ore. Pe 8 aprilie 1999, el a aprobat un contract de livrare lunara de benzina si motorina catre Insula Mare a Brailei, desi IMB avea datorii fata de Petrom. Pe 31 august 1999 a reinnoit aceasta livrare. Pe 6 septembrie 1999 a aprobat livrarea de combustibil catre INA Company Agrozootehnica Bucuresti, desi aceasta firma avea o datorie de 650 de milioane de lei catre SNP, in urma livrarilor datoria crescind la 816 milioane de lei. Popa a declarat organelor de ancheta ca prin aprobarea acestor livrari a vrut sa ajute agricultura. El este cercetat in Afacerea "Petrom", in care au fost operate 15 arestari, presupunindu-se ca directorul general al SNP stia despre livrarile de marfa facute catre diverse firme, fara ca acestea sa achite contravaloare marfii. Daca va fi gasit vinovat, Ioan Popa risca o pedeapsa intre 5 si 15 ani de inchisoare. In Afacerea "Petrom", caz instrumentat de Parchetul si Inspectoratul de Politie a judetului Braila, sint implicate firme din toata tara. Gheorghe Ivan, prim-procuror la Parchetul Braila, a declarat ca au fost arestati mai multi membri ai fostei si actualei conduceri a Petrom Braila. Cei arestati sint acuzati de abuz in serviciu, neglijenta in serviciu, luare de mita, fals si uz de fals. In perioada iunie-octombrie 1999, conducerea sucursalei Petrom Braila a livrat produse petroliere catre 11 societati din Braila si din tara, fara a verifica bonitatea firmelor si fara a respecta dispozitiile transmise de catre Petrom, care prevedeau incheierea de contracte scrise cu clientii. Firmele care au beneficiat de marfa Petrom nu au achitat contravaloarea sau au achitat cu cecuri fara acoperire, prejudiciul estimat fiind de 12 miliarde de lei catre Petrom Braila. Au fost arestati Stelian Negru, fost director al sucursalei, Catalina Apostolescu, fost director economic al Petrom Braila, Florica Dinca, director comercial, Antoaneta Ionescu si Nicu Popescu, contabil si, respectiv, sef depozit Petrom-Port Braila. Au fost arestati in Afacerea "Petrom" Ginel Trotus, patron al societatii Metarex Focsani, Aurelian si Virgil Maraloi, administratori ai SC Tirtrans si Marvistrans SRL, Claudiu Mija, administrator al SC AJINANAIRA-Brasov, Constantin Ilie, fost vicelider al Sindicatului Concordia. Pe 12 mai a fost arestat si directorul sucursalei Petrom Braila, Alexandrina Vorel, pentru complicitate la inselaciune cu consecinte deosebit de grave si abuz in serviciu in forma calificata. ALINA COMSA-DURBACA Directorul Ioan Popa a fost luat pe sus in plina sedinta Arestarea directorului general al Societatii Nationale a Petrolului survine la mai putin de 12 ore dupa ce acesta a fost ridicat in timpul unei sedinte care se desfasura la biroul sau din sediul central al societatii. Pe numele lui Popa fusese emis mandat de aducere pentru a depune marturie in cazul fraudei descoperite la Sucursala Petrom din Braila. Arestarea i-a surprins pe ceilalti membri ai executivului societatii, cu atit mai mult cu cit nici ieri, la inchiderea editiei, administratia SNP Petrom SA nu fusese informata oficial cu privire la mandatul emis pe numele directorului sau general. Directorul general al SNP Petrom SA a participat, la inceputul saptaminii, la lucrarile unei conferinte nationale organizate de federatia sindicatelor din sector. Dupa ce le-a vorbit sindicalistilor, el a plecat imediat spre Bucuresti. A luat prinzul intr-un restaurant, in Constanta a vizitat o benzinarie in constructie a SNP si a ramas cu masina in pana. Marti, el a fost la serviciu, unde a discutat cu citiva dintre membrii staff-ului sau despre situatia din Moldova. SNP Petrom SA intentioneaza sa construiasca o retea proprie de distributie a produselor petroliere in aceasta tara dupa ce discutiile privind cumpararea unei parti din societatea moldoveneasca similara SNP au esuat. In timpul acestei discutii i s-a prezentat mandatul de aducere ca martor la Braila si, daca nu ar fi fost vazut marti seara parasind sediul cladirii intr-o masina Vento de Braila, nimeni nu ar fi stiut ca urmeaza sa fie audiat. Cu atit mai putin arestat. Aceleasi surse mai adauga ca, pentru a fi acuzat ca a furnizat motorina unor firme care au avut o relatie contractuala cu o sucursala a societatii, ar trebui sa existe o dispozitie expresa semnata de directorul general al SNP Petrom in acest sens. Conform unui regulament intern, cei 41 de directori ai sucursalelor SNP Petrom au competente in a livra produse petroliere si ei sint cei care trebuie sa verifice bonitatea unei firme sau valabilitatea instrumentelor bancare folosite pentru a plati contravaloarea. Florin Ciocanelea ii va tine locul directorului Popa In perioada in care directorul general al SNP Petrom SA lipseste, competentele sale sint preluate, in totalitate, de directorul general al Departamentului Petrom International, Florin Ciocanelea. Pe 17 noiembrie, anul trecut, directorul SNP Petrom SA a emis o dispozitie prin care il investeste cu puteri depline, in absenta sa, pe directorul Departamentului Petrom International. MIHAELA BALEA Cazul "Taximetristul disparut" s-a incheiat Ucigasii lui Bogdan Astefanei, doi fosti studenti, isi recunosc vina Corpul neinsufletit al taximetristului iesean a fost gasit intr-o padure de linga Bicaz Politistii din Aiud au reusit marti sa-i prinda pe Daniel Ioan Baciu(21 de ani) si Vasile Andrei (22 de ani), dati in urmarire generala pentru omor deosebit de grav. In aceeasi zi, intr-o padure situata linga Bicaz, a fost gasit cadavrul lui Bogdan Astefanei, taximetristul iesean disparut pe 27 mai. Cei doi infractori din judetul Neamt au fost capturati intr-un hotel din Aiud. Ei au locuit in Iasi, unde au fost o perioada de timp studenti. Pe 2 iunie, Daniel Ioan Baciu si Vasile Andrei au jefuit un popas situat in apropierea orasului Cluj. Cercetarile au scos la iveala ca atunci cind au comis jaful, tinerii se intorceau de la Oradea si conduceau un autoturism marca Espero, de culoare alba, cu numere de Neamt. Citeva zile mai tirziu, masina a fost gasita incendiata in judetul Cluj. Numerele de inmatriculare s-au dovedit a fi false. In aceeasi perioada, din Iasi disparuse Bogdan Astefanei (28 de ani), care conducea acelasi tip de masina. Pe 27 mai, el anuntase dispeceratul firmei "For You Taxi" ca lipseste 24 de ore, deoarece are de efectuat o cursa la Oradea. Numai ca nu s-a mai intors. In momentul in care a fost gasit autoturismul incendiat, politistii de la Cluj l-au chemat acolo pe Alexandru Astefanei, fratele taximetristului disparut, care a recunoscut autoturismul Espero ca fiind al acestuia. Politistii au intrat imediat in alerta de gradul zero, dindu-i in urmarire pe Daniel Ioan Baciu si pe Vasile Andrei. Seful IPJ Covasna a declarat ca cei doi infractori au fost prinsi si ca sint cercetati pentru jaf armat si pentru uciderea lui Bogdan Astefanei. Ei si-au recunoscut fapta, Ioan Baciu povestind chiar cum l-a strangulat pe taximetristul iesean. CATALIN DUMITRESCU Copil rapit din curtea scolii Iulian Ariton, un elev de 11 ani din Galati, a disparut dupa ce un individ necunoscut l-a ademenit sa urce in masina sa Oamenii din Galati traiesc de doua zile sub teroare. Vestea ca un baietel a fost rapit din curtea scolii la care invata i-a umplut de groaza pe cei parinti. Dupa taxele de protectie impuse de tigani elevilor de la scolile si liceele din Galati, un alt motiv de ingrijorare a aparut: oricare copil ar putea fi rapit si chinuit. O scoala de elita Marti dimineata, in jurul orei 10.00, in timpul unei pauze, Iulian Ariton, in virsta de 11 ani, elev la Scoala Generala nr. 28, a fost rapit. El se afla in curtea scolii cind o persoana l-a ademenit si l-a convins, in cele din urma, sa urce intr-un autoturism. Rapitorul a plecat cu baiatul intr-o directie necunoscuta. In aceeasi zi, Paul Damian a sunat in jurul orei 13.00 la politie, reclamind ca baietelul prietenei sale a fost rapit. Damian, in virsta de 33 de ani, a mai declarat politistilor ca a primit un telefon din partea rapitorului, care cerea 2.000 de dolari recompensa, in schimbul copilului. O echipa a Serviciului de Combatere a Crimei Organizate a inceput cercetarile, incercind sa il prinda pe autor. Un membru al familiei baietelului, care a dorit sa isi pastreze anonimatul, a declarat ca rapirea ar putea fi organizata chiar de catre tatal natural al copilului. Tatal lui Iulian se numeste Ionel Ariton si se afla de opt ani in Penitenciarul Galati. El a fost condamnat la 20 de ani de inchisoare pentru omor, facindu-se vinovat de faptul ca a aruncat o femeie pe fereastra, provocindu-i moartea. Surse din familia baiatului au declarat ca Ionel Ariton a trimis in mai multe rinduri scrisori de amenintare din inchisoare, el solicitind diverse sume de bani de la mama baiatului. Surse neoficiale ne-au declarat ca politistii au intrat in posesia tuturor scrisorilor. Biroul de presa al politiei judetene a refuzat sa faca orice fel de declaratii in legatura cu acest caz. Politistii au interzis tuturor persoanelor implicate sa faca declaratii catre presa, pentru a nu ingreuna ancheta. Profesoara Elena Coman, directoarea Scolii nr. 28, a confirmat faptul ca acest incident s-a petrecut in curtea scolii si ca Iulian Ariton este elev la aceasta scoala, dar a declarat ca politistii i-au interzis sa dea amanunte in acest caz. Scoala Generala nr. 28 este una dintre "scolile de elita" ale orasului situata in zona centrala, recunoscuta pentru performantele elevilor la olimpiade si la admitere, precum si pentru profesionalismul cadrelor didactice. Cu toate acestea, Scoala nr. 28 nu a fost ferita de scandaluri. In urma cu circa doi ani, trei elevi de la aceasta scoala au hartuit sexual o profesoara, trimitindu-i scrisori obscene, dindu-i telefoane nocturne si urmarind-o pina acasa. Despre Iulian Ariton, colegii de clasa pe care i-am putut gasi au declarat ca este un elev eminent, cu rezultate foarte bune la invatatura si foarte linistit. Serviciul de Combatere a Crimei Organizate continua cercetarile. Biroul de Presa al politiei judetene nu a vrut sa divulge nici masurile speciale care se iau in asemenea cazuri. Este primul caz de rapire din Galati, in care se cere recompensa. ALINA COMSA DURBACA Deoarece cooperativa de credit nu a platit primele de asigurare Banii de la "Fortuna" sint dusi pe apa simbetei In urma deciziei conducerii Cooperativei de credit - banca populara "Fortuna" de a declansa procedura de lichidare judiciara, persoanele fizice care a avut constituite depozite la aceasta societate sint acum in imposibilitatea de a-si recupera banii investiti. Ieri, deponentii de la "Fortuna" erau foarte intrigati la aflarea acestei vesti, ei reclamind faptul ca prin contractele de depozit pe care le-au semnat cu cooperativa de credit se mentiona ca sumele investite sint asigurate integral la Societatea de Asigurare - Reasigurare "Asigurarea Nationala Romana" (ANR). "La semnarea contractului de depozit cu Fortuna, am incheiat si o asigurare de risc financiar, in care se stipula ca depozitele atrase de la persoanele fizice sint asigurate la SC Asigurarea Nationala Romana SA, pe toata perioada derularii contractului de depozit", ne-au declarat deponentii la cooperativa de credit ajunsa acum in pragul lichidarii. In replica, Vasile Banciu - director de asigurari la ANR SA, ne-a declarat ca, din data de 2 iunie a.c., compania pe care o reprezinta nu a mai avut incheiat cu "Fortuna" nici un contract de asigurare. Banciu a aratat ca relatiile contractuale dintre "Fortuna" si ANR au demarat in august 1999, data la care banca populara a incheiat o polita de asigurare, de 30 de zile, pentru suma de 12 miliarde de lei. Dupa aceasta perioada sumele asigurate de catre "Fortuna" la ANR au scazut, ajungindu-se in situatia ca ultima polita de asigurare incheiata intre "Fortuna" si ANR pentru intervalul 3 mai - 2 iunie 2000, suma asigurata de banca populara sa fie de numai 3 miliarde de lei (n.r. - pentru aceasta ultima suma asigurata, "Fortuna a platit prima de asigurare de numai 24 milioane de lei). "In timp, sumele asigurate de catre Fortuna au scazut substantial. Managementul cooperativei de credit punea anumite semne de intrebare si noi am refuzat sa mai asiguram sume mari. Am cerut un audit al cooperativei de credit, insa conducerea acesteia a refuzat sistematic acest lucru. In aceste conditii, la 2 iunie a.c. nu am mai reinnoit contractul de asigurare cu Fortuna", a precizat Banciu. Astfel, depozitele populatiei nu au mai fost acoperite in nici un fel dupa data mentionata . Tinind cont de faptul ca la cooperativele de credit - banci populare statul nu isi asuma in nici un fel raspunderea de acoperire intr-o anumita limita a depozitelor constituite de catre persoanele fizice, in cazul intrarii in lichidare sau in faliment a unei asemenea societati, ramine de vazut cum vor putea oamenii sa-si recuperezeeconomiile de la "Fortuna". OVIDIU ZARA Zeci de depunatori au facut plingeri la Sectia 18 Politie Zeci de oameni au asteptat ieri, ore in sir, in fata sediului Bancii Populare Fortuna, din Calea 13 Septembrie, pentru a-si recupera banii depusi. Pe usa de la intrarea in sediu se afla un comunicat prin care se anunta ca o decizie in privinta restituirii depozitelor se va lua in 21 iunie, in cadrul AGA, cind se va stabili lichidatorul. Depunatorii au luat cu asalt nu numai sediul bancii, ci si Sectia 18 de Politie, unde aproximativ 100 de persoane au depus plingeri, potrivit unor surse din cadrul politiei. De altfel, sediul bancii a fost supravegheat ieri de politistii Serviciului Economico-Financiar, din cadrul Sectiei 18, care au luat la "puricat" toate documentele contabile ale societatii. "De doua saptamini batem drumurile bancii. Am muncit o viata intreaga ca sa string 50 de milioane, pe care le-am depus aici, iar acum am ramas cu ochii in soare. E bataie de joc", ne-a spus Ion Preda, unul din clientii bancii. Al. Georgescu este pensionar si a reusit si el sa stringa, pentru zile negre, 20 de milioane de lei, pe care i-a depus tot la Fortuna. MONA STOICA Romania, raiul politicienilor La Caransebes: candidatul PDSR la primaria locala plateste chirie 434 de lei pe an pentru un spatiu comercial In Romania, tara tuturor posibilitatilor, unde unii oameni agonisesc intr-o zi cit altii intr-o viata, faptul ca inginerul Nicolae Adam, candidat PDSR in al doilea tur al alegerilor locale la fotoliul de primar, plateste chirie, pentru un spatiu productiv, suma "exorbitanta" de 434 de lei pe an, trece neobservat. Un contract de inchiriere pe 25 de ani, incheiat la 16 ianuarie 1992, era contrar Legii nr.5/1973. Aceasta lege, valabila la acea data, mentiona clar ca durata de incheiere a unui contract pentru spatii cu alta destinatie decit cea de locuinta se poate face pe o durata de maximum cinci ani. Un alt fapt care nedumereste este absenta unei repartitii pentru firma "OLIMPIC" SRL, pe spatiul de la etajul cladirii din str. Mihai Viteazul, nr. 35. Mai amintim si lipsa unui reprezentant al administratorului acestei cladiri: Societatea Comerciala GOSCOM S.A. Intr-un cuvint, acest contract a fost intocmit si semnat pe "sestache". Firma lui Nicolae Adam a inchiriat suprafetele de la etajul imobilului din strada amintita: patru camere, bucatarie, camara, baie, WC si hol in suprafata totala de 120 metri patrati si 434 metri patrati curte. Chiria lunara pentru suprafetele inchiriate a fost stabilita in mod arbitrar la 75 de lei / metru patrat pentru suprafata de 120 metri patrati, iar pentru teren de 1 leu/ metru patrat anual, deci 434 lei. Nicolae Adam construieste ilegal o spalatorie auto Imediat dupa incheierea contractului, fara a avea autorizatie din partea primariei, construieste in mod abuziv o magazie metalica destinata operatiei de spalare auto. Intrebat, primarul municipiului Caransebes, ing. Ioan Mura, ne-a spus ca nu a stiut de situatia reala pina acum doi ani, cind un grup de medici au solicitat inchirierea acesteia. Atunci s-a descoperit incheierea acestui contract si s-a solicitat prin justitie rezilierea si evacuarea SC "OLIMPIC" SRL. De mentionat este faptul ca aceasta societate nu avea nici o activitate comerciala de aproape patru ani. Simtindu-se lezat, inginerul Nicolae Adam da in judecata primaria si cere despagubiri pentru asa-zisele investitii si, culmea, justitia oarba dispune ca institutia statului sa plateasca suma de 118.000.000 de lei, plus 8.233.000 de lei cheltuieli de judecata. Ca urmare a acestei situatii, la 9 decembrie 1999, se incheie un proces-verbal de conciliere directa, intre SC "OLIMPIC" SRL si Primaria Caransebes, prin care se renunta la pretentii. Si astfel, firma candidatului PDSR la fotoliul de primar plateste in continuare suma de 434 de lei pe an. In imediata apropiere, comerciantii platesc in jur de 2 - 3 milioane de lei. Fostul proprietar a primit despagubire 45.000 de lei Acest contract, incheiat in mod abuziv, a scos din circuitul comercial al orasului un imobil de valoare, intrat in proprietatea statului prin plecarea definitiva in Germania a proprietarului Grossek Enö, care, conform legilor comuniste, a fost despagubit cu suma de 45.000 de lei. Prin aparitia Legii 114/1996 se abroga Legea 5/1973 si toate contractele incheiate in baza acesteia se anuleaza, obligind partile sa incheie noi contracte in baza noii legi. Insa, in cazul lui Nicolae Adam s-a facut exceptie. Acesta, in calitate de consilier PDSR, a plecat in Nigeria si s-a intors dupa doi ani. La alegerile locale din 1992, a intrat in consiliul local din partea formatiunii PDSR. Din spusele mai multor consilieri reiese ca intr-un an a avut doar doua prezente, dupa care a plecat in Nigeria si a uitat sa se intoarca. Dar in tot acest timp si-a ridicat indemnizatia de consilier si PDSR a pierdut un vot. Intrebat despre aceste acuze, inginerul Nicolae Adam a inceput sa o "scalde", ca in locul lui a fost numit unul Tocaci si ca nu are nici un rost sa cercetam deoarece nu mai exista nici martori si nici probe care sa demonstreze adevarul. NICOLAE TOMA Conform adresei emise de APPS, Primarul Vasile Bulucea detine ilegal un apartament de protocol in Bucuresti Un document senzational, aparut doar cu citeva zile inainte de turul doi al alegerilor pentru fotoliul de primar al Craiovei, arunca zizania intre cei doi candidati, actualul primar Vasile Bulucea (PDSR) si actualul prefect Marian Jean Marinescu (PD). Este vorba despre Nota 4343, din 12.06.2000, emisa de APPS (Administratia Patrimoniului Protocolului de Stat), prin care se propune rezilierea contractului de inchiriere si evacuarea lui Vasile Bulucea din apartamentul detinut de acesta in Bucuresti, strada Radu Boiangiu, nr. 15-17. In Nota APPS se arata ca apartamentul a fost obtinut de Vasile Bulucea in 1988, cind aceasta era vicepresedinte la Comitetul de Stat al Planificarii, prin repartitia nr. 10137/98 de la sectia Gospodariei de partid si contractul de inchiere cu ICRAL Pajura. APPS precizeaza ca apartamentul a devenit locuinta de serviciu dupa 1 mai 1989, cind a trecut de la ICRAL la Intreprinderea pentru Administrarea Cladirilor, si, conform Art. 5, din Decretul 263/79, "contractul de inchiriere incheiat pentru locuintele de serviciu inceteaza de drept dupa 90 de zile de la eliberarea din functie a persoanelor care au detinut functii prevazute in nomenclator". Ca urmare, pentru ca Vasile Bulucea este, din 1996, primar al Craiovei si este obligat de lege sa aiba domiciliul pe teritoriul acestei localitati, APPS concluzioneaza: "Avind in vedere ca domnul Vasile Bulucea... detine ilegal locuinta de protocol din Bucuresti, propunem ca Sucursala pentru Administrarea Imobilelor de Protocol si a Sediilor Autoritatilor Publice sa solicite instantei de judecata rezilierea contractului de inchiriere si evacuarea chiriasilor din apartament". "Marinescu vrea sa-mi ia voturile!" Contactat de catre noi, Vasile Bulucea a declarat ca "apartamentul nu e de protocol, ci unul obisnuit. N-are piscina si nu e situat in zona rezidentiala". El a mai spus ca "totul porneste de la prefectul Marinescu, care vrea sa-mi scada voturile. Eu n-am alta casa si stau tolerat de fiica-mea in apartamentul din Craiova". In replica, prefectul Marian Jean Marinescu, contracandidatul lui Vasile Bulucea in turul doi al alegerilor locale, spune ca habar n-are de adresa de la APPS si a adaugat: "Problema nu e cine stie de aceasta adresa, ci daca Vasile Bulucea are, intr-adevar, casa de protocol in Bucuresti". Dupa cum se stie, Vasile Bulucea s-a confruntat si acum patru ani, cind a devenit primar al Craiovei (candidind din partea PSM), cu un scandal legat de domiciliul sau. Atunci a spus ca i s-ar fi falsificat buletinul de identitate pentru a se incadra in conditiile legii, Consiliul Local refuzind sa-i valideze postul. Dupa un scandal intens mediatizat, presedintele judecatoriei a fost obligat sa-l valideze, impreuna cu prefectul de atunci, impotriva hotaririi consilierilor, acestia din urma revenind de mai multe ori cu solicitarea ca Vasile Bulucea sa fie suspendat din functie. In turul intii al alegerilor din acest an, Vasile Bulucea, care candideaza acum din partea PDSR, a obtinut 61,15% din voturi, in timp ce contracandidatul sau, Marian Jean Marinescu (PD) a obtinut 14,03 procente. ION SPANU 