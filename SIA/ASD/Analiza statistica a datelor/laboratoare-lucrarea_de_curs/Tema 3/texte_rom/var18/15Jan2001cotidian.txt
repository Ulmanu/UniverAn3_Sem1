 Complet schimbat dupa 34 de ani de inchisoare, un fost spargator de banci francez a devenit "Ingerul orfanilor din Letcani" Un spargator de banci din Franta, care a efectuat o pedeapsa de 34 de ani de inchisoare, a declansat recent o adevarata campanie pentru imbunatatirea conditiilor de viata in orfelinatele din judetul Iasi, cauza careia i s-a dedicat total dupa intoarcerea dintr-o misiune umanitara in Africa de Sud. Potrivit France Presse, de la eliberarea sa din inchisoare, Michel Soumacet, acum in virsta de 65 de ani, a facut numai fapte bune, dedicindu-se in totalitate cauzelor umanitare, in special salvarii copiilor din zonele de conflict. Considerat drept "creierul" a peste 20 de spargeri comise asupra unor banci din estul Frantei, Michel si-a schimbat complet comportamentul dupa eliberarea din inchisoare, inrolindu-se voluntar pentru misiuni umanitare in mai multe regiuni de conflict, printre care Rwanda si Kosovo. Iertarea pacatelor Michel Soumacet a fost condamnat la inchisoare pe viata de autoritatile franceze. Barbatul nu a acceptat niciodata acest verdict, insa, desi justitia franceza a recunoscut ca acuzatul nu a comis vreodata un delict care sa implice violenta, nu s-a lasat totusi induplecata. In anii petrecuti izolat in celula sa, Michel a incercat sa se autoeduce "pentru a nu-si pierde mintile". A fost eliberat la virsta de 57 de ani si imediat s-a inscris voluntar in organizatia umanitara Medicins Sans Frontieres. Salvatorul copiilor din Rwanda In anul 1994, cind toti reprezentantii misiunilor internationale in Rwanda isi faceau bagajele pentru a se pune la adapost, Michel a plecat spre Kigali. "In momentul acela a fost o simpla bravada", isi aminteste batrinul. Veteran al razboaielor din Indochina si Algeria, Michel zimbeste cu nostalgie, amintindu-si de aventurile din trecut. "Cind am ajuns la Catedrala Saint-Michel, unde se refugiasera peste 300 de copii, am simtit ca se declanseaza ceva in mine. In mijlocul teroristilor si a acelor indivizi abrutizati, am simtit cum redescopar in mine ceva profund uman", povesteste fostul vietas. "Si, in momentul acela, am avut brusc o perceptie total diferita a violentei", adauga batrinul, care detine un adevarat record in ceea ce priveste numarul copiilor salvati in perioada genocidului din Rwanda. Micutii din Catedrala Saint Michel, protejatii lui Michel Soumacet, sint, de altfel, unii dintre putinii etnici tutsi care au scapat cu viata din macelurile savirsite de militiile hutu. Un om providential compenseaza nepasarea localnicilor Venit in Romania in anul 1996, fostul spargator de banci a luat sub obladuire orfelinatul din satul Letcani, aflat in apropiere de Iasi, si a inceput un adevarat razboi personal cu autoritatile locale, in incercarea de a grabi sau a inlesni complicatele proceduri obligatorii, astfel incit copiilor abandonati din aceasta regiune sa li se schimbe cumva conditiile mizere de viata. Mic de statura si slabut, Michel pare acum cu adevarat neobosit cind vine vorba de copiii abandonati si se descurca cu gratie prin meandrele birocratiei locale, reusind, de cele mai multe ori, sa obtina autorizatii si sa atraga bunavointa unor organizatii caritabile din strainatate pentru ajutorarea acestor copii. Michel a reusit sa duca mai multe camioane cu haine si medicamente in mai multe institutii de pe raza judetului, insotind, printre altele, un transport de echipament medical si imbracaminte spre Spitalul Sfinta Maria, din Iasi, unde sint gazduiti si tratati micutii bolnavi de cancer. "Ca si mine, de altfel, micutii acestia nu prea au viitor, spune Michel, care se afla, ca mai intotdeauna, la capatiiul unui copil bolnav de cancer. Cum as putea sa las niste copii ca acestia sa se lupte cu boala in camere de spital atit de reci si de neprimitoare?!" Michel nu vrea ca orfelinatele din Iasi sa produca cersetori Batrinul si-a investit toti banii cistigati in operatiunile la care a participat in aceste orfelinate, contribuind cu bucurie la cumpararea articolelor de care micutii aveau nevoie. Mai nou, Michel a declansat razboi pe toate fronturile. A deschis tratative cu organizatii umanitare din Franta, reusind sa-i convinga pe oficialii Lion Club din Clermond-Ferrand, localitate aflata in centrul Frantei, sa sprijine copiii abandonati din judetul Iasi. Pentru a se asigura ca ajutoarele ajung acolo unde trebuie, batrinul controleaza el insusi distribuirea donatiilor. Dorind sa asigure hrana pentru micuti, a deschis chiar o brutarie in sat. De asemenea, ca sa le dea copiilor o ocupatie, a deschis un atelier de croitorie pentru fetite si unul de timplarie pentru baieti. "E foarte atasat de acesti copii si sare sa-i apere daca li se face vreo nedreptate", spune directorul orfelinatului. "Fac orice, chiar si imposibilul, numai sa stiu ca micutii mei orfani nu vor deveni niste cersetori", spune Michel, precizind ca este un luptator si ca va continua sa se zbata pentru aceasta cauza pina la sfirsitul vietii. DIANA EVANTIA BARCA Surdomutii brasoveni nu vor sa plateasca abonamentul TV Surdomutii brasoveni cer Societatii Nationale de Televiziune si postului local de televiziune prin cablu sa le acorde inlesniri la plata abonamentului tv. In Brasov exista peste 400 de surdo-muti , iar 60 din acestia, inscrisi la Asociatia Judeteana a Surzilor Brasov, reprezinta cazuri sociale grave, fiind someri sau pensionari de boala din cauza handicapului. Veniturile lor lunare sint foarte mici, intre 200.000 si 400.000 de lei. "Ei nu pot lua parte la viata cotidiana la fel ca si noi, nu pot merge la un concert muzical sau la o piesa de teatru, pentru ca nu aud. Televizorul este practic legatura lor cu lumea. De aceea, cerem postului local de televiziune sa faca acest gest umanitar, desi ne-a refuzat in repetate rinduri, pentru cei 54 de surdomuti cu o situatie financiara deosebit de grea", spun reprezentantii Asociatiei Judetene a Surzilor. Facilitatile pe care le solicita organizatia sint scutirea totala de la plata abonamentului tv sau cel putin o reducere cu 50%. ( C.C. ) Moarte pe sosele Hotul Samuel a murit la volan Dragne Samuel David, 21 de ani, din Bucuresti, si-a pierdut viata in urma unui accident rutier care a avut loc ieri dimineata, la intrarea in comuna Vidra. Tinarul conducea autoturismul proprietate personala Dacia B-79-DSD spre Bucuresti, in timp ce se intorcea de la discoteca din Dobreni - Giurgiu. Din cauza vitezei excesive, Samuel a pierdut controlul autoturismului care s-a rostogolit circa 30 de metri, apoi s-a oprit intr-un gard. Soferul a fost proiectat prin parbriz 12 metri peste gardul de care s-a lovit masina. Dupa primele cercetari, s-a stabilit ca Dragne Samuel David este cautat de Politie pentru furturi din locuinte. CATALIN NISTOR Doua accidente, doi morti Doua persoane si-au pierdut viata simbata seara, la Sebis si Vinga. Un biciclist, deocamdata neidentificat, in virsta de 40-45 ani, care circula la ora 18.30 pe strada Crisului din orasul Sebis, a fost lovit din spate de Dacia condusa de Claudiu Alexandru Ander, 30 de ani, inginer la R.A.R. In urma impactului, biciclistul a fost accidentat mortal. Intr-un alt accident petrecut la Vinga, a cazut victima un revolutionar din Timisoara. Mihai Jichici, 36 de ani a fost strivit intre o autospeciala si un Volkswagen Golf. SORIN TROCAN Doi inspectori de la Regionala CFR Iasi au ars de vii intr-un Aro Un accident in care au murit arse doua persoane s-a petrecut pe DN 583 Iasi - Vaslui, in dreptul comunei Schitu Duca. Autoturismul Aro IS-35-CFR, apartinind Regionalei CFR Iasi, plecase din municipiu in noaptea de vineri spre simbata, in jurul orei 3,00. In masina erau trei persoane: soferul Alexandru Marin Aboaicei si doi inspectori de la regionala, Virgil Nastase si Adrian George Bejenaru. Din declaratiile facute de sofer, inainte sa intre in coma, a rezultat faptul ca, la un moment dat, dupa ce coborisera Dealul Buciumului, Virgil Nastase a bruscat volanul autoturismului deoarece i se paruse ca a aparut ceva in fata masinii. Vehiculul a intrat pe contrasens si s-a lovit violent de un copac. Soferul a fost proiectat prin parbriz, dupa care autoturismul a luat foc. Virgil Nastase si Adrian George Bejenaru au ars de vii, fara sa aiba posibilitatea sa paraseasca masina in flacari. Soferul a fost transportat rapid cu Salvarea si internat la Spitalul de Urgente Iasi cu multiple traumatisme. CATALIN DUMITRESCU A murit in autoturismul pe care tocmai il vinduse Grigore Lacatusu, un brasovean in virsta de 45 de ani, a murit in masina pe care tocmai o vinduse. Lacatusu a plecat ieri dimineata in Tirgul Auto din Tarlungeni, o comuna apropiata de Brasov, ca sa isi vinda autoturismul Dacia 1310. A reusit sa gaseasca un cumparator, cu care s-a inteles sa mearga acasa sa perfecteze vinzarea masinii. Clientul s-a asezat pe bancheta din spate a Daciei, Grigore pe locul din dreapta soferului, iar la volan era Catalin Lacatusu, in virsta de 21 de ani, fiul vinzatorului. La iesire din Tarlungeni, in drum spre Brasov, Catalin a efectuat o depasire riscanta, in urma careia s-a tamponat violent de un Audi, condus de Mihaly Kovacs, din Covasna, care conducea regulamentar din sens opus. In urma impactului, Grigore Lacatusu a murit iar fiul sau a suferit rani usoare. CAMELIA CSIKI Fiul directorului adjunct al Directiei Agricole Suceava a murit in masina parintilor La doar 19 ani, Cozmin Cotos, fiul directorului adjunct al Directiei Agricole Suceava, Fanica Cotos, si-a gasit moartea intr-un accident de masina petrecut simbata noaptea. Posesor al carnetului de conducere, Cozmin Cotos, elev in anul IV la Liceul Silvic din Cimpulung Moldovenesc, intentiona sa ajunga in aceasta localitate pentru a se intilni, in miez de noapte, cu prietena lui. In apropierea cabanei Ilisesti, autoturismul a derapat si a lovit in plin mai multe parapete. In urma coliziunii, Cozmin Cotos a decedat pe loc. TIBERIU AVRAM La Ciumbrud - Alba, Profesorul de sport vorbea la liniile erotice pe banii liceului Directorul Grupului Scolar Agricol din localitatea Ciumbrud - Alba, profesoara Simona Lazar, a sesizat Politia municipiului Aiud despre faptul ca, in noaptea de 11/12 ianuarie a.c., persoane necunoscute au intrat in biroul contabilitate al liceului. In urma investigatiilor politistilor, s-a stabilit ca infractorul este Iulian Cosmin (23 de ani), din Ciumbrud, profesor de sport la liceul respectiv. Din perioada octombrie 2000 - ianuarie 2001, acesta a folosit calculatorul si telefonul din biroul contabilitate in scop personal, fapt recunoscut in fata politistilor. Acestia au mai stabilit ca Iulian a facut o copie a cheii de la usa biroului si ca, in noptile in care intra in scoala, acesta folosea calculatorul pentru a accesa site-uri porno iar, in ultima perioada, si pentru a suna la liniile telefonice erotice. Valoarea totala a pagubelor se va cunoaste la sosirea facturii de la RomTelecom. LUCIAN DOBRATER Desi noul sistem public ar trebui sa intre in vigoare la 1 aprilie, Milioane de romani asteapta degeaba sa le creasca pensiile Sistemul actual de pensii va fi inlocuit, incepind cu 1 aprilie a.c., cu unul nou. Aceasta schimbare este asteptata cu sufletul la gura atit de pensionarii actuali, cit si de cei viitori. Mai ales ca, in conformitate cu noul sistem, la stabilirea pensiei se va lua in calcul toata perioada cit persoana in cauza a lucrat si a cotizat la bugetul asigurarilor sociale de stat, inclusiv studiile facute, spre deosebire de actualul sistem unde se iau in calcul doar salariile obtinute pe parcursul a cinci ani consecutivi din ultimii zece ani lucrati. Actualul sistem s-a dovedit a fi nerealist: cei care au iesit in ultimii doi ani la pensie au primit venituri exagerat de mari, comparativ cu cei care au avut aceleasi studii, au ocupat aceleasi functii si au avut cam aceleasi salarii, dar care, iesind la pensie mai de mult, au ramas cu niste sume derizorii. Aberante s-au dovedit si situatiile in care un pensionar cu studii superioare, iesit la pensie inainte de 1990, s-a trezit ca primeste mai putini bani decit unul cu studii medii care a iesit la pensie in urma cu un an. Cu toate ca legea privind noul sistem public de pensii a fost publicata la 1 aprilie 2000, nimeni nu s-a straduit sa pregateasca terenul pentru aplicarea corecta, de la 1 aprilie 2001, a dispozitiilor legale. Datele nici nu au fost introduse in computere Pina la 1 aprilie 2001, CNPAS ar fi trebuit sa calculeze punctajul mediu anual realizat de fiecare pensionar aflat in plata, operatiune care inca nu a demarat. Pentru aceasta, la fiecare dosar de pensie existent trebuie calculat numarul de puncte realizat in toti anii de munca. Numarul de puncte este determinat ca raport intre salariul brut lunar individual, inclusiv sporurile si adaosurile (sau, dupa caz, a venitului lunar asigurat), care a constituit baza de calcul a contributiei individuale de asigurari sociale, si salariul mediu brut lunar din luna respectiva, comunicat de Comisia Nationala pentru Statistica. Toate aceste operatiuni necesita timp. Petre Ciotlos, directorul Oficiului Central de Plata Pensiilor, ne-a precizat ca, la aceasta data, in Romania exista peste sase milioane de pensionari: "Institutia noastra detine in arhiva 4.325.000 de dosare de pensie ale celor care au cotizat in sistemul asigurarilor sociale de stat si 1.765.601 de dosare ale celor care au fost cuprinsi in sistemul asigurarilor sociale pentru agricultori. Toate datele cuprinse in cartile de munca existente in aceste dosare trebuie introduse in calculator. Va dati seama cam cit timp va dura operatiunea de culegere a tuturor datelor?! Oricit de multi oameni am angaja ca sa introduca datele in calculator, tot se va scurge un interval mare de timp". Acesta este convins ca vor mai exista si greseli: cei care vor introduce datele sint oameni care pot face greseli. Pensia reala va fi calculata prin inmultirea numarului total de puncte cu o anumita valoare a punctului. Valoarea unui punct de pensie va fi stabilita prin Legea bugetului asigurarilor sociale. Trebuie precizat ca nici aceasta lege nu a aparut. In fiecare an, Legea bugetului asigurarilor sociale este adoptata dupa Legea bugetului de stat. Ambele legi au fost adoptate, de regula, cel mai devreme pe 15 februarie si cel mai tirziu - 22 mai. Daca si in acest an bugetele vor fi aprobate tirziu, adica dupa 31 martie, milioane de pensionari vor astepta mult si bine sa le creasca pensiile pina la nivelul mediu rezultat din calcule, asa cum prevede Legea sistemului public de pensii. Inca nu se stie daca sporurile sint luate in calcul O alta problema cu care se confrunta personalul OCPP este legata de neaparitia normelor unitare de aplicare a legii. Petre Ciotlos ne-a declarat ca obligatia elaborarii normelor o are CNPAS, care este aproape inexistenta. Normele sint necesare deoarece sint multe dispozitii care dau loc interpretarilor. "Un exemplu in acest sens se refera la veniturile salariale. Legea imi spune ca trebuie luat in calcul venitul lunar asigurat care a constituit baza de calcul a contributiei de asigurari sociale. Legea veche stabileste ca baza de calcul a CAS fondul total de salarii din intreprinderea respectiva. Dar sint unitati care acorda angajatilor si alte sporuri si adaosuri pe linga salariul de baza, care intra in fondul de salarii. Dar acestea nu sint trecute, de regula, in cartile de munca, ci doar pe statele de salarii. Ar trebui ca in norme sa se precizeze clar ce anume se ia in calcul si ce nu", a adaugat Petre Ciotlos. De asemenea, o data cu intrarea in vigoare a noii legi, dispar grupele de munca, ce reduc virsta de pensionare, fiind introduse alte notiuni: conditiile deosebite de munca si conditiile speciale de munca. Locurile de munca in conditii speciale au fost clar definite de lege. Locurile de munca in conditii deosebite, insa, ar fi trebuit determinate prin hotarire a guvernului, pe baza propunerilor comune ale Ministerului Muncii si Protectiei Sociale si a Ministerului Sanatatii. Hotarirea guvernului ar fi trebuit adoptata pina la 1 iulie 2000, lucru care nu s-a intimplat nici pina acum. Poate ca guvernantii vor intelege, in al doisprezecelea ceas, ca nu trebuie sa se joace cu banii oamenilor ajunsi la batrinete si care au muncit o viata intreaga cu speranta ca statul le va asigura un nivel decent de trai. EUGENIA MIRCESCU Agenda de aplicare a legii nu a fost respectata Unele dispozitii ale Legii pensiilor publice trebuiau sa fie puse in practica intr-o luna, doua sau chiar trei luni de la publicarea ei. Astfel, la 1 mai 2000, trebuia sa fie infiintata Casa Nationala de Pensii si Alte Drepturi de Asigurari Sociale (CNPAS) si sa fie numit presedintele acesteia. In realitate, presedintele a fost numit abia la 1 octombrie anul trecut intrucit fostul premier Mugur Isarescu nu a fost de acord cu unele persoane nominalizate pentru ocuparea functiei. In prezent insa, deoarece Miron Biji, presedintele CNPAS, a renuntat zilele trecute la functie si a devenit consilier al ministrului muncii si solidaritatii sociale, postul a ramas vacant pina cind guvernantii vor numi o alta persoana in loc. La 1 iunie 2000, trebuia sa existe deja Consiliul de Administratie al Casei, format din sase reprezentanti ai guvernului, sase reprezentanti ai patronatului, trei reprezentanti ai confederatiilor sindicale reprezentantive si trei reprezentanti ai organizatiilor nationale ale pensionarilor. Consiliul de Administratie al Casei nu a fost numit nici acum de premier. Tot la 1 iunie trebuia adoptat si statutul CNPAS. Statutul a aparut abia pe 9 noiembrie 2000. Dar cel mai important lucru nu s-a realizat nici pina astazi. Este vorba despre aparitia caselor teritoriale de pensii si preluarea de catre CNPAS, pe baza de protocol si bilant, a activitatilor de profil desfasurate de Ministerul Muncii si Protectiei Sociale (MMPS), de directiile generale de munca si protectie sociala, de Institutul National de Expertiza Medicala si Recuperarea Capacitatii de Munca, de Oficiul Central de Plata Pensiilor, inclusiv a bugetului asigurarilor sociale de stat. In loc sa se grabeasca sa rezolve problemele create de intirziere, actualii guvernanti au ajuns la concluzia ca este mai bine sa modifice legea. Mai precis, au trecut CNPAS in subordinea Ministerului Muncii si Solidaritatii Sociale, fostul MMPS. Angajatii vor plati o treime din CAS De la 1 aprilie, contributia catre asigurarile sociale de stat (CAS) va fi platita si de angajati, nu numai de patroni. Astfel, salariatii trebuie sa suporte o treime din CAS stabilita anual prin Legea bugetului asigurarilor sociale. In prezent, contributia medie este de aproximativ 31,4% din venitul lunar. Daca procentul va ramine acelasi, salariatii trebuie sa contribuie cam cu 10% din venit, restul fiind platit de patron. Tot de la 1 aprilie, contributia de 5% din salariu dispare, prin urmare angajatii vor avea de platit doar cele aproximativ 10 procente din venit. Prin urmare, ca sa nu fie diminuate salariile, legea precizeaza ca patronii trebuie sa le majoreze, de la 1 aprilie 2001, cu procentul corespunzator cotei de contributie de asigurari sociale suportate de acestia conform legii. Un magazin din Drumul Taberei a fost distrus de buldozerele municipalitatii Basescu, demolatorul de la miezul noptii Dupa ce, saptamina trecuta, au esuat de doua ori in misiunea de a demola un magazin din Drumul Taberei, din zona complexului comercial Primavara, echipele municipalitatii "si-au scos pirleala", simbata noapte. Cu putin inainte de miezul noptii, citeva masini cu jandarmi si utilaje au fost mobilizate pentru ridicarea constructiei cu pricina, al carei proprietar s-a legat, saptamina trecuta, cu lanturi, in incercarea de a opri actiunea. De data aceasta, oamenii primariei au fost neiertatori: au intrat cu buldozerele in magazinul plin cu marfa, distrugind constructia. "Ne-au pus calus in gura si ne-au aruncat in duba" Ieri, la prinz, zona arata ca dupa razboi. Potrivit doar dintr-o parte se mai putea distinge ca muntii de fiare si de sticla fusesera pina nu de mult un magazin. Printre fiare, zaceau cutii cu suc, pachete de tigari, cutii cu pasta de dinti, sapunuri. Din loc in loc, pe maldarul de ramasite atirnau citeva hirtii pe care scria: "Basescu demolator", "Jaful lui Basescu", "Basescu tiran", "Legea lui Basescu mai presus de lege". Pe citeva geamuri ramase intregi erau lipite decizii ale instantei de judecata. Zeci de oameni se strinsesera ca la urs in fata fostului magazin. Care mai de care se minuna si comenta interventia nocturna a "demolatorilor" trimisi de Traian Basescu. "Sint niste hoti, Basescu e un criminal! Ce inseamna asta? Sa trimita la miezul noptii mascati, ca sa faca jaf aici? Cind am vazut de la fereastra ca jandarmii inconjoara zona am coborit aici. Au intrat cu forta, dupa ce i-au scos pe cei doi baieti care erau in magazin. Au intrat cu doua buldozere. Dupa ce au facut praf magazinul, au dat buluc sa fure marfa", ne-a declarat o batrina, care locuieste in blocul de vizavi. Jan Tricolici impreuna cu un coleg se aflau simbata noaptea in magazin, pe post de paznici. " Eu si colegul meu am ramas in magazin simbata noaptea. Cu noi am avut si un ciine. Pe la 23.40, am auzit zgomote. Ne-am uitat pe geam si am vazut trei masini de jandarmi si doua buldozere. Mai erau si citeva zeci de gardieni si inspectori. Citiva jandarmi au spart geamul si au intrat cu forta. Ne-au amenintat si ne-au spus sa nu scoatem nici o vorba. Vazind ca protestam, ne-au pus calus si ne-au tirit pina la o duba in care ne-au urcat. Ne-au bruscat, iar pe mine m-au lovit cu bulanul peste picior", sustine Jan Tricolici. Primarul general a sustinut ca actiunea ordonata de el este perfect legala Purtatorul de cuvint al Jandarmeriei Romane, colonelul Boblea, ne-a declarat ieri ca in zona au fost mobilizati, la dispozitia lui Basescu, doar 20 de jandarmi care nu au facut altceva decit sa asigure un cordon de ordine: " Nu stiu cite masini au fost, oricum, au fost 20 de jandarmi si 20 de gardieni imbracati asemanator cu jandarmii. Am aflat ca la acea ora in magazin era un angajat cu un ciine. Dupa ce l-au somat, gardienii au spart geamul si l-au dus pe om dincolo de cordon." Informatiile potrivit carora celor doi angajati ai magazinului li s-ar fi pus calus in gura au fost dezmintite. Si surse din primarie dezmint afirmatiile celor doi angajati ai magazinului. Acestea mai sustin ca "demolatorii" nu au furat nimic din magazin pentru ca, chiar daca ar fi vrut, nu ar mai fi avut ce, marfa fiind distrusa cu buldozerele. In ciuda unor incercari repetate, nu l-am putut contacta pe primarul general Traian Basescu. Cert este ca, in urma cu citeva zile, el declara ca va demola, cu orice chip, magazinul cu pricina. Traian Basescu a explicat atunci ca actiunea de demolare este perfect legala, patronul avind decizie judecatoreasca de suspendare a somatiei de evacuare a constructiei si nu de suspendare a dispozitiei de demolare. " Pina acum, au esuat toate actiunile in instanta ale proprietarilor de chioscuri", a spus primarul. Cu toate acestea, ultima decizie judecatoreasca obtinuta de Aurel Radulescu, patronul magazinului, este emisa de Judecatoria sectorului 6 in data de 9 ianuarie 2001 si stipuleaza ca se suspenda executarea, realizata in baza dispozitiei primarului general Traian Basescu, privind demolarea constructiilor provizorii amplasate ilegal pe domeniul public, pina in 6 februarie, cind urmeaza sa se pronunte sentinta definitiva. MONA STOICA 