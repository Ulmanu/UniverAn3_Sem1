 Dimensiunea conteaza Site romanesc pentru marirea penisului Barbatii din Romania nemultumiti de marimea penisului lor au acum la dispozitie, pe Internet, primul site romanesc care ii ajuta sa-si imbunatateasca performantele sexuale. Cei interesati pot gasi "informatii verificate si sigure pentru marirea penisului, prin metode suta la suta naturale, create de specialisti in domeniu si care pot fi puse in aplicare in intimitatea propriei case". Contra unui taxe de 200.000 de lei, celor interesati li se promite un manual de exercitii care, conform autorilor site-ului, duc la alungirea penisului cu trei pina la opt centimetri, imbunatatirea puterii de ejaculare si prelungirea performantelor sexuale. In plus, celor care platesc taxa de inscriere li se ofera si calitatea de "membru pe viata". Asta-seara, de la ora 20.00, la PRO TV, Silvester Stallone isi arata muschii in "Demolatorul" PRO TV difuzeaza astazi, de la ora 20.00, filmul "Demolatorul", cu o distributie de zile mari: Silvester Stalone si Sandra Bullock. Actiunea se desfasoara in anul 1996, intr-un Los Angeles aflat in plin razboi. Regizorul filmului, Marco Brambilla l-a distribuit pe Silvester Stalone, acest "pachet de muschi", in rolul temutului politist John Spartµn, poreclit "Demolatorul". Numai ca exista cineva care nu se teme de insigna lui si acela se numeste Simon Phoenix (Wesley Snipes), un criminal psihopat. La un moment dat, John este facut raspunzator de moartea unor ostatici, iar ca pedeapsa, atit el cit si psihopatul, sint adinciti intr-un somn criogenic, ce va dura 36 de ani. Cind se vor trezi, cei doi dusmani de moarte isi vor relua propriul razboi. Numai ca, in viitor, armele sint sofisticate, Los Angeles-ul devenise San Angeles; pe scurt, nimic nu mai era la fel. Daca Stallone era deja o vedeta, de actrita Sandra Bullock nu prea auzise nimeni pina la "Demolatorul". Producatorul si regizorul au apelat la ea, dupa ce, initial, demarasera filmarile cu actrita Lori Petty. Prestatia ei a fost excelenta si, astfel, peste noapte, numele ei a ajuns pe buzele tuturor americanilor.(S.E.) Radu Cosarca - director de stiri la Antena 1 Departamentul de Stiri al Antenei 1 are un nou director. Este vorba despre Radu Cosarca, numit ieri oficial in aceasta functie. O data cu instalarea sa la conducerea Departamentului de Stiri, Radu Cosarca va impune si o schimbare "de macaz" a buletinelor informative difuzate de Antena 1. Aceasta noua orientare editoriala implica axarea pe evenimentele care au consecinte directe asupra oamenilor. Astfel, subiectele senzationale, de tip infractional, vor avea rezervat un spatiu mult mai redus ca pina acum. "Lansam si o provocare celorlalte televiziuni pentru a impune alte standarde emisiunilor de stiri si care, in lupta pentru cistigarea audientei, au mizat mai mult pe senzatie", ne-a declarat proaspatul director al stirilor de la Antena 1. Chiar daca a fost investit intr-o functie atit de importanta, care presupune multiple responsabilitati, Radu Cosarca va continua sa prezinte, in paralel, emisiunea informativa "Observator". "Incerc sa fiu un model original de director de stiri, direct si profund implicat in toate fazele de productie ale acestei emisiuni". Radu Cosarca a mai detinut aceeasi functie intre anii '94 si '96, cind a fost director de stiri la Tele 7 abc. O alta schimbare din Antena 1 il vizeaza pe Cristian Ionescu, fost editor executiv, avansat in functia de redactor-sef la Stiri. CLAUDIA VOICU De duminica, pleaca "Ally McBeal" Se intoarce "Dadaca" Duminica trecuta ne-am despartit de "Ally McBeal", dar nu pentru multa vreme, caci PRO TV va achizitiona si cea de-a patra serie a celebrului serial. Pina atunci insa, pe acelasi interval orar, de la ora 19.30, va veti reintilni cu Fran Drescher, intr-o noua serie din "Dadaca", despre care actrita concluzioneaza: "Seria a sasea este, in opinia mea, cea mai tare dintre toate". Sa nu credeti ca fosta dadaca, devenita acum mama vitrega a copiilor lui Maxwell, se va imblinzi. Dimpotriva, ea va continua sa se tina de sotii, astfel ca balamucul din casa ia proportii, spre amuzamentul telespectatorilor. Timpul a trecut, dar ea a ramas aceeasi, adica inepuizabila, nebuna si imprevizibila. Si, pe deasupra, ca si cum nu ar fi fost suficient, Fran se imbolnaveste de gelozie, avind tendinta de a-si tine barbatul sub papuc.(S.E.) Gilceava si in Latin Express Pepe isi enerveaza colegii Baietilor din Latin Express se pare ca nu le este dat sa sarbatoreasca impreuna doi ani de la infiintarea trupei. La 1 aprilie '99, debutul Latin Express a fost unul dintre cele mai rasunatoare, iar Alex, Pepe si Mitica spuneau ca aceasta este formula ideala. Dar certurile tot mai dese (faptul ca doar vocalistul Pepe apare ca vedeta) si-au pus amprenta asupra evolutiei trupei si, in urma cu zece zile, cei trei au sistat toate cintarile in ideea ca ceva vreme departe unii de altii le va prinde bine si le va limpezi gindurile. Astazi, cei trei vor avea o intilnire cu producatorul lor, Dan Popi, urmind sa se stabileasca ce vor face in continuare. Este foarte posibil ca Pepe sa cinte solo, iar Alex si Mitica sa isi caute un nou vocalist. (I.M.) In noul album Phoenix, Nicu Covaci e suparat pe toata lumea La sfirsitul anului trecut, Nicu Covaci a lansat in Germania noul album Phoenix, intitulat "In umbra Marelui Urs", urmat de un turneu de promovare in sase orase. Inregistrat impreuna cu Tavi Colen (ch., voce), Alin Oprea (ch., voce), Manni Neuman (vioara), Vassen Wolker (bas) si Lucian Cioarga (baterie), discul urmeaza sa fie lansat si in Romania de Cat Music/Media Services. Alaturi de "Balada" si "Mesterul Manole" - reorchestrate, discul contine piese noi, interpretate in limba romana, cu doar o singura exceptie: "The Measure of a man". Piesa-titlu se detaseaza prin duritatea textului, in care Nicu, suparat pe lume, plateste polite in stinga si in dreapta: "Ce mai conteaza cei de acasa/ De mine oricum nu le pasa/...Stau singur si ma-ntreb/ De ce-am plecat de-acasa/ Sa fie blestemul de veacuri ce ne apasa/ Caci n-am gresit cu nimic/ Dar cit am patimit/ Hulit am fost, fara rost/ De cei ce i-am iubit/.....Am asteptat infrigurat sa ma-ntorc-napoi/ M-ati judecat, condamnat, dar cine sinteti voi/ Caci timpul vostru s-a scurs/ In umbra Marelui Urs/ Dar ghearele v-au ramas....Dati-mi viata-napoi/ Ce-am risipit pentru voi". Referirile la colegii de formatie fiind evidente, am cerut parerea celor mai marcanti fosti componenti Phoenix. Mircea Baniciu: "E un text mediocru, daca ar fi avut inspiratie putea sa faca ceva mai bun". Ovidiu "Tandarica" Lipan: "Eu ii doresc mult succes. Nu ma simt vizat de acest text pentru ca Nicu a ramas in sufletul meu si va ramine vesnic, am trait impreuna o jumatate de viata". ALEX REVENCO 11.000 de romani sufera din cauza lipsei unui centru de cercetari genetice Romania este singura tara din Europa care nu dispune de un Centru de Cercetari Genetice, fapt care duce la nasterea, in fiecare an, a unui numar mare de copii cu malformatii. De asemenea, in jur de 11 mii de romani prezinta, pina la virsta de 25 de ani, simptome determinate de modificarile genetice. Directorul Laboratorului de Genetica Aplicata din cadrul Institutului de Medicina Legala "Mina Minovici" din Bucuresti, profesorul Dragos Stefanescu, spune ca infiintarea unui Centru National de Cercetari Genetice reprezinta o necesitate absoluta. "In mod normal, fiecare centru universitar ar trebui sa aiba cite un centru regional de cercetare genetica unde sa lucreze specialistii pregatiti in facultatile de medicina", este de parere dr. Stefanescu. Explorarile genetice realizate in centrele de specialitate pot identifica afectiuni ale parintilor care s-ar putea rasfringe asupra copiilor si ar putea depista din timp anumite boli care debuteaza mai tirziu, in cursul vietii. "De exemplu, exista sase gene raspunzatoare de cancerul de sin, doua dintre ele fiind mai raspindite. Aceste gene pot fi depistate, iar persoanele afectate pot lua masuri din timp facind o mamectomie totala", ne explica dr. Stefanescu. Mircea Cosic, profesor de genetica la Facultatea de Medicina din Iasi, spune ca "pentru functionarea unui laborator bun de genetica sint necesari cam 500.000 de dolari, iar o analiza genetica se ridica la suma de 200-300 de dolari. Aceasta analiza poate descoperi din timp predispozitia persoanei pentru anumite boli si ii pot fi introduse gene sanatoase care sa o fereasca de imbolnavire". In Romania, intre 5 si 8 la suta din nou-nascuti sint purtatori ai unor malformatii congenitale sau ai unor boli genetice. Se considera ca intre 60 si 65 la suta din populatie este afectata, in timp, de o boala determinata genetic. GETA ROMAN TATIANA DABIJA Fetita de opt ani, in audienta la primar O fetita de opt ani, din orasul Dej, jud. Cluj, i-a cerut primarului Ioan Ungur sa o primeasca in audienta. Livia Sandu s-a asezat in fata primarului si i-a relatat problemele familiei sale. "Problema este ca tati nu ne da bani in casa, i-am spus si domnului primar, stiti asta, nici macar alocatia mea. Eu am un frate de 11 ani, dar este mai slab ca mine. Eu nu am mincat salam de doi ani si nici ciocolata nu prea maninc, caci nu avem bani. Mami este foarte suparata si eu, ca sa o inveselesc, ii desenez si ii spun ca aceia sint bani. Asa ca am hotarit sa-i cer sprijinul domnului primar", spune Livia. In urma interventiei fetitei, directorul Administratiei Publice Locale a promis o ancheta sociala si a declarat ca familia va fi supravegheata si va beneficia de sprijinul primariei. EMANUEL CIOCU "Strigatul copiilor muti" Un studiu asupra celei de-a doua generatii a Holocaustului Astazi, la ora 18, in sediul Universitatii "Titu Maiorescu", va avea loc lansarea cartii "Strigatul copiilor muti", in prezenta autoarei, Ilany Kogan. Aparuta la Editura Trei, sub indrumarea editoriala a profesorului Vasile Dem. Zamfirescu, studiul este o perspectiva psihanalitica asupra celei de-a doua generatii a Holocaustului. Copiii acelor evrei supravietuitori ai caror parinti au fost exterminati in lagarele de concentrare naziste. "Simteam ca sarcina mea analitica era sa ajut acesti pacienti din a doua generatie", marturiseste Ilany Kogan, caci, in conceptia ei, acesti copii au fost receptorii in timp ai durerii parintilor, impovarati organic de istoria Holocaustului. "Trauma se transmite", dar vindecarea nu sta in fuga de trecut. Nascuta in Bucuresti, Ilany Kogan, psihanalist formator si psiholog clinician, traieste in Israel. Revenind in tara, in 1993, dupa 36 de ani, Ilany Kogan contribuie la crearea Grupului de Studiu Psihanalitic din Romania si intemeierea primului Centru pentru Psihoterapia Copilului si Adolescentului din Bucuresti. RADU MEIROSU Ca urmare a disponibilizarilor ordonate de Ministerul Sanatatii si Familiei, Preotul care oficiaza in capela IML a devenit somer Unul dintre cei disponibilizati in urma masurilor de reducere a personalului dictate de Ministerul Sanatatii si Familiei este si preotul George Burlanescu. Domnia sa este singurul slujitor al bisericii care oficiaza intr-o capela din cadrul unui Institut de Medicina Legala din Romania si, de asemenea, primul care a devenit somer. "Nici nu stim pe cine sa dam afara. Laboratoare de importanta deosebita ramin fara specialisti, iar soferii sau autopsierii sint, si ei, trecuti in somaj. In aceasta situatie, preotul a preferat sa ceara Patriarhiei un loc de munca, decit sa-i lase pe altii pe drumuri", ne-a declarat Cristian Paraschivescu, asistent-sef la INML. Cind a auzit ca parintele urmeaza sa fie disponibilizat, autopsierul Vasile Metincu s-a oferit sa plece numai "pentru a nu pati rusinea de a nu avea un preot care sa slujeasca mortii". In ciuda acestui fapt, preotul Burlanescu continua sa slujeasca la capela din incinta INML, sfintita de insusi PF Teoctist, in anul 1997. L-am surprins ieri pe preotul de la INML in timp ce zugravea capela amenajata pentru "mortii nimanui". Majoritatea celor fara identitate beneficiaza de o slujba religioasa, dar in lipsa unui preot multi dintre acestia nu pot fi ingropati crestineste. PETRISOR CANA DANIEL NEAMU Bref Ministrul de interne nu mai poate hotari expulzarea strainilor. Curtea Constitutionala a decis ca ministrul de interne nu mai poate hotari expulzarea sau extradarea unui strain care a comis o fapta penala in Romania, intrucit o astfel de decizie tine de competenta justitiei, se arata intr-un comunicat remis ieri de catre presedintele Curtii, Lucian Mihai. Curtea Constitutionala a abrogat prevederile articolului 20 din Legea 25/1969 privind regimul strainilor, intrucit contravine Constitutiei care precizeaza ca justitia decide asupra expulzarii sau a extradarii. Articolul 20 din Legea 25/1969 prevedea ca ministrul de interne poate ridica sau limita dreptul de sedere in Romania a strainilor care au incalcat Legea penala romana, precum si a celor care au adus prejudicii intereselor statului roman prin atitudine sau comportare. (A.N.) Traficanti de droguri, arestati. Doi traficanti de droguri au fost arestati marti dupa-amiaza in urma unei actiuni a Serviciului de Combatere a Crimei Organizate, din cadrul Politiei Capitalei. Politistii au gasit peste 60 de grame de heroina (portionata in 17 doze) in locuinta lui Claudiu Lucian Bera, in virsta de 22 de ani. Anchetatorii au stabilit ca acesta vindea drogurile impreuna cu prietena sa, Daniela Vasile (22 de ani). (D.N.,P.C.) Doar 25 de retete pe luna. Noul contract-cadru al Casei Nationale de Asigurari de Sanatate Bucuresti cu furnizorii de servicii medicale primare prevede plafonarea pentru prescrierea de medicamente cu si fara contributie personala. O alta consecinta negativa a acestei plafonari va fi prescrierea a minimum 25 de retete pe luna, ceea ce va provoca aglomeratie la inceputul lunii si neacoperirea altor pacienti, care vor veni spre sfirsitul lunii la control. (G.R., T.D.) Bomba de 100 de kilograme. Inspectoratul de Protectie Civila al Judetului Covasna a anuntat ieri dimineata descoperirea celei mai mari bombe gasita vreodata in zona, si anume a unui proiectil de aviatie in greutate de 110 kg, de calibrul 205 mm, cu 40 kg de incarcatura exploziva, fabricat in Marea Britanie si utilizat in timpul celui de-al doilea razboi mondial. (Peter Domokos) 76 de tone de imbracaminte second-hand, confiscate. Oficiul pentru Protectia Consumatorilor Suceava a confiscat, din 24 ianuarie si pina acum, 76 de tone de imbracaminte si incaltaminte second-hand, in valoare totala de 3,339 miliarde de lei si a aplicat 81 de amenzi in valoare totala de 65,75 milioane de lei. Motivele care i-au determinat pe inspectorii OPC sa confiste marfurile sint lipsa conditiilor de igiena, depozitarea improprie, inexistenta etichetelor care sa ofere indicatii asupra compozitiei marfurilor etc. (Tiberiu Avram) Dinu Sararu pregateste ceva . Ieri, intr-o conferinta de presa, Dinu Sararu, noul director al Teatrului National "I.L. Caragiale", a anuntat inceperea repetitiilor pentru trei piese de teatru, in regia si interpretarea unor monstri sacri ai teatrului romanesc contemporan. E vorba de "Jocul dragostei si intimplarii" de Marivaux, in regia lui Felix Alexa, avind ca protagonisti pe Dan Puric, Grigore Gonta, Mihai Calin, "Othello" de William Shakespeare, in regia lui Grigore Gonta, in care o pleiada de actori ca Gheorghe Dinica, Dan Puric, Ilinca Goia, Costel Constantin tin capul de afis, si "Asteptind la arlechin" de Nol Coward, in regia lui Ion Gojar, care, de asemenea, are in distributie nume mari precum Rodica Popescu Bitanescu, Draga Olteanu-Matei. (A.C.) Politist beat. La Inspectoratul de Politie al Judetului Cluj s-a intrunit ieri Consiliul de Judecata al politiei clujene care l-a audiat pe locotenentul Dorin Husa, ofiter la Politia orasului Gherla. Acesta este acuzat ca in 1999 a condus autoturismul proprietate personala sub influenta alcoolului si a accidentat doua persoane. La probele biologice recoltate s-a stabilit ca Husa avea o alcoolemie de 2,80 la mie. Consiliul de Judecata a hotarit sa-l pedepseasca pe Dorin Husa cu zece zile consemnare la unitate, iar dupa pronuntarea hotaririi Curtii Supreme de Justitie, se va lua masura trecerii in rezerva. (Mihai Soica) Oul minune. O batrinica in virsta de 70 de ani, din comuna Vinatori-Vrancea, a ajuns vedeta satului dupa ce o gaina din batatura i-a facut un ou mai putin obisnuit, in chip de soare. Tudorita Glavan spune ca a vazut multe oua la viata ei, mai ales ca are peste 50 de gaini in curte, dar ca acesta nu s-a mai pomenit niciodata. Oul-minune, pe care il arata la toata lumea, are pe el 12 linii dispuse in forma de soare iar sub raze este scris discret anul "2000". (Silvia Vrinceanu) Antidot romanesc pentru virusul "Kournikova" Compania "Central Command", specializata in producerea de programe antivirus si in sisteme de securitate computerizate, a comunicat ca raspindirea noului virus VBS.SST.A, mai cunoscut sub numele "Kournikova", sub a carei imagine se ascunde, poate fi stopata cu ajutorul programului AVX Professional. Potrivit EEPA, programele AVX si AntiVirus eXpert, recomandate de "Central Command" pentru combaterea virusului "Kournikova", sint marci inregistrate ale firmei "Softwin" SRL, din Romania. Doritorii pot sa incarce gratuit antivirusul de la adresa ftp://ftp.avx.com/tools/antisst.exe Noul tip de virus, care se raspindeste inca de doua ori mai repede decit infamul "virus al iubirii" (care a paralizat serverele de e-mail ce deserveau mai bine de 100 de milioane de utilizatori), apare ca un mesaj obisnuit, avind ca subiect cuvintele: "Hi: Check this!" (Salut: Ia uita-te la asta). Mesajul are atasat un fisier care pare a fi o poza a celebrei jucatoare de tenis ruse Anna Kurnikova, botezat AnnaKournikova. jpg.vbs. Cei care vor sa-l deschida nu vad nimic, in schimb permit virusului sa se automultiplice spre toate adresele de e-mail existente in memoria calculatorului. Autorul autodeclarat al virusului, un tinar de 20 de ani, a carui identitate reala nu a fost data publicitatii (individul isi spune "On The Fly"), a fost arestat ieri de politia orasului Sneek, din nordul Olandei. CONSTANTIN VLAD Ministrul apararii sustine ca romanii vor sa faca armata "Nu vom desfiinta serviciul militar obligatoriu din doua motive. Poporul roman are o traditie in acest sens, iar romanii vor sa faca armata si noi nu vrem sa rupem armata de popor", a declarat ieri, la Cluj, seful Statului Major al Armatei, generalul de armata Mihail Popescu. Seful Statului Major a mai afirmat ca efectivele armatei vor scadea in viitor, in special in rindul militarilor in termen care vor ajunge sa reprezinte in trei ani doar o treime din efectivul armatei. "In 2003 efectivele militarilor in termen vor scadea pina la 32.523 de soldati, restul armatei, pina la 150.000, urmind a fi completat de militarii angajati", a mai spus generalul de armata Mihail Popescu. Seful Statului Major al Armatei l-a insotit ieri la Cluj pe ministrul apararii nationale, Ioan Mircea Pascu, impreuna cu seful Statului Major al Fortelor Terestre, general de corp de armata Eugen Balan, pentru intilnirea pe care ministrul a avut-o cu conducerea Corpului Teritorial IV Armata Transilvania, condus de generalul de corp de armata Dorin Gheorghiu. Cu aceasta ocazie, ministrul Ioan Mircea Pascu si-a amintit ca nu este singurul civil din armata si, in consecinta, a declarat ca pe viitor se vor reduce diferentele salariale dintre militari si civili. Ministrul apararii a declarat ca armata se va reutila in anii urmatori cu produse din productia interna si, desi bugetul nu este definitivat, i s-a promis o crestere substantiala fata de anul trecut a sumelor alocate. Printre prioritatile semnalate se numara cele 2.885 de locuinte de serviciu pe care in momentul de fata armata nu le poate acorda. Ioan Mircea Pascu sare in apararea generalilor Stanculescu si Chitac Referindu-se la procesele generalilor Chitac si Stanculescu, ministrul Ioan Mircea Pascu si-a reamintit pozitia sustinind in continuare ca, desi cei 36 de miliarde de lei datorati de armata victimelor revolutiei reprezinta un demers corect, condamnarea celor doi generali s-a facut in urma unui proces politic. "Emil Constantinescu a promis in campania electorala ca va face lumina. Nu s-a facut in primul an, dar s-a facut in al doilea. Dar poate cineva jura cu mina pe inima ca ei sint cei vinovati? Ridica cineva piatra?" Nici la doua luni dupa preluarea ministerului fostul purtator de cuvint al PDSR nu a scapat de grija pentru imaginea partidului, motiv pentru care a strecurat in cadrul conferintei pe probleme militare faptul ca se va intilni cu membrii partidului din localitate, "asa cum fac toti membrii guvernului cind merg in teritoriu". MIHAI SOICA, EMANUEL CIOCU Ziua indragostitilor, bucuria trasnitilor Mirese in costumul Evei Indragostiti din lumea intreaga au cautat tot felul de metode de a sarbatori cit mai original si mai trasnit ziua care le-a fost dedicata, cea de Sfintul Valentin. In statiunea Saint Ann, din Jamaica, a fost organizata "cea mai mare nunta la pielea goala", si la care au participat noua cupluri total lipsite de prejudecati. Cele noua mirese, care purtau doar voalul alb, pantofi albi si ciorapi cu dantela, si isi acopereau nurii cu ajutorul unor buchete imense de flori, au rostit emotionate si oarecum stinjenite de privirile asistentei juramintul de iubire fata de viitorii soti, care nu aveau alte obiecte de vestimentatie in afara unui papion de matase la git. Cind doi tineri se iubesc, nu mai conteaza sexul Zeci de perechi de homosexuali si bisexuali mexicani s-au strins in capitala Ciudad de Mexico pentru a sarbatori, la rindul lor, Ziua indragostitilor, participind la o "nunta" in masa, organizata in centrul orasului. Homosexualii si lesbienele si-au jurat credinta si dragoste, iar unii dintre ei au mers chiar mai departe, promitind sa isi intretina financiar partenerul, ca intr-o casnicie in toata regula. Iubiti-va fara griji! Un cabinet medical din Londra propune indragostitilor britanici anul acesta de Sfintul Valentin un cadou cu totul iesit din comun: o operatie de vasectomie, transmite Reuters. Fundatia internationala Marie Stopes a anuntat mari reduceri de preturi pentru barbatii care vor sa-si faca operatii de vasectomie de Ziua indragostitilor. Cuplurile care doresc cu adevarat o viata sexuala libera, pot apela la serviciile renumitului cabinet, urmind sa plateasca, in ziua Sfintului Valentin, 200 de lire sterline, cu 50 de lire mai putin decit pretul obisnuit al unei astfel de interventii. RUXANDRA RARES DIANA EVANTIA BARCA Amorasi prea grasi O companie furnizoare de servicii Internet din Toronto, Canada, s-a gindit sa umple centrul orasului cu Cupidoni, pentru a sarbatori Ziua indragostitilor. Pentru aceasta sarcina au fost alesi actori, conditia esentiala a angajarii fiind doar ca acestia sa fie grasuti, cu picioare plinute si burtica, pentru a fi cit mai aproape de imaginea clasica a unui amoras. Dotati cu cite o pereche minuscula de aripioare in spate si niste arcuri cu sageti pe masura, grasutii Cupidoni au colindat toata ziua strazile, inminind flori trecatorilor. In replica la Ziua Sfintului Valentin, astazi se sarbatoreste Sfintul Faustino, ziua celor singuri Persoanele care au ales, dintr-un motiv sau altul, sa traiasca singure cred ca sarbatoarea Sf. Valentin a devenit mult prea demodata si plina de stereotipii, astfel ca isi doresc un patron spiritual al lor, care sa reflecte timpurile moderne. Acesta este si scopul Asociatiei Sfintul Faustino pentru cei singuri, un grup format in Italia, care a lansat ieri un site pe Internet dedicat exclusiv persoanelor fara partener. Potrivit fondatorilor asociatiei, persoanele singure au destul de multe nedreptati de indurat si trebuie sa-si apere drepturile legale, cum ar fi acela de adopta copii. "Imaginea pe care si-o fac oamenii despre cei singuri este cea a unor persoane inchise in sine si triste, insa ea nu mai este de actualitate", spune presedinta asociatiei, Annalisa Fattori. Membrii organizatiei l-au ales pe Sfintul Faustino, un martir din secolul al doilea, celebrat pe data de 15 februarie, pentru a le fi patron spiritual. Alegerea datei nu este o coincidenta. Grupul, care doreste atragerea a mii de membri in urma lansarii site-ului, sustine ca si cei singuri vor sa-si sarbatoreasca modul de viata a doua zi dupa nebunia mediatica provocata de ziua Sfintului Valentin. (L.C.) Cadouri ciudate: chilotii muzicali, stele de pe cer sau tablouri pictate cu cenusa iubitei defuncte Firme din diverse state americane s-au gindit sa transforme Ziua indragostitilor intr-o afacere cit mai profitabila si au scos pe piata cadouri si oferte care mai de care mai ciudate, uneori chiar macabre, la preturi piperate, transmite EEPA. O editura din Arizona ofera posibilitatea barbatilor indragostiti de a publica si lansa pe piata, contra sumei "modeste" de 25.000 de dolari, brosuri cu pozele si biografia iubitelor. Daca respectivul nu are talent la scris, editura se angajeaza chiar sa ii puna la dispozitie un scriitor care sa compuna povestea fericitei femei l Site-ul www.museumshop.com propune indragostitilor sa isi dovedeasca sentimentele pe cimpul de batalie al iubirii, achizitionind pentru o cit mai mare eficienta o armura completa, copiata dupa cea a regelui Henric al VIII-lea. Creatorii site-ului avertizeaza insa ca armura ar putea fi strapunsa de zimbetele ironice ale iubitei l Pentru doar 48 de dolari, orice american care vrea sa isi copleseasca iubita, ii poate cumpara acesteia o stea de la Registrul International al Stelelor. Astronomii de aici vor localiza o stea, care nu a fost inca botezata, va oferi coordonatele ei doritorului si o va inregistra cu numele iubitei acestuia l Din unele magazine specializate in articole erotice, barbatii indragostiti pot cumpara iubitelor chiloti de bumbac... muzicali, pentru doar 14 dolari bucata. Chilotii sint dotati cu un microcip si un difuzor minuscul (sistem asemanator celui de la felicitarile muzicale) si pot cinta melodii de dragoste, ca "Love Me Tender", creind o atmosfera romantica de neuitat l Nici barbatii indurerati, care si-au pierdut de curind iubitele sau sotiile, nu au fost uitati. O companie funerara, numita "Pe vecie cu tine", propune ca, din cenusa disparutei, amestecata cu culori, un artist sa picteze un tablou cu o tema abstracta in amintirea defunctei l In fine, tot pe piata americana s-a lansat "Betterman" ("Un barbat mai bun"), un amestec de 18 ierburi chinezesti, prezentat ca un substitut mai performant pentru Viagra, cu ajutorul caruia un barbat poate sa faca fata cu brio unei seri incarcate de pasiune, cum este cea de Sfintul Valentin. (EEPA) Aglomeratie la insuratoare Citeva sute de tineri, in special elevi si studenti, au luat ieri cu asalt platoul din fata Casei de Cultura a Studentilor pentru a-si uni destinul. Ei au venit atrasi de biletul de tombola care le va permite intrarea la Discoteca Wake Up, din cursul serii, dar si de premiile oferite de organizatori, agentia de publicitate Vitrina si Pro Tv. La ora prinzului, coada era de peste doua sute de metri. MIHAI BACALU Cerere in casatorie la televizor In premiera pentru o persoana publica din Romania, cel mai tinar viceprimar din tara, Florin Ghiorghita, din Botosani, in virsta de 25 de ani, si-a cerut logodnica in casatorie la televizor. Cererea a lui Ghiorghita a fost transmisa de postul local de televiziune Somax TV Botosani in deschiderea programului de stiri. La acea ora, viceprimarul si prietena sa, care nu stia nimic despre surpriza, se aflau impreuna in fata televizorului, in locuinta viitorilor socri ai lui Florin Ghiorghita. Tinara, a carei identitate nu a fost dezvaluita, a acceptat, cei doi urmind sa-si uneasca destinele in cursul acestui an. DORIN BEJENARU [33][pl.dll?rid=expresro] 