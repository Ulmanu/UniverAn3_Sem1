 Acte de identitate definitive pentru PSD Curtea de Apel Bucuresti s-a pronuntat ieri, printr-o decizie definitiva si irevocabila, pentru inregistrarea Partidului Social Democrat, rezultat in urma comasarii prin fuziune a PDSR si PSDR. Curtea a respins cele doua contestatii depuse la decizia prin care Tribunalul Bucuresti admitea cererea de inregistrare a PSD. Intr-o atmosfera revolutionara s-a lansat fara surle, dar cu trimbite Partidul National Taranesc Ciorbea-Dudu Congresul extraordinar al PNTCD - aripa Ciorbea. O bula de oxigen pentru cei darimati dupa esecul din alegeri. O relansare a lui Victor Ciorbea in fruntea PNTCD, partid pe care l-a parasit in 1998 "din cauza gruparii Radu Vasile", dupa cum singur a recunscut. O trecere in "spatele cortinei" a "parintilor refondatori ai PNTCD": Ion Diaconescu, Gabriel Tepelea, Nicolae Ionescu-Galbeni. Un nou motiv de infierare a PSD si a gruparii Marga-Chirita-Lupu. PSD, blamat ca "instrumenteaza scenarii de coruptie impotriva PNTCD". Trio-ul Marga-Chirita-Lupu", infierat pentru "abateri grave de la disciplina de partid", "blocarea conturilor partidului", "negocieri cu partidul de guvernamint", "calomnii si injurii". O incercare de a redresa un partid aflat in deriva si o demonstratie ca PNTCD se mai bucura inca de sprijin: 465 de delegati prezenti in Sala Radiodifuziunii, zeci de mesaje de incurajare primite de la conducerile Partidului Popular European - "Tineti-va bine!", de la ambasadele din SUA, Frantei, Slovaciei, Bulgariei, Marii Britanii, a sindicatelor, de la UDMR, de la Emil Constantinescu sau din diaspora Lucrarile congresului de ieri au fost urmarite cu atentie de doi consilieri de la presedintie. O incercare de inviorare a partidului, care l-a ales pe Ciorbea-presedinte, pe Dudu Ionescu-secretar general si pe Doinea Cornea - aparuta in sala la bratul lui Radu Sirbu - membra a Delegatiei Permanente a PNTCD. Ion Diaconescu a condus lucrarile, din cind in cind tinindu-si capul in miini. Dupa ziua de ieri, PNTCD se vrea "singura alternativa la actuala guvernare". Andrei Marga - restantier-sef la cotizatie Doua miliarde de lei deficit in bugetul PNTCD in ultimele sase luni, cit timp partidul a fost condus de catre Andrei Marga. Salarii de 6 milioane pentru fiecare angajat al lui Marga, Chirita si Lupu. Cheltuieli mai mari de 3 ori decit veniturile partidului. Aceasta este situatia financiara a PNTCD, prezentata ieri congresului taranist de catre trezorierul Teodor Morariu. Acesta a declarat ca fostul presedinte al PNTCD, Andrei Marga, "este restantier-sef, pentru ca nu a platit nici macar un leu din cotizatie". De asemenea, Morariu a afirmat ca George Tira, "mina dreapta" a lui Marga, a avut ultima factura de telefon in valoare de 8 milioane de lei, bani ce trebuie platiti din bugetul PNTCD si ca acesta isi fixase un salariu de 18 milioane de lei. Drept urmare, cum situatia financiara a PNTCD a fost calificata drept "precara", s-a hotarit revizuirea politicii de cotizatie, restructurarea "posturilor de prisos" din partid si somarea celor care ocupa demnitati sa-si plateasca obligatiile financiare. Ciorbea demasca "contactele dosnice" cu PSD Raportul politic al presedintului Victor Ciorbea si motiunea acestuia prezentate Congresului au fost votate in unanimitate. Mai mult de trei sferturi din raportul politic a fost axat pe un atac dur la adresa gruparii Marga, atac "pigmentat" cu fraze ironice: "PNTCD nu poate fi condus in pauza dintre doua avioane, asa cum obisnuia Andrei Marga". Ciorbea l-a acuzat pe Marga, Chirita si Lupu de "contacte dosnice" cu PSD pentru distrugerea PNTCD. "Sinteti gata?" "Daaaa"... Dudu Ionescu, cel care va ocupa scaunul de secretar general al PNTCD, a fost unul dintre cei mai aplaudati lideri ai partidului. El a facut un apel pentru schimbarea atitudinii politice a PNTCD si a mentalitatii din partid. "Dupa ce te-ai obisnuit sa te scoli la ora 9.00 e greu sa te scoli acum la 7.00". Cu un discurs antrenant, in care el intreba sala "Sintem gata sa ne asumam raspunderea?" iar sala raspundea cu un "daaa" prelung, Dudu Ionescu nu a ratat ocazia de a ataca PSD-ul si de a-l acuza de "un cinism iresponsabil pentru campania mediatica facuta pe spinarea tragediei de la mina Vulcan". Ioan Muresan acuza mass-media In ochii lui Ioan Muresan, inamicul permanent este PSD, iar presa reprezinta mijlocul prin care partidul de guvernamint incearca sa-i distruga pe taranisti. Nici mai mult nici mai putin, Muresan a acuzat presa si televiziunile ca iau bani de la PSD pentru denigrarea PNTCD: "PDSR va incerca sa intretina minciuna propagata prin intermediul presei. Nimic nu se publica decit pe bani. Pagini intregi care se platesc. Mass-media, aproape in totalitate, e aservita PDSR, care a vrut sa falsifice istorice PNTCD" a declarat Muresan. Muresan care va ocupa un post de vicepresedinte, a cerut reprezentantilor la Congres sa aleaga in conducerea partidului "lideri care au dovedit ca au facut reforma cu riscul pierderii imaginii". Caramitru confisca revolutia Ion Caramitru a declarat ieri ca "PNTCD a fost infiltrat pentru a fi distrus" si a cerut conducerii taraniste sa-i demaste pe raufacatori. El a cerut "asumarea politica a Revolutiei" de catre PNTCD in conditiile in care "vechiul spirit si sistem comunist e pastrat in structurile puterii". Presedintele unui partid de monarhisti Victor Ciorbea s-a incoronat ieri in fruntea unui "nou" PNTCD, condus in mare parte tot de vechii oameni. Un nou PNTCD care are ca principale obiective instaurarea unei monarhii constitutionale si transformarea PNTCD in alternativa la guvernare. Fara ca Victor Ciorbea sa aiba contracandidat, fara ca cineva sa protesteze fata de punctele de vedere exprimate de lideri in fata delegatilor la congres, reuniunea de ieri a taranistilor nu a adus surprize, totul derulindu-se dupa un scenariu bine stabilit dinainte. Victor Ciorbea si echipa sa au fost alesi cu 431 de voturi din 439, opt voturi fiind declarate nule. Discursul celui mai tinar membru in BNC, Bogdan Pitigoi, a fost insa cel mai realist: "Nu exista nici o conspiratie impotriva noastra. Sintem singurii nostri dusmani. Nu cred ca stim pe cine reprezentam. Trebuie sa ne apucam de munca. Trebuie sa ne trezim la realitate!". TEODORA GEORGESCU Noua conducere - tot cei vechi Biroul National de Conducere Presedinte - Victor Ciorbea Secretar general - Constantin Dudu Ionescu Vicepresedinti - Serban Bubenek; Ion Caramitru; Gheorghe Ciuhandu; Camelia Coroianu; Alexandru Herlea; Dorin Mihai; Teodor Morariu; Ioan Muresan; Remus Opris; Irinel Popescu; Nicolae Noica; Radu Sirbu; Gheorghe Vilceanu Membri BNC: Vasile Barbul, Tanase Barde, Nicolae Bileca, Marius Bizu, Bogdan Cerghizan, Claudiu Cristea, Adrian Ghita, Orest Onofrei, Bogdan Pitigoi, Stefan Talomba, Mirel Tariuc, George Vodislav. Guvernul anunta o lege de despagubire a fostilor proprietari Guvernul va intocmi pina la inceputul anului viitor un proiect de lege pentru acordarea de despagubiri fostilor proprietari, a anuntat ieri ministrul administratiei publice, Octav Cozmanca. El a declarat ca actul normativ, care va reglementa regimul despagubirilor pentru cei carora nu le pot fi retrocedate proprietatile in natura, va fi inaintat parlamentului la inceputul anului 2002. "Dupa data de 14 noiembrie, cind se va incheia termenul de depunere a notificarilor pentru retrocedarea proprietatilor, guvernul va analiza timp de o luna cuantumul si modalitatile de despagubire", a precizat Cozmanca. (M.F.) Partidul Social Democrat si-a definit pozitia: Pentru Cozma - muma, pentru rege - ciuma Dupa o tacere strategica de citeva zile, Partidul Social Democrat a iesit ieri la atac in doua chestiuni "fierbinti". Cererea Regelui Mihai de retrocedare a unor proprietati printre care si Castelul Peles, si cererea de gratiere depusa la presedintie de C.V. Tudor in numele lui Miron Cozma. Cum liderii de prim-rang ai partidului sint plecati care incotro, greaua misie i-a revenit lui Octav Cozmanca, ministrul administratiei publice locale si cadristul-sef al partidului. Intr-o conferinta de presa tinuta la sediul central din Kiseleff, el a formulat clar si oficial punctele de vedere ale PSD, care pina acum fusesera doar anticipate de ziarele satelit ale puterii. Titluri precum "I-am intins un deget si el a luat toata mina" sau "Strada miriie, Maiestate" se regasesc in viziunea PSD in legatura cu cererea fostului suveran. In conditiile in care exista in vigoare o lege privind retrocedarile, guvernul va propune o lege "speciala" care ar urma sa fie aprobata in parlament si, atentie!, supusa unui referendum. Or, este evident ce rezultate ar putea avea un atare plebiscit, in conditiile in care mare parte din populatie ar asocia un act reparatoriu fata de rege cu reinstaurarea monarhiei. Prin urmare, se dovedeste ca "marea reconciliere" nu este decit una de fatada, atit cit sa dea bine la imaginea cuplului Iliescu-Nastase. Cind e vorba de mers pina la capat si, implicit, de lucruri serioase, reactia puterii fata de rege nu difera cu nimic de celebrul "Fi-re-ai al dracu' Majestate" din 1990. In ce priveste condamnarea lui Miron Cozma, lucrurile sint si mai simple. Atita timp cit Cozmanca declara oficial ca a fost vorba de "o fortare a justitiei si un act de natura politica" este deja limpede ca pasul urmator va fi promovarea unui recurs in anulare, prin care sa se obtina o diminuare a pedepsei si o eliberare cit mai grabnica a "luceafarului huilei". Iliescu va spune ca nu are nici o contributie si ca justitia s-a pronuntat, dar cind va trage linie va constata ca la capitolul cistiguri nu va putea contabiliza decit fericirea citorva sute, poate mii, de mineri, iar la "pierderi" o degradare ireversibila a imaginii PSD, atit in tara cit, mai ales, peste hotare. RADU PREDA "Regele Mihai nu ne raspunde cu aceeasi moneda" Partidul de guvernamint promite sa elaboreze "o lege speciala" prin care sa rezolve situatia juridica, si, dupa caz, sa retrocedeze, a tuturor posesiunilor fostului suveran Mihai I. "Vom face o lege care sa reglementeze situatia bunurilor fostului suveran, o vom supune parlamentului si poate vom prezenta situatia opiniei publice, pentru a se exprima printr-un referendum", a declarat ieri ministrul administratiei publice, Octav Cozmanca. Pina la aparitia acestei legi insa, guvernul, a precizat Cozmanca, "va incerca" rezolvarea problemei Castelului Peles printr-o intelegere cu Regele Mihai. In prealabil, miine, guvernul va da publicitatii o nota oficiala care va contine pozitia fata de notificarea depusa de fostul suveran privind retrocedarea Castelului Peles. Ministrul administratiei publice a lasat sa se intrevada ca Regele Mihai I nu se va bucura de acelasi tratament de care s-a bucurat fostul suveran al Bulgariei, caruia autoritatile i-au restituit integral bunurile confiscate de regimul comunist. Cozmanca a sustinut ca guvernul "nu poate spune ca nu va da nimic inapoi" regelui, dar "unele dintre proprietatile pe care si le revendica nu mai exista". "Ma mir ca nu vor sa preia si vulpile argintii impaiate", nu s-a putut abtine Octav Cozmanca. El crede ca Regele Mihai I nu raspunde "cu aceeasi moneda" actualei puteri, care s-a straduit sa "reabiliteze" relatiile cu fostul suveran: "Prin legea fostilor sefi de stat, le-am acordat drepturi pe care nu le doreau nici Iliescu, nici Constantinescu, am renuntat la calitatea procesuala pentru a putea intra in posesia Castelului de la Savirsin si a imobilului de pe strada Caragiale, am organizat intilniri oficiale si l-am invitat la tot soiul de manifestatii cu caracter national". "Era firesc ca, in virtutea relatiilor actuale cu Casa Regala, sa fi fost avizati printr-un simplu telefon despre intentia de revendicare a domeniului Peles", s-a plins Cozmanca. In urma cu aproape o saptamina, Regele Mihai I a solicitat retrocedarea Castelului Peles si a altor imobile din jurul castelului, o serie de terenuri virane din judetul Prahova si mai multe imobile din zona Azuga-Predeal. Cozmanca, despre condamnarea lui Cozma: "O fortare a justitiei si un act de natura politica" Decizia privind gratierea lui Miron Cozma ii revine, in cele din urma, presedintelui Ion Iliescu, a declarat ieri in cadrul aceleiasi conferinte de presa, ministrul administratiei publice, Octav Cozmanca. Ministrul i-a luat apararea sefului statului, aratind ca declaratiile unor lideri politici - potrivit carora Ion Iliescu ar da dovada de necunoastere a Legii fundamentale cerind avizul Consiliului Superior al Magistraturii in acest dosar - creeaza un "disconfort total", neputindu-se aprecia, "de o maniera simplista", ca presedintele Iliescu "nu stie Constitutia". Cozmanca a aratat ca Miron Cozma, ca orice alt condamnat, are dreptul de a-si cere gratierea, iar presedintele Iliescu, in atributiile caruia intra gratierea individuala, trebuie sa-i ofere un raspuns. El a afirmat ca incadrarea juridica a faptelor comise de Miron Cozma a fost comentata in mai multe rinduri de PSD, existind unele dubii in legatura cu "schimbarea de la o saptamina la alta" a pedepsei, de la trei ani la 18 ani de inchisoare, cea din urma condamnare fiind pronuntata pentru instigare la subminarea statului. "A fost o fortare a justitiei si un act de natura politica", a declarat Cozmanca, adaugind ca PSD apreciaza aceasta condamnare drept "o exagerare si o imixtiune nepermisa in treburile justitiei". Presedintele Ion Iliescu a declarat, duminica, la Valenii de Munte, ca a primit solicitarea de gratiere a lui Miron Cozma si a inaintat-o Consiliului Superior al Magistraturii pentru a intocmi "concluzii si propuneri". Solicitarea de gratiere a lui Cozma a fost formulata de liderul PRM Corneliu Vadim Tudor. (Mediafax) Razvan Theodorescu vrea sa cumpere Pelesul de la Regele Mihai Ministrul culturii si cultelor, Razvan Theodorescu, a afirmat ieri, la Vatra Dornei, ca va sustine in sedinta de guvern de joi retrocedarea Castelului Peles catre regele Mihai. El a adaugat insa ca, "asemenea monumente intrate in constiinta nationala de mai bine de jumatate de veac ar trebui sa fie daruite Romaniei". Ministrul culturii a mai spus ca, in cazul in care Regele Mihai nu va dona Palatul Peles statului roman, "atunci putem sa-l cumparam". Totusi, Razvan Theodorescu a precizat ca "intretinerea domeniului Peles costa foarte mult si nu poate fi suportata nici macar de o familie regala". (T.A.) [15][pl.dll?rid=expresro] 