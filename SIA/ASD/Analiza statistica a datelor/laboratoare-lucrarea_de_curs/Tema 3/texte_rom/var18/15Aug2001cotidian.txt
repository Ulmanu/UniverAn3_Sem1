 Cinematograful de arta, la TVR 2 "Incepe azi" Un film cistigator a trei premii la Festivalul International de la Berlin si nominalizat la Premiul "Ursul de Aur" in 1999 si la Premiul Goya, pentru cel mai bun film european, in 2000. Filmul este o poveste despre incapatinare si curaj, durere si tandrete. Daniel este directorul unei gradinite de copii intr-un orasel minier din nordul Frantei. In momentul in care minele incep sa se inchida, se inmultesc problemele legate de somaj si saracie. Din pacate, copiii minerilor sint si ei afectati de consecintele recesiunii economice prin care trece intreaga regiune, dar directorul gradinitei se lupta pentru drepturile lor. Pentru interpretarea sa, actorul Philippe Torreton a fost nominalizat in 1999 la Premiul Filmului European si in 2000 la Premiul Cesar. Regizorul Bertrand Tavernier a fost si el recompensat, in 1999, pentru acest film, cu Premiul de Audienta, la Festivalul International de Film de la San Sebastian. (D.M.) Gala "HOP" se pregateste sa devina festival international Dupa ce ani la rind s-a desfasurat la Costinesti, Gala Tinarului Actor HOP 2001 va avea loc in perioada 22-24 august, pentru al doilea an consecutiv, la Mangalia. Organizatorii, Ministerul Culturii si Cultelor, UNITER si Primaria municipiului Mangalia, si-au propus ca anul urmator invitatii speciali sa fie directori de teatre din Europa. Au avut loc deja discutii cu directorii teatrelor din Komotini (Grecia), Limonaia si Torino (Italia), Praga (Cehia) si cu cel care conduce destinele Centrului Cultural din Stockholm. Anul acesta, Gala a costat 1,25 miliarde de lei, din care 350 de milioane reprezinta contributia Ministerului Culturii, iar 500 de milioane provin din servicii (cazare, masa, publicitate etc.). La sectiunea individual participa zece concurenti, absolventi ai scolilor de teatru din intreaga tara, iar la sectiunea grup cinci spectacole. Juriul, prezidat de regizorul Cornel Todea, va fi compus din regizorul Tudor Marascu, actorii Emilia Popescu si Stefan Iordache si criticul de teatru Cristina Modreanu. In cel mai fericit caz, premiile vor consta in cite 10 milioane de lei, la sectiunea individual, si 20 de milioane de lei la sectiunea grup. Daca totul va merge bine, cel mai tirziu in 2003 Gala va deveni festival international de teatru. OTILIA MIHAILOV Litoral 2001 Pozitii de bronzat cu succesul garantat Multi dintre cei care petrec ore intregi sub soarele dogoritor, asteptind cuminti sa-si vada tegumentul pigmentat, viseaza, lungiti pe cearsaf, un bronz uniform, stralucitor si durabil. Mai toti amatorii de distractii estivale vin de acasa echipati cu zeci de cutii si flacoane si inarmati cu suficienta rabdare incit sa ramina pe plaja pina la pragul insolatiei si chiar peste. Pe linga toate acestea, bronzatul, ca si yoga, cere o tehnica speciala, pozitiile nefiind deloc intimplatoare, asa cum cei mai multi ar fi tentati sa creada. Pentru a te bronza in zona axilelor, de pilda, trebuie sa te expui la soare cu bratele ridicate. In cazul in care fizicul te ajuta, exercitiul poate fi facut si in pozitia "in picioare". Este, desigur, cu mult mai incomod, insa prezinta nenumarate avantaje: poti cerceta nestingherit plaja, ceilalti te pot vedea cu mult mai rapid si mai bine, iar bratele ridicate, se stie, fac sinii sa para mai frumosi si mai vigurosi. BIANCA BACARDI Cea mai tinara ziarista acreditata la "Callatis 2001" transmite: "Pe tleispe august, pe o scoica male-male, a inceput festivalul" Portul Turistic din Mangalia parea luni seara un adevarat furnicar. Mii de persoane, turisti si localnici, au participat la spectacolul de deschidere a Festivalului "Callatis 2001", organizat de Primaria Mangalia, in colaborare cu Aldaco Film, producatorul evenimentului. In apa se zareau siluetele celor 10 nave militare apartinind Flotilei 2 Militare Mangalia, care vor flanca, pe tot timpul desfasurarii Festivalului "Callatis 2001", scena-scoica din Portul Turistic. Navele sint pavoazate cu steaguri mari, drapelele celor mai importante tari ale lumii, si sint impodobite cu ghirlande de becuri. In rumoarea generala, a inceput numaratoarea inversa: prezentatorii, Gabriel Cotabita si Lavinia Sandru, au anuntat marele eveniment. "10, 9, 8, 7", a scandat multimea, marcind ultimele secunde inaintea marelui eveniment. Dupa un moment artistic, a fost declarata deschisa editia 2001 a Festivalului Callatis, iar momentul a fost marcat de un impresionant foc de artificii. Cerul s-a luminat, fiecare dintre stelutele colorate care s-au conturat in vazduh fiind salutata de multimea prezenta la eveniment. - "Parada Stelelor de Mare", primul spectacol din cadrul Festivalului "Callatis 2001", gindit in stilul galei Oscarului american, a avut invitati de seama: mari personalitati ale scenei si ecranului, care au participat si la editiile anterioare ale festivalului isi regasesc numele pe Aleea Stelelor de Mare din Mangalia, varianta autohtona a celebrului bulevard de la Hollywood. In culise, misuna un copilas bucalat, cu parul cret. Aflam ca este "cel mai tinar jurnalist" de la ziarul oficial al Festivalului Callatis (accesibil la adresa www. mangalia.ro) si, totodata, mascota manifestarii. Micuta se numeste Marina, are trei ani si este fiica Vioricai Zorila, director-executiv al festivalului, iar rubrica ei din ziarul electronic (numita "D'ale Marinei") este absolut savuroasa: "Dlaga internistule, eu sint la Mangalia de citeva saptamini si inca ginganiile din male nu m-au mincat. Ma plisca doal! In fiecale zi melg la Teatlul din Neptun si vad spectacole. Aici uneoli dansez si foalte des ma plictisesc. Pe tleispe august, pe o scoica male-male, a inceput Festivalul "Callatis 2001". Eu am sa-ti scliu in fiecale dimineata desple ce am vazut si mi-a placut in fiecale seala", spune Marina in prima zi de spectacol. - Scena-vapor, unicat in Romania! Unul dintre cele mai importante elemente ale festivalului, scena- vapor, se afla in Portul Turistic Mangalia. Intre 13 si 19 august, in fiecare seara, pe aceasta scena vor avea loc spectacolele din festival. Autorul decorurilor este Stefan Antonescu, arhitect de meserie, profesor universitar, doctor in estetica. Dintr-o nava de 50 metri lungime si 20 latime, folosind 40 de tone de armaturi si o tona de vopsea, specialistii de la Daewoo Mangalia - Heavy Industries au construit scena-vapor care a devenit unul dintre simbolurile Festivalului Callatis. Scena-vapor cintareste 1.000 de tone si, daca organizatorii si-ar propune un record, ar putea urca pe ea cinci mii de oameni! - "Parada Stelelor de Mare" a fost deschisa de trupa Double D. Intr-o forma de zile mari, Gabriel Cotabita dansa, urmarind miniconcertul din culise. In jur, inflatie de vipuri: roscata Corina Chiriac, Felicia Filip, Tudor Gheorghe, Horatiu Malaele, Daniela Condurache, Sofia Vicoveanca. Cu totii au fost intimpinati de "oamenii in rosu" de la "Evenimentul zilei" si au primit cadouri dintre cele mai atractive. - George Mihaita a imbracat tricoul "cu bulina". "Citesc "Evenimentul zilei"", spune el. A venit pe litoralul romanesc direct din Croatia. "Mi-am petrecut citeva zile in statiunea Kirkvenica. Absolut minunat". George Mihaita sta acum in Saturn si, in timpul liber, noteaza diferentele (notabile, spune el). Baietii de la 3rei Sud-Est si-au terminat reprezentatia si au plecat val-virtej, urmariti de bodyguarzi. - Frumoase si stralucitoare, fetele de la A.S.I.A. pleaca in graba. Vor sa se odihneasca inainte de a pleca spre Bucuresti. "Pe 15 trebuie sa fim la Slatina. Am fost invitate sa cintam la "Ziua Metalurgistului"", spun ele. DIANA EVANTIA BARCA Ciuc Premium Ibiza Summer Groove a luat sfirsit S-a incheiat cea de-a doua editie a nebuniei pe care o ofera cei de la Ciuc Premium turistilor de pe litoral. Anul acesta au fost sase weekend-uri dementiale, in care fanii muzicii noi au fost tinuti pe culmile placerii, nonstop (adica 48 din 48), de citiva dintre cei mai tari DJ ai momentului. Au trecut pe aici DJ Santos, DJ Taylor&Flow si multi alti specialisti ai muzicii house. (M.I.) "Evenimentul zilei" la "Viva Duminica" Caravana "Ev.Z" a poposit duminica pe terasa "Castelului" din Mamaia, de unde s-a transmis in direct emisiunea "Viva Duminica". Terasa a fost, practic, luata cu asalt de zeci de turisti veniti sa petreaca. Timp de patru ore, distractia a fost cuvintul de ordine. Invitati speciali, baietii de la No Comment, Pepe, Giglio, Andre si K-risma. Zecile de turisti adunati la "Castel" au cintat alaturi de vedetele preferate, au dansat, s-au balacit in piscina, intr-un cuvint s-au simtit bine. Cele mai "fierbinti" momente ale dupa-amiezii au fost concursul "Miss Viva Duminica", avind ca miza excursia aferenta, si concursul "Miss Popularitate", a carui cistigatoare a fost rasplatita cu "premii rosii" de la "Evenimentul zilei". Dupa o selectie atenta, "bulinutele" au decis: cistigatoare este Simona Silvia, in virsta de 17 ani, eleva la Liceul "Ghe. Duca" din Constanta si model al agentiei "Cat Walk". Invingatoarea a primit o pereche de role din partea "Ev.Z.". BIANCA BACARDI Refugiu de vreme buna la terasa "Rose Marie" Pentru ca racoarea serii a fost luni una placuta, cei mai multi au renuntat la plimbarile pe faleza si s-au relaxat pe terasele din statiuni. Cea mai inspirata alegere pentru turistii de la Neptun s-a dovedit a fi terasa "Rose Marie". Aici s-au delectat cu cea mai delicioasa si mai mare pizza din tot sudul litoralului. Au putut degusta ciorbele "ca la mama acasa", dar si o serie de preparate-surpriza, pe care le-au descoperit aici. Pentru ca sezonul de plaja si baie nu a fost prea darnic dupa-amiaza si nu au avut desfacerea din zilele trecute, vinzatorii ambulanti de porumb fiert au facut un discount. Au lasat stiuletele la doar 5.000 de lei bucata fata de 10.000 de lei. VLAD MACOVEI CRISTIAN OPREA Concertul "Assos Music" a aratat ca "Totul e sa vrei"! Cel mai tare turneu rock organizat vara aceasta pe litoralul romanesc, turneul "Assos Music", s-a incheiat simbata trecuta in statiunea nonconformistilor, 2 Mai, cu un concert incendiar, asa cum a promis de altfel organizatorul evenimentului, Akzent Media Advertising. Concertul a demonstrat ca nimic nu e imposibil, chiar daca apar surprize, "totul e sa vrei". Mai ales cind, cu 10 minute inaintea inceperii spectacolului, generatorul care asigura curentul electric se defecteaza, iar sansele de a aduce un altul sau a-l repara pe cel defect sint destul de mici. Optimisti insa, amatorii de muzica buna, veniti din toate statiunile nu s-au demoralizat. Au stat pe plaja, au cintat, s-au bucurat linistiti de minunata seara de vara si au primit cu aplauze generatorul de curent electric. O data venita lumina, petrecerea a inceput in forta, pentru a se termina cu greu la venirea zorilor. Concertul a inceput cu cei de la AB4, care, plini de energie, au adus pe plaja aproape toata lumea din 2 Mai, locul din fata scenei devenind un furnicar de oameni. A urmat Vita de Vie, cu Adrian Despot in mare forma, care i-a facut pe cei peste 8.000 de oameni sa sara si sa cinte mai mult de o ora. Tudor Chirila, care statea in Vama Veche la un suc cu prietenii, a venit la spectacol cu intreaga Vama dupa el. Nu a mai coborit de pe scena pina la 4 dimineata, oferind un concert Vama Veche asa cum numai ei stiu sa-l faca, atunci cind se simt bine. (M.B.) "Love Plus" si "Evenimentul zilei" au dat petreceri la Olimp "Bulinarii" au iesit la instructie cu soldatii Academiei de Politie "Love Plus", intr-o Superpetrecere organizata duminica noaptea in discoteca Paparazzii, din Olimp. Desi vremea a fost racoroasa, atmosfera a devenit rapid incendiara distractia fiind asigurata de "bulinutele" de la "Evenimentul zilei" si remarcabilele fete-cadet, membre ale insolitei Academii de Politie. Cei mai curajosi din petrecareti, care au colectat curele de pe ring ori s-au aruncat in apa rece din piscina pentru a recupera discul "cu bulina", au primit premii rosii de la "Evenimentul zilei", si albastre, de la "Love Plus". Brigada de politie, la ordinele simpaticului Iustin Radu, alias cpt. Smart, a dansat alaturi de "bulinari", fortele reunite ale celor doua "echipaje" asigurind, desigur, un plus de distractie. BIANCA BACARDI Vremea se mentine instabila si astazi pe litoral, dar se anunta o usoara incalzire. Este posibil totusi sa ploua trecator. Termometrele vor indica valori cuprinse intre 27 si 29 de grade Celsius, iar in timpul noptii intre 18 si 20 de grade Celsius. Apa marii, desi agitata, ramine calda: 22-24 de grade Celsius. Casa noastra Cea mai potrivita alegere pentru incalzirea prin pardoseala Podeaua suprainaltata In zilele noastre, alternativele de a-ti personaliza casa sint nenumarate. Daca ai o casa destul de inalta sau chiar mai joasa, daca ti-ar placea sa ai incalzire prin pardoseala si sa ascunzi cit mai bine tevile, iar izolatia sa fie perfecta, nu-ti ramine decit solutia numita podea suprainaltata. Acest tip de podea este de o calitate tehnica ridicata. Cu toate ca are o grosime foarte redusa (25 - 30 mm), are o mare putere de izolatie fonica, este rezistenta la trafic intens si la atacuri acide. O alta calitate care o recomanda in special pentru bai si bucatarii este impermeabilitatea la umezeala si la infiltratiile cu apa. De asemenea, nu exista posibilitatea de a lua foc. Aspectul ei este placut, finisarea superioara fiind executata cu gresie portelanata, granit sau marmura. Curatarea si intretinerea ei sint identice cu cele ale unei pardoseli obisnuite, finisate cu materialele enumerate mai sus. Structurile de suprainaltare sint disponibile in patru variante (vezi trei dintre ele in foto B), elementele componente ale fiecarui tip permitind inaltarea podelei de la 4 cm pina la 100 cm. Poate fi asigurat, la cerere, montajul podelelor suprainaltate. Dalele cu dimensiuni standard de 600x600 mm sint disponibile in patru variante. Structura arata astfel: 1.Bordura laterala din PVC ignifugat, antisoc; 2.Ranforsare cu grila de otel; 3.Material compozit; 4.Finisaj cu gresie portelanata, marmura sau gresie. CLAUDIA DABOVEANU "Domus" si "Casa mea" - numerele din august "Domus" isi intimpina cititorii cu o propunere de decorare originala a unei vile din vecinatatea Bucurestilor, in care se imbina creativitatea romaneasca si stilul italian. Continua cu descrierea unui decor care rememoreaza atmosfera de mijloc de secol XX, unde se contopesc elementele aristocratice cu splendorile culturale autohtone. Confortul angajatilor asigura - se spune - succesul in afaceri: aflati cum un office bine amenajat poate influenta cu 50% modul in care se iau hotaririle in afaceri. Interviul ilustreaza felul in care un stil de viata si o profesie de crainic de stiri isi lasa amprenta asupra amenajarii unei locuinte. Nu lipsesc premiile si concursurile atractive, ca piese de mobilier de calitate si un cadou-surpriza inedit: un CD maxi single Phoenix. Din cuprinsul revistei "Casa mea" semnalam: 25 de pagini cu proiecte de case; sugestii pentru amenajarea gradinilor; finisaje naturale (lemn si piatra); idei de amenajare propuse ca raspuns la solicitarea cititorilor; sfaturi practice: piscine pe suprafete mici, luminatoare, accesorii pentru aer conditionat etc. (C.D.) Utila la casa omului: centrala ETNA Printre multe alte produse electrocasnice pe care le gasesti la magazinele ROMBIZ, sint la mare cautare centralele de apartament ETNA Lazer 21 Se-Turbo. Motivele sint intemeiate si anume. Au o putere de 24,35 kW, un consum minim si un randament maxim. Tehnologia e de ultima ora, iar aprinderea este electronica. Sint ideale pentru apartamente de 3-4 camere si case. Se monteaza, utilizeaza si intretin cu usurinta, neocupind mult spatiu. ROMBIZ, ca firma unica importatoare pe piata din Romania a acestui tip de centrale, le recomanda ca facind parte din ultima generatie de cazane murale cu sistem avansat de siguranta in eliminarea gazelor arse (tiraj fortat). Pretul este de 13 450 000 lei fara TVA, iar daca doresti informatii suplimentare poti suna la: 01/4302300 (Bucuresti); 044/195510 (Ploiesti); 034/130745 (Bacau); 068/333131 (Brasov). (C.D.) Pe Internet Discovery - locul 1 in topul canalelor TV din Romania Cei mai buni politicieni, cele mai bune formatii, cei mai buni sportivi, cei mai frumosi cintareti romani... in total 20 de topuri care pot fi accesate la adresa www.voturi.ro. Un site pe cit de simplu, pe atit de inspirat, realizat de Andrei Ghica. Iata si preferintele navigatorilor pe Internet la categoriile "Topul televiziunilor" si "Topul vedetelor tv". Surpriza este situarea canalului Discovery pe locul 1 in topul preferintelor telespectatorilor internauti, cu 591 de voturi. La o diferenta de 30 de voturi s-a instalat PRO TV, urmat de departe (371 de voturi) de Antena 1. HBO ocupa locul 5, inaintea canalului Romania 1 si TVR 2, ambele creditate cu putin peste 100 de puncte. Pe locul 8 se situeaza Eurosportul, pe 9, postul Atomic, iar pe 10, Cartoon Network. Fox Kids, canalul concurent de desene animate, e undeva pe pozitia 23, cu 4 puncte. Postul "Acasa" nu prea e agreat de navigatorii pe Internet, plasindu-se pe 14. In top au intrat, destul de departe de lider, ce-i drept, si doua statii locale, TV Neptun Constanta si Analog TV. Cit priveste vedetele tv, se vede treaba ca majoritatea navigatorilor pe Internet cu telecomanda in mina apreciaza umorul la Serban Huidu (485 de voturi). Interesant ca Mihai Gainusa a fost "smuls" de linga partenerul sau de nebunii tv si "aruncat" pe pozitia 25 (43 de voturi). Locul doi e adjudecat deocamdata de Florin Calinescu, care sufla, cum se zice, in ceafa lui Huidu, iar pe 3 avem o femeie, Andreea Marin (447 de voturi). Sub Andreea sint fericitii Mircea Badea si Oreste, iar sub cei doi e plasata, surprinzator ar zice unii, Andreea Raicu. O alta Andreea, Esca, e prima prezentatoare din top, pe pozitia 12, cu 118 voturi. Prin comparatie, Alesandra Stoicescu ii ajunge Escai la buric. Si mai jos de buric ii ajunge Tuca lui Calinescu. In sfirsit, Mihai Tatulici ocupa un onorabil loc 53, cu 2 voturi, o performanta la urma-urmei, avind in vedere ca fostul realizator si moderator tv s-a stins de multisor de pe sticla. Noi canale tematice pe piata romaneasca Discovery Networks Europe (DNE) si-a prelungit deja contractele de difuzare a canalelor Discovery si Animal Planet in Romania, pina in 2003. DNE a batut palma atit cu Asociatia Profesionala Romana de Comunicatii, cit si cu operatori independenti de televiziune prin cablu, precum RCS. Noutatea o constituie insa intentia DNE de a introduce in Romania cel putin trei dintre canalele sale tematice: Civilisation (incursiuni in istoria civilizatiilor), Travel & Adventure (expeditii, sporturi extreme etc.) si Sci-Trek (stiinta si tehnologie). Potrivit Zone Vision Romania, reprezentant a nu mai putin de 9 brand-uri tv internationale in Romania, printre care Discovery si Animal Planet, in viitorul apropiat, cele trei canale tematice Discovery vor fi preluate de majoritatea operatorilor, in functie de posibilitatile tehnice ale acestora. Mai concret, spre sfirsitul lui 2001 - inceputul lui 2002, am putea avea un nou pachet de programe, oferite optional, contra cost. Continutul acestui nou pachet de programe depinde de preferintele abonatilor si posibilitatile fiecarui operator de televiziune prin cablu. Pe de alta parte, DNE "ataca" si-n aer, nu numai la sol. Trustul media a semnat contracte cu cel putin 60 de companii aeriene americane si internationale, ultimul fiind incheiat zilele trecute cu British Airways. Potrivit acestui acord, incepind de la 1 septembrie, fiecare zbor pe distante lungi (long-haul) al companiei britanice va include doua ore si 15 minute de programe Discovery. RADU MEIROSU Scandal la Mamaia pe seama cistigatoarei Fordului Marcel Dragomir: "Nimeni nu a auzit-o pe fatuca asta cintind live" Nici nu s-a terminat bine Festivalul de la Mamaia ca au inceput discutiile. Parca mai aprinse decit birfele de culise din perioada de desfasurare a evenimentului muzical. Multi dintre concurentii de la Interpretare si dintre compozitorii pieselor de la Creatie, care se asteptau sau li se soptise sa se astepte la un premiu, au avut in final o mare surpriza. Neplacuta. Daca in anii precedenti se stiau premiile chiar cu o zi inainte de Gala, in acest an acestea s-au aflat chiar in seara Galei, in direct. Unele dintre premii au constituit o surpriza chiar si pentru membrii juriului. Daca unii dintre ei se asteptau ca printre premiantii de la Creatie sa se afle piesele compuse de Mihai Alexandru, respectiv Ovidiu Komornyik, surpriza au constituit-o Andrei Tudor (interpret Centrul Civic) si Crina Mardare (interpreti: Crina Mardare, Tica Alexe, Zoia Alecu - Sfinx Experience - si Mihai Bita - Deja Vu). Crina nu a participat la premiere pentru ca avea un concert la Bucuresti, programat cu mult timp inainte, si nici nu se astepta la vreun premiu, "mai ales ca eu in viata mea nu am primit nici un premiu la nici un festival din tara", ne-a spus ea. Se pare ca Mihai Alexandru, compozitorul melodiei "Nu privi in urma ta", interpretata de Carmen Trandafir, fusese anuntat in ziua Galei de cineva, persoana importanta, sa se astepte la un premiu. Consiliul Judetean nu a dorit sa consulte membrii juriului Cind a vazut ca nu-i chemat pe scena a incercat sa afle care-i explicatia: "Juriul ti l-a dat, dar a intervenit cineva de sus si ti l-a luat!", i s-a spus. La rindul ei, Carmen Trandafir ne-a marturisit ca a fost chemata mai devreme la Teatrul de Vara, pentru a se pregati de Gala. Ea a fost asigurata de organizatori ca locul III la Creatie apartine piesei interpretate de ea. Iuliana Marciuc chiar a felicitat-o in culise si a anuntat-o ca fiind cistigatoare. Cind prezentatorii au strigat premiul, Carmen s-a ridicat sa urce pe scena. Stupoare! A auzit un alt nume, cel al Crinei Mardare. Putin suparata, dar si amuzata, Carmen ne-a spus ca nu a inteles de ce i s-a facut aceasta farsa. Mihai Alexandru ne-a declarat: "Ma simt jignit. Meritam un premiu. Sint insa fericit pentru baietii mei, cei de la No name, pe care-i pregatesc, carora le-am si compus piesa pe care au prezentat-o in concursul de Interpretare, "Intinde-mi mina ta". Textul acesteia a fost scris chiar de ei". Despre cit de surprinsi au fost membrii juriului de premiile festivalului, ne va spune insusi presedintele juriului, compozitorul Marcel Dragomir: "N-am inteles nimic din ce s-a petrecut acolo. Fiecare membru al juriului a semnat foile pe care a notat concurentii celor doua sectiuni. Acestea au fost predate organizatorilor, pentru a le baga in seif. Duminica, in ziua de gala, am fost chemati sa confirmam daca semnaturile de pe foile respective sint ale noastre. Atit. Cei de la Consiliul Judetean Constanta au uitat sa ne spuna care este clasamentul. Sub pretextul ca nu trebuie sa stim, ca ne-au rezervat o surpriza asa cum au copiii sub Pomul de Craciun. Nu inteleg nici de ce Trofeul Festivalului a fost acordat de Consiliul Judetean si nu de specialisti. I-am explicat domnului Stelian Dutu, presedintele Consiliului Judetean, ca oamenii care vor alege trofeul poate nu se pricep foarte bine la asta si se pot produce greseli. Mi-a promis ca va trimite o masina sa ma ia de la hotel, la ora 16.00. N-a mai trimis nimic. Doar o doamna m-a instiintat ca cei de la Consiliul Judetean nu doresc sa ma mai consulte cu privire la acordarea trofeului. Nu mi se pare normal ca Trofeul Festivalului de la Mamaia sa fie acordat unei benzi. Nimeni nu a auzit-o pe fatuca asta de 14 ani cintind live. Aceasta fetita avea tot timpul ca pina la 18 ani sa-si formeze vocea si-apoi sa ia un premiu. Au fost nedreptatiti, cred eu, oameni ca Raymond Vancu - un tinar de 24 de ani, foarte talentat, care a compus la Creatie o piesa foarte frumoasa, "Unde esti?" - si No name, o formatie care s-a pregatit si a cintat live exceptional. Dupa parerea mea, unul dintre ei ar fi trebuit sa intre in posesia trofeului. De ce sa dam doi ani la rind Marele premiu celor care cinta pe banda? (n.n. - la Mamaia 2000, trofeul a revenit trupei 3rei Sud-Est). Parca ar fi fost Mamaia copiilor, nu Festivalul Mamaia 2001, si spun asta referindu-ma la Ana-Maria si la Amici, o trupa care a aparut la Creatie peste noapte, cu o piesa a lui Manuel Savu. Ma intreb acum daca mai are rost ca la anul sa se mai prezinte in festival compozitori seriosi ori artisti talentati capabili sa cinte live extraordinar. Observ ca prea putin se mai tine cont de asta. Am ajuns sa ne conduca producatorii muzicali festivalul? Tot ei? Si nici macar artistii lor nu cinta pe viu. Playback-ul este cea mai mare palma data publicului". "Nu am mituit Consiliul Judetean!" Dan Popi, directorul Cat Music, producatorul micutei Ana-Maria, cistigatoarea trofeului Mamaia 2001, cu piesa "Ochii tai" (compozitor Sandy Deac), ne-a spus: "Ma credeti ca nu cunosc pe nici un consilier de la Constanta, cu exceptia lui Gheorghe Haletz, pe care l-am intilnit anul trecut, la festival, si pe Mihai Petre, purtatorul de cuvint al Consiliului Judetean, cel care tine legatura cu Casele de productie muzicala? Nu-l cunosc nici pe domnul Stelian Dutu, presedintele Consiliului Judetean. Nu mi l-a prezentat nimeni. Este o mare aberatie sa spuna cineva ca am mituit Consiliul Judetean Constanta pentru un astfel de premiu". Dincolo de toate aceste declaratii si discutii in contradictoriu, Ana-Maria nu are nici o vina, zicem noi. Ea a facut playback cum au facut toti artistii de la Slagare si a obtinut trofeul. Nimeni insa nu si-a dat seama cum se acorda acesta. Cum suna regulamentul? Cine are dreptul sa hotarasca? Consiliul Judetean sau Juriul Festivalului? Deocamdata n-am aflat nici un raspuns. Iar domnul Stelian Dutu, presedintele Consiliului Judetean Constanta, nu a fost de gasit in cursul zilei de ieri. ANCA NICOLEANU MONICA STAN Bila alba / Bila neagra Inginerul Laurentiu Craciun Inginerul Laurentiu Craciun, 38 de ani, nu-si poate folosi picioarele din cauza unui accident de circulatie in urma caruia a suferit leziuni la coloana vertebrala. Chiar daca este imobilizat intr-un scaun cu rotile, el nu se da batut si continua sa lucreze la un service din centrul Bucurestiului. Inginerul Craciun vrea sa cistige cu totul lupta cu destinul. El a contactat o clinica, la granita dintre SUA si Mexic, unde i-ar putea fi implantat un embrion de celula nervoasa, pentru refacerea functiilor afectate de accidentul la coloana. Costul operatiei s-ar ridica la 88.000 de dolari. Pentru ca este una dintre putinele persoane cu handicap care lucreaza, Laurentiu Craciun a primit din partea guvernului 65.000 de dolari. Acum se lupta sa faca rost si de ceilalti 23.000 de dolari care ii mai trebuie. Ministrul Octav Cozmanca Ministrul administratiei publice a dat un raspuns stupefiant la cererea Regelui Mihai de a i se inapoia Castelul Peles si alte imobile de pe domeniul Predeal-Azuga. In loc sa lase institutiile statului sa se pronunte, in conformitate cu legea, prin "da" sau "nu", ministrul Cozmanca s-a antepronuntat printr-o mitocanie tipica de activist judetean PCR: "Ma mir ca nu vrea si vulpile impaiate!". Surprinderea guvernantilor fata de cererea Regelui Mihai este oarecum de inteles. Ei credeau, probabil, ca normalizarea relatiilor cu Casa Regala inseamna doar invitarea fostului suveran la diferite manifestari, nu si respectarea integrala a angajamentelor privind proprietatea privata. De neinteles ramine insa mitocania cu care un membru al guvernului a raspuns unei cereri legale, inaintate, in fond, de un cetatean roman. Suparat ca-l bat vecinii la cap sa-si achite intretinerea, Un pensionar ameninta ca arunca blocul in aer Ioan Komlodi, in virsta de 70 de ani, nu si-a mai platit intretinerea de 3 ani pe motiv ca pensia sa de 1.250.000 este prea mica. Administratia blocului l-a dat in judecata pentru ca locatarii sa nu plateasca acesti bani din propriul buzunar . Ei traiesc zilnic cu teama ca batrinul va provoca o explozie. Locatarii blocului A7 din Berceni sint foarte suparati pe vecinul lor deoarece acesta a acumulat, in trei ani, o datorie la intretinere de 7.813.000 de lei. Acum, aceasta suma trebuie platita ori de administrator ori de locatari. Ingrijorati, acestia au incercat sa-l convinga sa achite macar o mica parte din bani, insa Komlodi refuza orice discutie si, pe deasupra, ii ameninta ca daca ii mai cer bani arunca blocul in aer. La prima vedere pare o amenintare spusa la nervi, insa sapte vecini au declarat speriati ca l-au auzit spunind acest lucru foarte des. "Ne-a zis ca daca il mai batem mult la cap da drumul la gaze si arunca un bat de chibrit", spun, speriati, un grup de locatari. "I-am zis ca avem copii, dar a spus ca pe el nu-l intereseaza, la 70 de ani, copiii altora", declara un vecin de scara. "Daca nu-i pasa de copii, cu atit mai mult nu o sa-i pese ca va trebui sa-i platim noi datoriile", concluzioneaza o vecina. Pina anul trecut, in octombrie, Ioan Komlodi locuia in apartament doar doua zile pe saptamina, in restul timpului aflindu-se intr-o comuna din afara Bucurestiului, unde incerca sa puna bazele unei crescatorii de ciini. Pe parcursul acestor doi ani in care a stat foarte putin in Capitala, Komlodi nu a fost trecut la intretinere, ci numai la cheltuielile comune si iarna la caldura. El a refuzat insa sa plateasca chiar si aceste cheltuieli comune, adica 15.000 de lei, pe motiv ca pensia sa este prea mica. "Nu consum lumina pe scara, nu folosesc gunoiul si nici nu o vad pe femeia de serviciu", ne-a declarat, in replica, Ioan Komlodi. In timpul iernii, la cei 15.000 s-au mai adaugat in jur de 200.000 pentru caldura. "Si ce daca am trei camere, daca nu stau acasa si nu simt caldura e normal sa nu o platesc", spune Ioan Komlodi. "Eu aproape toti banii ii dau pe mincare, pentru ca daca maninc resturi ma degradez fizic. Banii care ramin ii dau pe telefon. Bine ca nu am nevoie de medicamente!", afirma pensionarul. Unii vecini l-au sfatuit sa se mute intr-un apartament mai mic pentru ca si facturile vor fi mai mici, dar el nu vrea sa auda de asa ceva. "Si atita timp cit administratorul isi ia salariul nu ar mai trebui sa-l preocupe ca eu nu-mi platesc intretinerea", incheie Ioan Komlodi. Administratia blocului l-a actionat in instanta, dar el nu-si face nici o problema in legatura cu asta. "Imi voi lua angajamentul sa platesc, dar asta de ochii lumii, ca nu am de unde", spune linistit "vecinul-problema". Locatarii asteapta terminarea procesului, dar, intre timp, spun ei "stam cu sufletul la gura sa nu ne arunce in aer". IOANA MOLDOVEANU O prahoveanca se zbate intre viata si moarte din cauza ca medicii nu si-au dat seama la timp de boala de care sufera Meningoencefalita tratata cu Distonocalm O tinara din comuna Berceni, judetul Prahova, a fost internata in stare foarte grava la Spitalul de Urgenta Floreasca din Bucuresti, dupa ce mai multi medici de la citeva spitale din Ploiesti au diagnosticat gresit maladia de care suferea. In urma cu aproape o luna, Elena Anastase, in virsta de 29 de ani, s-a prezentat la doctor pentru o infectie in git care nu mai trecea. A umblat de la un medic la altul prin patru spitale din Ploiesti. Nimeni nu stia de ce starea ei de sanatate continua sa se agraveze. Abia dupa ce a ajuns, pe targa, in Capitala, medicii bucuresteni i-au stabilit diagnosticul real: meningoencefalita. Sotul Elenei ii acuza pe medicii prahoveni de incompetenta. El se teme ca, dintr-un moment in altul, cei doi copii pe care-i are impreuna cu Elena pot ramine orfani de mama. Problemele au inceput la Ploiesti De doua saptamini, Elena Anastase zace in coma pe un pat al Sectiei de Reanimare a Spitalului de Urgenta Floreasca. Sotul sau, Marian, face naveta intre Ploiesti si Bucuresti, impartindu-si timpul intre locul de munca si spital. El ne-a povestit calvarul prin care a trecut de cind s-a imbolnavit sotia sa. "Toata nenorocirea a pornit de la o simpla infectie in git, care, cu timpul, s-a agravat. Elena nu mai putea vorbi decit cu mari chinuri, se tinea cu mina de git ca sa poata rosti cuvintele. Am fost la medic, care ne-a spus ca durerea a aparut pe sistem nervos si i-a recomandat Xanax si Distonocalm (niste calmante usoare). Dupa o saptamina de tratament, intr-o noapte a inceput sa delireze. Vorbea aiurea, desi in seara respectiva vorbise normal cu mine, fluent", ne-a povestit Marian Anastase. Nestiind ce se intimpla cu sotia sa, a dus-o la primul spital care i-a iesit in cale. "Medicii de la acest spital (o fosta maternitate) mi-au spus ca trebuie dusa la psihiatru. Asa incit am dus-o la Ploiesti, la Spitalul Voila, unde au internat-o citeva zile", ne-a spus Marian. Dr. Florin Stanescu, de la Spitalul Voila, isi aminteste cazul Elenei: "Trebuia transferata la Spitalul de Neurologie Suler, tot din Ploiesti". Dr. Stanescu afirma ca a dat telefon personal la dr. Elena Cristodoru, de la Spitalul Suler, "ca sa o interneze imediat pentru ca plimbatul de colo-colo al pacientului ii inrautateste acestuia starea de sanatate si asa subreda". In momentul transferului, Elena Anastase era inconstienta. Diagnostic la Bucuresti: meningoencefalita in ultimul stadiu Sotul Elenei nu mai stia ce sa faca, la ce medici sa apeleze. "Doctorii de la Spitalul Suler mi-au spus clar ca sufera de isterie. Cum sa fie isterica, daca nu a avut nici o criza de felul asta in 11 ani, de cind sintem casatoriti? De la Spitalul Suler, sotia mea a fost transferata la Spitalul de Boli Infectioase Movila, din Ploiesti, iar de aici, pentru ca starea ei era foarte grava, au trimis-o cu o ambulanta la Spitalul Colentina, din Bucuresti, unde a fost internata in coma profunda". Dupa ce i-au facut analizele, medicii de la Colentina au ajuns la concluzia ca Elena Anastase trebuie internata la Spitalul de Urgenta Floreasca. Dr. Corneliu Zeana i-a spus atunci, in data de 30 iulie, ca sotia sa are meningoencefalita in ultimul stadiu si ca este al doilea caz de acest fel pe care l-a intilnit in 30 de ani de cind profeseaza. De atunci (de doua saptamini), Elena Anastase este internata la Spitalul de Urgenta Floreasca, la Sectia Reanimare, in ingrijirea dr. Carmen Ene, sefa Sectiei Reanimare. "Nu putem spune cind se va insanatosi sau cind va fi transferata de la Reanimare pentru ca meningoencefalita este o boala ciudata, cu manifestari neprevazute, isi face de cap. Nu stiu nici daca pacienta va avea sechele dupa ce isi va reveni", ne-a declarat dr. Carmen Ene. TATIANA DABIJA GETA ROMAN Colegiul Medicilor va ancheta cazul In cazul Elenei Anastase este greu de stabilit daca de vina pentru starea sa sint medicii prahoveni, care nu au dat un diagnostic corect, sau virusul care a provocat boala. "Unele forme de meningoencefalita sint mortale oriunde in lume. Pur si simplu sint extrem de greu de diagnosticat. Daca virusul este de vina, se poate stabili numai prin culturi specifice, la Spitalul Colentina. In manual se arata ca meningoencefalita poate debuta printr-o infectie virala, in acest caz aceasta fiind in git, care se poate extinde la creier, in cazuri rare. Daca acesta este traseul bolii, apar semne psihice foarte greu de diferentiat de semnele schizofreniei. De aceea, diagnosticarea este foarte dificila. In cazul Elenei Anastase, sigur este o forma foarte grava a bolii, si nu o culpa medicala. In orice caz, Colegiul Medicilor se va autosesiza si, in urma anchetei, se va stabili in ce masura medicii prahoveni au vreo vina sau nu", ne-a declarat prof. dr. Mircea Cinteza, presedintele Colegiului Medicilor din Romania. Drumul Crucii la Hodos-Bodrog Ca in fiecare an, manifestarile religioase prilejuite de sarbatoarea Sfintei Marii au debutat ieri dupa-amiaza la Manastirea Hodos-Bodrog, cea mai veche din tara. Credinciosii si preotii au participat la o procesiune impresionanta, urmind asa-numitul "Drum al Crucii", pe calea de acces catre manastire, lung de citiva kilometri. La Hodos-Bodrog, in 14 si 15 august, vin credinciosi din toata tara si chiar din localitatile cu populatie de origine romana din Ungaria, care stau la manastire pina cind se termina toate slujbele religioase. SORIN TROCAN Pelerinaje politice la Manastirea Nicula Ortodocsii si greco-catolicii vor celebra separat, astazi si miine, la Nicula, sarbatoarea "Adormirea Maicii Domnului". Manastirea Nicula de linga Gherla, judetul Cluj, construita incepind cu anul 1700, este renumita pentru ca icoana Maicii Domnului din biserica parohiala a lacrimat 26 de zile, in perioada 15 februarie-12 martie 1694. De atunci, in fiecare an, se desfasoara aici, un pelerinaj impresionant, la care participa zeci de mii de credinciosi. Pelerinajul de la Nicula va fi urmarit de politicienii romani, care nu au pierdut niciodata, dupa 1990, prilejul de a-si face aici campanie electorala. Astazi este asteptat premierul Adrian Nastase si deputatul Petre Roman, ultimul nelipsit in ultimii ani. In decembrie 1948, comunistii au scos in afara legii Biserica Romana Unita cu Roma, iar calugarii de la Nicula au fost urmariti si arestati. Manastirea a fost confiscata si predata calugarilor ortodocsi. Greco-catolicii cer si astazi retrocedarea locasului de cult, dar ortodocsii nu numai ca nu doresc acest lucru, dar chiar intentioneaza sa demoleze partial ansamblul constituit din mai multe corpuri de cladire, dorindu-se conservarea doar a vechii biserici din lemn. Este un proiect care apartine IPS Bartolomeu Anania, arhiepiscopul Vadului, Clujului si Feleacului, care intentioneaza sa construiasca aici un centru ecumenic, proiect sustinut de premierul Nastase si ministrul culturii Razvan Theodorescu. Manastirea Nicula constituie unul dintre punctele de tensiune intre cele doua biserici romanesti. Dupa cum ne-a declarat secretarul Episcopiei Ortodoxe a Vadului, Clujului si Feleacului, preotul Baciu Cristian, zilele trecute, comisia de dialog ortodoxa-greco-catolica a convenit retrocedarea a inca doua biserici, din comunele bistritene Dorna si Unirea, ridicind la 20 numarul bisericilor restituite. Ortodocsii sustin ca, oricum, biserica de aici a fost construita inainte de trecerea la confesiunea greco-catolica si ca, prin urmare acestia nu o pot revendica. Greco-catolicii ramin pe pozitii. Dupa cum ne-a declarat purtatorul de cuvint al Episcopiei Romane Unita, Mircea Martian, se organizeaza pelerinaj la noua biserica parohiala din sat si se va lansa aici o carte despre istoria asezamintului "Manastirea Nicula in viata poporului roman", scrisa de preotul dr. Ioan Bota, care considera ca proprietarul manastirii este Dieceza Romana Unita de Cluj-Gherla. MIHAI BACALU Telegrafice Copil muscat de testicule de un ciine de lupta Andrei Narcis (13 ani) din Iasi a adus duminica seara la Spitalul de Copii «Sf. Maria» muscat in zona pelviana de un ciine de lupta. Baiatul se juca in cartierul Pacurari impreuna cu prietenul lui, Andrei Zamfir (15 ani) care avea o catea de 10 luni, rasa Amstaff. La un moment dat, Andrei s-a apropiat de fioaroasa catea, dresata special sa sfisie. Animalul s-a repezit intre picioarele baiatului, sfisiindu-i, cu citeva miscari, scrotul. Hemoragia declansata a pus in pericol viata si barbatia adolescentului, care a fost dus la spital in stare foarte grava. Pina la aceasta ora, parintii copilului sfisiat de animal nu au facut plingere penala impotriva proprietarilor catelei. (C.D.) Trei craioveni rapusi de canicula Desi temperaturile au scazut simtitor in sudul tarii, craiovenii incep sa resimta efectele caniculei din ultima perioada. Ieri si alaltaieri telefoanele ambulantei au sunat fara incetare, numarul solicitarilor ridicindu-se la peste 200 pe zi. In cazurile a trei barbati, cunoscuti cu afectiuni cardiace zapuseala de saptamina trecuta a fost fatala. Tudor Simionescu, 62 de ani, Mitel Zaharia, 70 de ani, si Marin Idita, 55 de ani, nu au mai putut fi salvati de medicii craioveni. (B.B) Ceferistii ameninta patronatul cu greva Sindicalistii din transporturi si, (mod special cei de la calea ferata) ameninta cu declansarea unui nou conflict de munca, nemultumiti de conditiile de lucru improprii. Intr-o conferinta de presa organizata ieri, liderii feroviarilor au acuzat nepasarea administratiei pentru sanatatea personalului din subordine, neplata contributiei la asigurarile de sanatate si, nu in ultimul rind, micile afaceri care se fac la calea ferata si care pun in pericol siguranta circulatiei. (M.B., I.A.) A fost prins Speedy Gonzales Unul dintre cei mai rapizi tilhari din intreaga Moldova a fost prins si trimis in fata instantei de catre procurorii ieseni si risca pina la 20 de ani de inchisoare. Colea Suruceanu (25 de ani), zis "Speedy Gonzales", a fost identificat si arestat dupa ce a comis 22 de tilharii in plina strada. Modul sau de operare, care i-a furnizat si porecla, era atacul femeilor care aveau bijuterii la git sau posete burdusite. "Speedy" le lovea cu un pumn in cap sau in fata, victima se dezechilibra, cadea la pamint, dupa care tilharul ii smulgea lantisorul, verigheta sau poseta si o rupea la fuga. In perioada noiembrie 2000 - iulie 2001, lui Colea Suruceanu i s-au retinut 22 de atacuri, 19 lantisoare furate si trei posete, valoarea prejudiciului ridicindu-se la peste 60 de milioane de lei. (C.D.) Micher traficant de arme Cetateanul roman Ioan Micher (38 de ani), din localitatea Spinoasa-Iasi, a incercat sa introduca in tara trei arme. El a fost retinut de politistii de frontiera din cadrul Sectorului PF Salica Mehedinti dupa ce trecuse fraudulos, cu o barca, din Iugoslavia in Romania. Potrivit IGPF, Micher a sustras in Iugoslavia, din mai multe locuinte, o arma de vinatoare marca "Ustr" calibru 16 mm cu cartuse, un pistol cu glont marca "Zastava" cu 42 de cartuse calibru 9 mm, un pistol cu gaze calibru 8 mm si 36 cartuse, o motocicleta marca "Aprillia", precum si o barca cu motor marca "Thomas", cu care trecuse ilegal frontiera. (D.B.T.) Incep inscrierile pentru a doua sesiune de capacitate Elevii care au absolvit clasa a VIII-a, dar nu au promovat examenul de capacitate, se pot inscrie, incepind de astazi si pina vineri, la cea de-a doua sesiune organizata la sfirsitul acestei luni. Astfel, elevii vor sustine in data de 20 august proba la limba si literatura romana, in 21 august - proba la limba si literatura materna, in 22 august - matematica, iar in ziua de 23 august - istoria romanilor sau geografia (la alegere). Rezultatele vor fi afisate in 25 august. In ziua urmatoare vor fi depuse contestatiile, iar in 27 august vor fi afisate rezultatele finale. Potrivit presedintelui Serviciului National de Evaluare si Examinare, pentru cei aproximativ 86.000 de candidati au fost pregatite doar trei variante de subiecte (cu doua mai putin decit in prima sesiune), deoarece numarul candidatilor este mult mai redus. IULIANA ANGHEL Seful tiganilor din Banat a ramas in Portugalia Cornel Rezmives, presedintele Asociatiei Social Culturale a Romilor din Banat, a facut parte, in urma cu patru luni, dintr-o delegatie a Primariei Timisoara care s-a deplasat in Spania, dar nu s-a mai intors in tara. Surse din etnia tiganilor au declarat ca l-au vazut pe presedintele lor in Portugalia, unde lucra la negru. In lipsa lui, sediul ASCR din Banat s-a deteriorat, dupa ce tavanul a cazut peste birouri. Tiganii din asociatie s-au saturat sa-l mai astepte pe Rezmives si l-au dat in judecata la tribunal, si nu, cum s-ar putea crede, la Stabor. Supusii Regelui Cioaba care vor sa urmeze o scoala se afla acum in imposibilitatea de a primi de la asociatie o recomandare din cauza lipsei de documente si a stampilei. Pina la prima sentinta a instantei de judecata, haturile organizatiei au fost preluate de Mircea Ievi, care a si stabilit primele contacte politice. SERGIU MIAT Pirateria software a crescut cu 30% In primele sase luni ale anului, politistii romani au depistat peste 1.600 de situatii de incalcare a Legii proprietatii intelectuale (peste 1.500 privind drepturile de autor) cu aproape 30 la suta mai mult fata de aceeasi perioada a anului trecut, informeaza Inspectoratul General al Politiei. In aceeasi perioada au fost aplicate peste trei sute de amenzi contraventionale pentru incalcarea drepturilor de autor si a drepturilor conexe, valoarea totala a acestora depasind un miliard de lei (fata de sapte sute de milioane de lei, anul trecut). De asemenea, au fost confiscate peste 16.000 de casete audio pirat, aproape 5.000 de casete video si peste 13.000 de CD-uri si CD-Rom-uri. S-a constatat, in timpul controalelor, ca prin programele software instalate ilegal s-au cauzat prejudicii de aproximativ cinci miliarde de lei. Cele mai multe infractiuni de acest gen au fost depistate in Bucuresti si in judetele Constanta, Mures, Alba, Vrancea, Sibiu, Bacau si Salaj. IULIANA ANGHEL Campioana la Olimpiada Tacuta Romania a obtinut medalia de aur in proba de aruncarea sulitei la Jocurile Olimpice Tacute, prin reprezentanta tarii noastre, Tunde Varga , din Oradea. Jocurile Olimpice Tacute, cel mai mare eveniment sportiv organizat pentru hipoacuzici, se desfasoara din patru in patru ani, sub egida Comitetului International al Sportului Tacut. Ajunsa la cea de-a 19-a editie, competitia de anul acesta s-a desfasurat la Roma, in perioada 22 iulie-1 august. La startul competitiei s-au aliniat nu mai putin de 6.370 de atleti si oficiali care au concurat la 15 probe sportive. La intrecerile pe echipe, Romania a obtinut locul patru la handbal feminin, locul sapte la handbal masculin si la aruncarea ciocanului. Prin medalia cistigata de Tunde Varga la aruncarea sulitei, Romania isi imbogateste palmaresul prezentelor sale la cele opt editii ale Jocurilor Olimpice Tacute la care a obtinut, de-a lungul timpului, sase medalii de aur, noua de argint si 13 de bronz. Participarea din acest an a delegatiei Romaniei a fost posibila datorita sprijinului acordat de Guvernul Romaniei, urmare a demersurilor facute de Secretariatul de Stat pentru Persoanele cu Handicap. ANDREI FILIPACHE ALEXANDRU NASTASE Cauza exploziei de la Vulcan - un scurtcircuit In urma analizelor de laborator facute de specialistii Institutului National de Securitate Miniera si Protectie Antiexploziva (INSEMEX) Petrosani s-a ajuns la concluzia ca explozia de la mina Vulcan in urma caruia 14 mineri si-au pierdut viata, saptamina trecuta, a fost produsa de un scurtcircuit la cablul de puscare. "Lungimea cablului de puscare era in jur de 30 de metri, in conditiile in care trebuia sa fie de minimum 100 de metri, iar cablul prezenta si o imbinare a conductorilor", afirma specialistii. Membrii comisiei au facut mai multe experimente pentru a nu se crea dubii, iar in laboratoarele institutului si in poligonul de incercare a explozivilor s-a facut chiar si reconstituirea exploziei, in baza probelor prelevate de la locul accidentului. Eremia Roman, director INSEMEX, spune ca membrii comisiei au ajuns la concluzia ca, scurtcircuitul s-a produs la imbinarea dintre doi conductori folositi la puscare, "innaditi", care au condus la aparitia unei scintei in momentul declansarii explozibilului si, ulterior, la aprinderea gazului metan si a prafului de carbune. In baza concluziilor la care au ajuns specialistii Institutului pentru Securitate Miniera, procuratura urmeaza sa stabileasca vinovatii. Toate premisele duc la concluzia ca principalii vinovati sint minerii care s-au aflat in abataj, in special, seful de schimb si artificierul. Raportul final al comisiilor de ancheta va fi prezentat guvernului joi, iar vineri va fi facut public. MARIUS MITRACHE Primaria Iasi il refuza pe Mihai Comisia de expertizare a respins cererile de retrocedare a doua imobile Comisia de expertizare din cadrul Directiei de Administrare a Patrimoniului Public si Privat a analizat pina ieri 246 de dosare, din care doar doua contineau toate documentele solicitate de comisie. Cele mai importante din cele peste 400 de cereri privind retrocedarea unor imobile nationalizate sint cele formulate de Regele Mihai, prin care se solicita retrocedarea cladirilor in care functioneaza filiala locala a Academiei Romane si Institutul de cercetari "Gheorghe Zane". Primaria din Iasi a respins solicitarile Casei Regale. "Cele doua imobile solicitate de Rege nu apartin patrimoniului public si privat al primariei. Din cite am aflat, ele se afla in patrimoniul Academiei Romane si al Ministerului Apelor, Padurilor si Protectiei Mediului", a precizat Mihai Giubernea, directorul adjunct al Directiei de Administrare a Patrimoniului Public si Privat. Avocatii Casei Regale au solicitat, prin intermediul unei adrese scrise primariei iesene, doua imobile din cartierul Copou unde functioneaza in acest moment societatea "Romforest", cit si o serie de institute de cercetare ale Academiei Romane, filiala Iasi. Avocatii Regelui Mihai au solicitat, de asemenea, 50 de mii de dolari, despagubiri pentru proprietatile respective. "Noi am adunat toata documentatia cu referire la imobilele revendicate si am pus-o la dispozitia avocatilor Regelui Mihai. Am inaintat, de asemenea catre Academia Romana si Ministerul Apelor si Padurilor adrese prin care ii informam cu privire la revendicarile regale", a mai adaugat Giubernea. Precizam ca una dintre cladirile solicitate de Casa Regala adaposteste in prezent tipografia unui cotidian central din Romania. CATALIN DUMITRESCU Editia de Transilvania Biciclist omorit de jeep Un autoturism Nissan Patrol, condus de Gheorghe Fogoros (52 de ani), din Sibiu, a lovit, ieri dimineata, pe DN 14, un biciclist. Politia spune ca biciclistul Ilie Panazan (72 de ani) a intrat in intersectia cu drumul spre Viile Sibiului fara sa se asigure si nu a putut fi evitat de jeep-ul care venea dinspre Sibiu. Lovit de jeep, pensionarul Panazan a decedat pe carosabil. Jeep-ul a intrat intr-un pom de pe marginea drumului, pasagerul din dreapta soferului, Anuta Tomus (46 de ani), suferind o fractura la antebratul sting. Ea se afla internata la Spitalul Clinic Judetean Sibiu. Politia i-a intocmit lui Gheorghe Fogoros, patron la societatea Bumbacul din Cisnadie, dosar penal pentru ucidere din culpa. FELIX DAMIAN Ambasadorii nu creeaza afaceri Excelenta sa Niles G. Revelius, ambasadorul Suediei in Romania, a fost curtat ieri de numeroase oficialitati timisene, care i-au solicitat accelerarea parteneriatelor intre agentii economici din cele doua state. La sfirsitul intrevederii cu oficialii timiseni, ambasadorul a reusit sa le taie si cea mai mica speranta, declarind: "Ambasadorii si ambasadele nu creeaza afaceri, sint sigur ca dumneavoastra constientizati asta". GEORGETA PETROVICI Din autobuz, in spital Un sofer de autobuz din Zalau, Debreni Dezideriu (53 de ani), a deschis ieri usile inainte ca masina sa se fi oprit in statie. Grabit, unul dintre calatori, Martin Gelu (25 de ani), a sarit pe usa, lovindu-se cu capul de carosabil si suferind traumatisme cranio-cerebrale. El a fost dus de urgenta la Spitalul Judetean Zalau. CAMELIA BUHASCHI Au ars gazul pe datorie Mai mult de 60 la suta din locuitorii municipiului Sfintu Gheorghe nu mai primesc apa calda de aproape doua saptamini, informeaza Mediafax. Viceprimarul orasului, Peter Istvan, spune ca aceasta situatie este cauzata de faptul ca datoriile inregistrate de populatie si institutiile din oras pentru gazul metan consumat depasesc 44 de miliarde de lei. Conform declaratiilor viceprimarului, singurii care beneficiaza de apa calda in oras sint cei racordati la doua centrale termice, care alimenteaza si spitalul din oras. (D.B.T.) Bataie pentru gunoaie Zsiga Kalanyos (21 de ani) cauta ieri resturi de alimente intr-un container dintr-un cartier al orasului Sfintu Gheorghe, moment in care s-a intilnit cu Arpad Nagy (49 de ani). Schimburile de replici dintre cei doi privind intiietatea la container au degenerat in violenta, ultimul scotind un cutit cu care l-a injunghiat pe Kalanyos in abdomen. Victima a ajuns la Spitalul Judetean din Sfintu Gheorghe, unde s-a constatat ca a suferit si o leziune de ficat. Impotriva autorului agresiunii a fost emis mandat de arestare pentru tentativa de omor, pentru o perioada de 30 de zile. Nagy poate fi condamnat la inchisoare pentru 5-10 ani. PETER DOMOKOS Hepatita de tip A loveste copiii rromilor Hepatita de tip A loveste puternic comunitatile de rromi din judetul Arad. In ultimul timp s-au descoperit focare de infectie in mai multe localitati, in special in zonele locuite de rromi, unde curatenia si igiena personala sint in mare "suferinta". Mai multi copii bolnavi au fost internati in spitalul de profil din Arad, pentru ingrijiri medicale. Pe linga boala insa, medicii se confrunta si cu superstitiile. Unii parinti incearca sa aplice un tratament empiric, al taierii in frunte, ca remediu pentru boala. S-a ajuns chiar la adevarate rapiri de copii din spital pentru a fi dusi la "doctoroaia" care ii taie in frunte. Dupa citeva zile, copiii ajung din nou in spital, cu boala intr-o faza avansata, existind in plus si pericolul infectarii ranilor produse de vraci. SORIN TROCAN De aici nu se fura Situatia sigurantei bunurilor aflate in autoturismele din judetul Covasna incepe sa fie asemanatoare celei din Germania, unde soferii nu isi incuie masinile lasate in parcare. "Din luna februarie a acestui an nu s-a inregistrat nici un furt din masini. In decurs de zece ani, in judetul Covasna, in evidente se afla doar 50 de cazuri cu autori necunoscuti, zona fiind pe ultimele locuri din tara la acest capitol, iar autorii spargerilor au fost identificati in proportie de 80 la suta", a afirmat ieri seful IPJ Covasna, colonelul Constantin Scurtu. PETER DOMOKOS Gradina Zmeilor Pe formele unor stinci din Salaj se vad chipuri de oameni In dumbrava de linga satul Gilgau Almasului, din judetul Salaj, exista mai multe grupuri de stinci care, prin anii 1970, au primit denumirea de "Gradina Zmeilor" deoarece, vazute dintr-un anumit unghi, in formele lor se puteau deslusi diferite chipuri de oameni. Din pacate, pentru ca sint din calcar si se erodeaza foarte repede, peste citiva ani aceste "unicate" nu vor mai exista. Legenda despre aceste locuri am aflat-o de la unul dintre locuitorii satului Traian Pop, in virsta de 85 de ani. "In Gilgau, cu zeci de ani in urma, locuia o familie de chiaburi (n.r. - oameni instariti) pe nume Catana. Intr-o dimineata, mama a chemat-o pe fata mai mare pentru a o trimite cu mincare la cosasi, pe cimp. Pentru ca fata a refuzat sa mearga si nici nu a avut pe cine sa trimita in locul ei, mama si-a blestemat fiica "Sa te faci stana de piatra", i-a zis. Cind fata a ajuns in dreptul dumbravii, blestemul s-a legat de ea si s-a transformat in stana de piatra, avind forma unei fete cu ciubarul pe cap. Tot in dumbrava situata la marginea satului, pe linga aceasta stinca, mai exista si alte forme care au fost botezate "Gradina Zmeilor" pentru ca, privite dintr-un anumit unghi, pe profilul lor se pot deslusi formele unor oameni. E pacat insa ca, fiind din piatra slaba, din calcar, aceste forme nu vor mai rezista multa vreme vintului si ploilor. Noi, localnicii, ne mindrim cu aceasta zona si pentru ca a fost declarata rezervatie naturala, dar sintem suparati ca nu se ocupa nimeni de ea. Nici turistii care vin sa vada pietrele nu se ingrijesc de intretinerea mediului inconjurator". "Sa te faci stana de piatra" Un mare iubitor al folclorului autohton autentic, invatatorul satului, Vasile Varga, s-a preocupat ca legenda sa dainuie peste timp, el amenajind, chiar in interiorul scolii, un panou dedicat exclusiv acestui "cadru natural". Panoul este incadrat de doua poezii, pe care el insusi le-a cules. Prima reprezinta blestemul mamei care si-a vrut fiica impietrita. "Fata, fata!/ Fata mea,/Cindu-i trece Dumbrava,/ Sa fii, fata, blastamata,/ Sa te faci stana de piatra!/ Ploaia, vintul, sa te bata/ Soarele incet te arda". In replica, gura satului a pus-o la punct pe mama fara suflet. "Vai, Catana!/ Vai, Catana!/ N-ai avut suflet de mama,/ Rau fata ti-ai blastamat,/ Blestemul rau s-o legat!/ Ii s-o fost mare pacat!" CAMELIA BUHASCHI Curati ca lacrima Comisia de control a averilor politistilor a ajuns la concluzia ca, in judetul Hunedoara, nici un politist nu a realizat cistiguri ilicite. Au fost verificati peste 1.100 de politisti, fara a se constata nereguli sau aspecte de natura penala. Grupul de control al MI urmeaza ca, in zilele urmatoare, sa-l verifice si pe seful Inspectoratului de Politie al Judetului Hunedoara. Politistii din Salaj, saraci si cinstiti Nici Comisia de control din cadrul IPJ Salaj "nu a descoperit nereguli" in privinta averii politistilor, in schimb a dat peste zeci de ofiteri si subofiteri care traiesc ca "vai de lume", cu chirie, impreuna cu parintii sau intr-o biata garsoniera. Cei 36 de politisti care au case "le-au facut pe munca cinstita si cu acte in regula". Cei din comisie mai spun ca, deoarece "presa locala din Salaj nu a facut nici o dezvaluire in acest sens, nu au existat piste de ancheta". Din cei aproximativ 570 de politisti din Salaj si-au facut vile doar 36 de ofiteri care insa "au putut sa prezinte documente privind autorizatia de constructie si acte referitoare la cheltuielile efectuate". Prin urmare, pentru ca nu au fost "primite sesizari sau reclamatii adresate prin intermediul presei sau din partea unor persoane fizice", politistii salajeni sint "saraci si cinstiti". CAMELIA BUHASCHI MARIUS MITRACHE Fiat pe fundul Canalului Bega Timisoreanul Constantin Lazaroriu a ramas luni noaptea fara masina. El isi parcase autoturismul Fiat Fiorito, inmatriculat TM-05-GOM, in apropierea podului Decebal de pe Canalul Bega. A coborit din masina ca sa isi cumpere tigari de la un butic de vizavi, iar cind s-a intors si-a vazut Fiatul plutind pe apa, dupa care s-a scufundat. Imediat a fost alertata o echipa a SIAMUD, care, cu o barca pneumtica si o prajina, a reusit pe la miezul noptii sa depisteze locul in care s-a "inecat" masina. Dupa inca o ora, pe malul canalului a ajuns o macara pusa la dispozitie de Regia de Transport Timisoara, dar pina la urma, dupa alta ora de "negocieri" s-a abandonat ideea scoaterii masinii. Cei de la SIAMUD reclamau faptul ca ei nu au pregatire de scafandri, deci nu au de ce sa intre in apa pentru a agata de cirligul macaralei masina, iar cei de la Regie spuneau ca nici ei nu au de ce sa faca un astfel de gest nobil. In tot acest timp, proprietarul masinii statea si se minuna de maximul interes acordat de oficiali problemei lui. Pe de alta parte, martori oculari, care din motive personale au vrut sa-si pastreze anonimatul, ne-au declarat: "Masina nu a luat-o singura la vale. Au venit doi insi, unul a sarit la volan, iar altul a impins-o. Probabil voiau sa o fure, dar, cum drumul era in panta, iar ei au facut o manevra gresita, masina a alunecat pe malul canalului si a cazut in apa". Aceasta ipoteza nu a putut fi verificata la fata locului, fie nu continea nici un dram de adevar, fie hotii au spalat putina repede. Varianta, sustinuta si de proprietarul masinii, nu a putut fi confirmata, pina ieri seara Fiatul raminind la doi metri sub apa, pe fundul Canalului Bega. Fiatul, vechi de opt ani, fusese cumparat recent, fiind in fapt introdus in tara ca donatie, pe o parohie timiseana, al carui nume soferul nu a vrut sa il precizeze. GEORGETA PETROVICI Fetita violata de padurar Padurarul din Gurahont a fost arestat ieri pentru ca a violat o fetita de 12 ani. Fetita plecase de acasa joia trecuta sa ridice alocatia, impreuna cu doua prietene. In parcul din Gurahont fetele au fost oprite de Teodor Gheorghe Coseri (22 de ani), inspector silvic la Ocolul Silvic Gurahont. Acesta a apucat-o pe victima de par si a obligat-o sa intretina cu el raporturi sexuale. Prietenele ei au fugit de frica. Fapta a fost reclamata cu intirziere la politie, dupa ce familia fetitei a incercat sa-si faca singura dreptate. Prezentat initial la Parchetul de pe linga Judecatoria Ineu, care a decis cercetarea lui in stare de libertate, padurarul a fost adus ieri dimineata la Parchetul de pe linga Tribunalul Arad. Dupa audieri, el a fost arestat preventiv pentru viol. Fetita a fost internata in stare grava la spital, cu leziuni in zona organelor genitale. SORIN TROCAN Noua cazuri de leptospiroza Directorul adjunct al Directiei de Sanatate Publica Satu Mare, Marcel Nichita, spune ca, in ultima saptamina, s-au inregistrat noua cazuri suspecte de leptospiroza, informeaza Mediafax. Din cele noua cazuri, patru sint copii, iar majoritatea bolnavilor provin din mediul rural. El spune ca agentul patogen se transmite prin apa infectata de la anumite surse de poluare, gropi de gunoi, grajduri si in special crescatorii de animale Medicii spun ca boala apare de obicei brusc, prin febra, stare de somnolenta si oboseala, insotite de microhemoragii gingivale si la nivelul tegumentelor. (D.B.T.) Omorit in bataie O persoana necunoscuta a sunat acum doua nopti la politia din Medias si a spus ca in fata unei farmacii se afla un barbat care zace intr-o balta de singe. Florin Moldovan (30 de ani) era dintr-o comuna din judetul Mures si fusese eliberat in urma cu doua luni din penitenciar, unde fusese inchis pentru omor. Se pare ca duminica individul a murit in timpul unei batai, iscata intr-un bar din apropierea farmaciei. Politia a identificat cinci tineri care l-ar fi batut pe Moldovan, trei dintre ei fiind anchetati ieri de Parchet. Ceilalti doi sint cautati inca. FELIX DAMIAN Prea putini copii pentru clasa intii Aproximativ 90 de clase din judetul Arad vor fi desfiintate din cauza ca numarul copiilor care se inscriu in clasa intii este in scadere, transmite Mediafax. Potrivit conducerii Inspectoratului Scolar Arad, cadrele didactice care nu au calificare vor suferi de pe urma acestei reduceri a numarului de copii. De asemenea, conducerea a afirmat ca saptamina viitoare se va sti numarul exact al copiilor care s-au inscris in clasa intii si al claselor care vor fi desfiintate. (D.B.T.) Doua persoane s-au intoxicat cu ciuperci Doua femei din Alba Iulia au ajuns in stare grava la spital, dupa ce au consumat ciuperci otravitoare. E.T. si R.T., in virsta de 29, respectiv 36 de ani, au fost transportate la Serviciul de Urgenta al Spitalului Judetean Alba in noaptea de 13/14 august, in jurul orei 23.30. Femeile prezentau simptomele specifice intoxicatiei cu ciuperci, dar pentru ca s-au prezentat in timp util la spital, viata nu le-a fost pusa in pericol. LUCIAN DOBRATER Romanii din Harghita si Covasna Liderii asociatiilor, fundatiilor si ONG-urilor romanilor din judetele Harghita si Covasna au declarat, marti, in cadrul Universitatii de Vara "Izvoru Muresului", ca guvernele din ultimii zece ani au ignorat, neglijat sau minimalizat situatia lor, transmite Mediafax. Ei au solicitat o noua abordare politica a relatiilor interetnice din aceasta zona si gasirea unei noi formule de sprijin in vederea pastrarii si conservarii identitatii si traditiilor lor. Romanii din cele doua judete considera ca trebuie sa se renunte la cliseele social-istorice care au dus la dialoguri formale, lipsite de continut pragmatic, cu maghiarii din aceasta zona. Ei au decis, la Universitatea de Vara, infiintarea unui forum civic al asociatiilor comunitare din Harghita si Covasna. (D.B.T) Lipsa de vaccin antitetanos Spitalul din Ineu, judetul Arad, a ramas, de citeva zile, fara vaccin antitetanos, iar cel antirabic ajunge doar pentru persoanele aflate deja in tratament, transmite Mediafax. In judetul Arad exista doar doua centre unde se administreaza vaccinul antirabic, la Arad si la Ineu. Spitalul din Ineu asigura asistenta medicala pentru 120.000 de oameni apartinind de 12 comune. Restul locuitorilor judetului spun ca sint nevoiti sa mearga zeci de kilometri, pina la Arad. (D.B.T.) Un fost economist devenit calugar picteaza Icoane pe sticla la Saschiz Desi si-a inceput cariera ca economist, soarta i-a harazit sa fie slujitor al Domnului. Dupa terminarea Facultatii de Teologie, Nicolae Calugaru, a ajuns preot la biserica cu hramul Constantin si Elena, din Odorheiu Secuiesc, unde s-a ostenit sa-i invete scriptura si rinduielile Domnului pe enoriasii din parohia sa mai bine de un sfert de veac. Tot cam de pe atunci, parintele a deprins de la calugarul Tohaneanu, de la Manastirea Simbata, si mestesugul pictarii icoanelor pe sticla. Icoanele pe sticla au o vioiciune aparte, spune parintele Nicolae Calugaru. Acesta s-a intors in valea Saschizului dupa iesirea la pensie si s-a apucat de pictat icoane pe sticla. Pe domnitorul Stefan l-a intruchipat ca sfint intr-o icoana, chiar inainte de canonizarea facuta de Biserica Ortodoxa Romana. Icoana a fost sfintita de insusi IPS Teoctist, Patriarhul Romaniei. "Stefan cel Mare a fost numit Sfint indata dupa trecerea Sa din viata paminteasca la Bunul Dumnezeu. Una din icoanele lui, sfintita azi, adusa de la Odorheiu Secuiesc de parintele Calugaru, reprezinta pe slavitul voievod iesit din mormint, strajuit de un credincios de prin partea locului, in straie traditionale, care, cu fata transfigurata de bucurie, se inchina cu evlavie in genunchi. Este foarte pretioasa aceasta imagine a lui Stefan, zugravita dincolo de munti, cu mult inainte de a se fi stabilit proclamarea canonizarii sale", a spus cu acel prilej IPS Teoctist. Maica Domnului, ocrotitoarea romanilor Cel mai adesea insa, in icoanele parintelui Calugaru vezi surprins chipul Maicii Domnului. Imbracata in ie traditionala romaneasca, inspicata si cu flori de cimp, cu parul prins in coada, pe cap avind coronita din flori pe sub aura sfinta, in brate purtind prunc domnesc, imbracat tot in straie romanesti, Madona Romana, ocrotitoarea Gradinii Maicii Domnului, care este Romania, este, dupa cum spun specialistii in iconografie, una dintre cele mai pretioase icoane care poarta semnatura: "de mina Pr. Nicolae Calugaru Rumanu". "Icoana in general, si icoana pe sticla, in special, aduna in ea intreaga credinta trecuta prin sufletul romanului", spune parintele iconar. "O icoana se picteaza in post si rugaciune, si cel care picteaza trebuie sa aiba har divin. Iata de ce, spune parintele, sint pictori mari, recunoscuti, dar care in viata lor n-au reusit sa faca o icoana". "Taranul roman, chiar daca vede o icoana modest realizata artistic, el isi descopera capul in fata sa, isi face cruce si se inchina pentru ca in preajma Il simte pe Dumnezeu". Desi salile de expozitii sint destul de scumpe pentru inchiriat, iar transportul este anevoios, parintele are speranta ca la cele peste 20 de expozitii pe care le-a avut in tara li se vor adauga si altele. Pina atunci, casa-altar a parintelui, pe peretii careia atirna zeci de icoane pe sticla, aflate intr-o expozitie permanenta, asteapta sa fie vazuta de credinciosii care-si fac drum si timp sa poposeasca la Saschiz. DOINA TEGLAS Ambitii si orgolii in jurul unui pacient Unui italian in stare grava nu i s-a facut tomografie pentru ca nu era in coma Echipa medicala condusa de dr. Raed Arafat, care s-a prezentat luni seara la Spitalul Clinic Judetean Sibiu cu un italian ranit, a avut surpriza sa afle ca neurochirurgul Liviu Tanase nu vrea sa-i faca un examen tomografic pacientului. Echipa sefului SMURD de la Tirgu-Mures asigura asistenta medicala pe tot parcursul raliului Carpat Rally Raid Trophy, ranitul fiind un concurent italian de 19 ani, Alberto Botturi, din Verona. "Neurochirurgul a venit si a urlat la pacient si la noi, spunind ca l-am chemat degeaba de acasa. El a spus ca nu este nevoie de un examen tomografic pentru ca pacientul nu era in coma si avea ochii deschisi. A fost o situatie atit de penibila incit echipa italienilor mi-a cerut sa duc ranitul la un alt centru", ne-a declarat seful SMURD Tirgu-Mures, dr. Raed Arafat, care a solicitat imediat o ambulanta de la spitalul din Mures. La ora 23.00, masina l-a luat pe italian si l-a dus la Tirgu-Mures, dupa ce isi pierduse cunostinta timp de 15 minute. "Medicii de la Mures au descoperit, dupa ce au facut examenul tomografic, ca ranitul avea un edem cerebral, un cheag de singe, si ca din aceasta cauza, avea ameteli si facea confuzii", a adaugat dr. Raed Arafat. "Am fost cu totii socati de atitudinea medicului sibian. Toate cartile de medicina din lume prevad ca, in acea situatie, un examen tomografic era absolut necesar", a declarat dr. Raed Arafat. Directorul DSP Sibiu, Emil Bacila, considera ca seful SMURD de la Tirgu-Mures nu l-a respectat pe dr. Liviu Tanase, care lucreaza tot timpul si este solicitat la orice ora. "Din cite am inteles eu, dr. Arafat a vrut neaparat sa faca examinarea tomografica pe loc, iar medicul nostru a considerat ca acest lucru se poate face si dimineata. Atunci, dr. Arafat s-a suparat si l-a trimis la Tirgu-Mures. Daca dr. Liviu Tanase a vorbit urit cu ei voi lua masuri", ne-a declarat, Emil Bacila. Concurentul italian, Alberto Botturi, se afla acum in stare buna si se pare ca va fi externat in curind. FELIX DAMIAN Cladirile revendicate, transformate in scoli si spitale Comisia de punere in aplicare a Legii 10/2001 privind imobilele preluate in mod abuziv de regimul comunist, constituita la nivelul Prefecturii Judetului Alba, a evaluat ieri primele zece cereri de retrocedare, din cele peste 200 primite. Subprefectul Ioan Maier a declarat ca cele mai multe revendicari apartin persoanelor care au detinut imobile in zona localitatilor Alba Iulia, Sebes, Blaj si Aiud. Fostii proprietari sint in general sasi, maghiari sau evrei care au fugit in strainatate in perioada regimului comunist si acum doresc sa preia imobilele care le-au fost nationalizate. O parte din acestea au fost transformate, in ultimii 50 de ani, in scoli, gradinite, spitale, dispensare sau sedii de institutii publice. In acest caz, fostii proprietari sau urmasii acestora vor primi despagubiri banesti din partea statului roman. Cea mai elocventa situatie este cea a unei persoane care locuieste in Israel si care revendica o aripa din cladirea Spitalului de Neuropsihiatrie din Alba Iulia. LUCIAN DOBRATER Proiect de depoluare Inspectoratul de Protectia Mediului va elibera autorizatia de mediu pentru fabrica de medicamente Terapia desi, conform comunicatului de ieri al Directiei Apele Romane, aceasta este in topul poluarii riului Somesul Mic, alaturi de Somes Dej si Combinatul de porci de la Bontida. Fabrica clujeana varsa direct in Somes ape reziduale cu un continut ridicat de amoniu, cianuri si substante organice, din cauza unor tehnologii invechite de fabricatie, dar si deficientelor de la instalatiile de epurare. IPM a decis totusi, dupa cum ne-a declarat inspectorul-adjunct Mihaela Beu, sa acorde autorizatia de mediu la care fabrica si directorul Dorin Toderas rivnesc din 1997, pentru ca a fost prezentat un program de conformare, care prevede rezolvarea poluarii in citiva ani, un program in valoare de mai multe milioane de dolari. MIHAI BACALU Cel mai bun meserias de la Ciclop Service din Capitala este handicapat locomotor Mecanic auto in scaunul cu rotile De 15 ani, Laurentiu Craciun este imobilizat intr-un scaun cu rotile. El a fost ranit intr-un accident de circulatie petrecut la Cimpulung. Leziunile suferite la coloana vertebrala nu i-au mai permis sa-si foloseasca picioarele. Cu toate acestea, nu s-a dat batut: a terminat Facultatea de Transporturi Auto de la Politehnica, s-a angajat si, de la 27 de ani, lucreaza ca inginer auto la service-ul Ciclop de pe bd. Magheru din Bucuresti. Laurentiu a depasit handicapul de care sufera si a ajuns unul dintre cei mai buni ingineri mecanici - acum este seful atelierului de reparatii Volskwagen-Audi. Singura sansa pentru el este o interventie chirurgicala in SUA. A primit deja o parte din banii necesari pentru operatie de la guvern, insa acestia nu acopera toate costurile. Pretul pentru ca Laurentiu sa stea din nou pe picioarele lui: 23.300 de dolari. Laurentiu mai are nevoie de 23.300 de dolari ca sa poata merge din nou De putin timp, Laurentiu a aflat ca pentru el mai exista o speranta: o interventie chirugicala care se face doar in Statele Unite ale Americii. "Singura mea sansa este un implant de embrion de celula nervoasa facut la o clinica care se afla la granita dintre SUA si Mexic. Am trimis toate documentele medicale la aceasta clinica si mi-au trimis raspuns ca problema mea se poate rezolva", ne-a povestit Laurentiu. Ajutat de medicii care l-au tratat la Spitalul Colentina, el a depus un dosar la Ministerul Sanatatii, in care solicita ca banii necesari operatiei sa fie acoperiti din bugetul alocat special pentru astfel de cazuri. Pentru ca este una dintre putinele persoane cu handicap care lucreaza, Laurentiu a primit o parte din banii necesari operatiei de la Guvernul Romaniei: "De la clinica din SUA am primit initial un calcul estimativ al interventiei chirugicale. Acesta varia intre 65.000 si 113.000 de dolari. Prin Hotarirea de Guvern nr. 238/10.05. 2001 am primit suma minima pe care o ceream: 65 de mii de dolari, dar mai am nevoie de 23.300. In factura finala trimisa de clinica din SUA se specifica insa ca trebuie sa achit 88.300 de dolari. Daca acesti bani nu sint trimisi in avans, totul este in zadar, operatia nu se poate realiza". Toate incercarile lui Laurentiu de a convinge autoritatile sa-i acorde si diferenta de bani necesara, 23.000 de dolari, au fost zadarnice. Daca nu stringe pina in luna septembrie acesta suma orice speranta se spulbera, el pierzind si banii oferiti deja de guvern. Cei care il pot ajuta sa merga din nou pot depune bani in doua conturi deschise la Banca Tiriac, Sucursala Doamnei: 452942491030 - in valuta si 400842491000 - in lei. GETA ROMAN Majoritatea minorilor infractori isi petrec adolescenta dupa gratii in Penitenciarul de copii Peste 90 la suta din copiii cu virste cuprinse intre 14 si 18 ani care comit infractiuni ajung in centre de reeducare. Ei ramin aici cel putin pina ating virsta majoratului. Cei care au comis infractiuni grave, crima sau viol, sint transferati, dupa ce implinesc 18 ani, intr-o inchisoare pentru adulti. Cei mai multi dintre infractorii minori se fac insa vinovati de furturi sau tilharii marunte. Problema este ca, dupa ce isi ispasesc pedeapsa, ei se intorc in anturajul pe care il aveau inainte de a ajunge la centrul de reeducare. Si incep din nou sa fure sau sa tilhareasca. De ce se intimpla astfel, am incercat sa aflam mergind chiar la "sursa", la centrul de reeducare din Tichilesti - Tulcea, una dintre cele doua institutii de acest gen existente in tara. Cu doi ani in urma, Vasile Ion (17 ani), Gheorghe Stefan (17 ani) si Robert Danuta (16 ani) au comis o crima. Cei trei s-au imbatat intr-un bar si s-au certat cu un barbat pentru 20.000 de lei - pe care acesta se pare ca ii datora unuia dintre ei - si un clopotel pentru colinde. Barbatul a fost batut cu salbaticie timp de doua ore si jumatate. Apoi, baietii au plecat acasa. "Dimineata inca mai sufla, dar a murit pina sa ajunga Salvarea. Noi am aflat ca l-am omorit abia a doua zi, dupa-amiaza", povesteste Danuta. Nici unul dintre cei trei baieti nu regreta fapta comisa decit pentru ca i-a adus in centrul de reeducare. "Aici e tot timpul harmalaie, sint prea multi minori la un loc. Sint mult mai agresivi si mai rai decit adultii. La puscarie era mai multa liniste", spune Vasile. Exista totusi si un motiv pentru care centrul de reeducare li se pare bun: aici au putut invata o meserie. Lucian Vacariu (18 ani) si Marius Toni Mirza (18 ani) au petrecut citiva ani in centrul de la Tichilesti. Lucian a parasit inchisoarea pentru copii in urma cu citeva zile, iar in august urmeaza sa plece si Toni. Baietii se gindesc cu compasiune la cei mai putin norocosi decit ei: "Era unul aici, "Jilava" ii spuneam noi, luase trei ani pentru ca furase trei pepeni. N-avea familie, n-avea casa. A iesit de aici intr-o vineri. Luni l-au adus inapoi. Furase un lantisor de la gitul unei femei. Nu avusese cum sa traiasca altfel afara". Toni si Lucian vor pleca sa munceasca in afara tarii. Amindoi au rude care lucreaza deja de citiva ani buni in Italia. Cei doi baieti stiu ca nu vor avea probleme din cauza cazierului care va fi "curat" - sint minori, iar pedeapsa nu va fi trecuta in dosar. Reeducarea se opreste la portile inchisorii Directorul centrului de Reducare de la Tichilesti, Coman Sarafolean, spune ca metodele aplicate aici sint eficiente, dar recunoaste ca nu stie ce se intimpla cu acesti copii dupa ce ies din nou in lume. "Metodele de aici sint foarte bune. Dar nu stiu si nici nu ma intereseaza ce se intimpla cu ei o data ce au iesit pe poarta. Atit cit sint aici fac progrese. Multi intra analfabeti si ies cu o scoala si cu o meserie. Unii se schimba chiar si fizic in bine. Dar sigur ca mediul penitenciar este nociv", spune Coman Sarafolean. La rindul sau, magistratul Gabriel Staici, directorul centrului de reeducare, ne-a declarat: "Noi ii preluam atunci cind nici familia, nici societatea nu sint in masura sa-i reeduce. Inainte, procesele astea se tineau in scoli, iar profesorii ii supravegheau indeaproape. Acum, cind ei pleaca de aici, nimeni nu-i urmareste, nimeni nu stie ce se intimpla cu ei, unde dorm, unde lucreaza. Sint multi care nu vor sa mai plece de aici pentru ca nu au unde sa se duca. N-au familie, n-au casa... Unde sa mearga? Le dam un certificat de meserie si atit". Profesorul Laurentiu Anghene, de la centrul de reeducare din Tichilesti, a petrecut o luna in Statele Unite studiind probleme legate de educatie. "M-am intors cu un entuziasm debordant. E si normal, dupa ce vezi ce se intimpla acolo. Dar la noi mentalitatea e cu totul alta. Acolo, comunitatea are un rol foarte important in educarea si reeducarea copilului. La ei, un copil cu tulburari de comportament are dosar inca de la 3-5 ani. Si e urmarit pina cind un specialist spune ca e in regula. Copilul provenit dintr-un centru similar cu al nostru continua procesul de reeducare cind iese. Chiar devine o prioritate. Ei stiu ca, altfel, cheltuielile ar fi mult mai mari. Au 30-40 de copii in institutii si li se pare ca sint multi". In Romania insa cei mai multi dintre ei ajung infractori de profesie. Cu alte cuvinte, reeducarea se opreste la portile inchisorii. LAURA LICA [47][pl.dll?rid=expresro] 