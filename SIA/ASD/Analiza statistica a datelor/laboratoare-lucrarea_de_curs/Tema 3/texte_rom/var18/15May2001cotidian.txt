 Soacra ucisa de nora, din gelozie Parchetul de pe linga Tribunalul Iasi a trimis-o in judecata pe Elena Danceanu (47 de ani) din Dumesti-Iasi, acuzata ca si-a ucis soacra, pe Profira Danceanu (87 de ani). Intre cele doua femei exista de mai multa vreme o relatie tensionata, care a culminat iarna trecuta cind nora, banuind ca barbatul o insala cu mama lui, a lovit-o pe batrina, de citeva ori, cu o sacosa, numind-o "curva". La cinci zile de la acest scandal, Profira Danceanu a decedat. Procurorii criminalisti au constatat ca Elena Danceanu este responsabila de moartea batrinei, insa nu au reusit nici pina acum sa stabileasca continutul sacosei. Daca va fi gasita vinovata, femeia risca o pedeapsa cuprinsa intre 10 si 20 de ani inchisoare. ( C.D. ) Internet Fotograful tarului a ajuns in imperiul Internetului Biblioteca Congresului SUA este o sursa importanta de informatie interesanta. Partea dedicata expozitiilor ascunde multe surprize. De curind, poate fi vizitata on-line o expozitie foto iesita din comun. Aceasta cuprinde imagini color din Imperiul Rus, realizate de fotograful oficial al tarului. Evident, la inceputul secolului trecut, fotografia color era pentru multi doar un vis. Majoritatea incercarilor presupuneau pictarea "de mina" a placilor fotografice. Si totusi, in jurul anului 1910, fotograful rus Prokudin-Gorski realiza poze color de inalta rezolutie. Tehnica lui consta in fotografierea unei scene cu trei aparate diferite: primul dotat cu un filtru rosu, al doilea - cu filtru albastru, iar ultimul - cu un filtru verde. Prokudin facea fotografiile pe negative din sticla, pe care apoi le suprapunea. Rezultatul era o imagine de o calitate exceptionala, in culori naturale. Prokudin crea spectacole populare, cu proiectii pe pinza ale imaginilor. A realizat si citeva albume. Imaginile sint tulburatoare. Desi pozele arata ca facute ieri, lumea pe care o reprezinta pare coborita din povesti: palate, printi, razboinici, tarani in haine stranii. Data fiind intinderea Imperiului, cele trei obiective ale fotografului au surprins personaje extrem de diverse: basarabeni pazind turme de oi, negustori evrei cu cobilita, asiatici cu sabii amenintatoare. Imagini realizate cu tehnologia de virf de la inceputul secolului trecut ajung la noi, dupa o suta de ani, instantaneu. Expozitia completa poate fi vazute pina pe 11 august 2001 la Washington. Sau, permanent si gratuit, pe web, la adresa LOC.gov/Exhibits/Empire. Motoare japoneze din hirtie Un exemplu de miniaturizare japoneza: motociclete construite din doar citeva coli de hirtie. Pe site-ul Yamaha-motors.co.jp/Eng/PaperCraft se gasesc citeva superbe pagini dedicate artei. Mai exact, traditionalei arte japoneze numite origami - arta de a face barcute din hirtie. Va mira cuvintul arta? In Japonia, origami este considerata chiar o stiinta. Realizarea de figurine din hirtie impaturita este o activitate utilizata in educatia copiilor, in terapia afectiunilor psihice sau, pur si simplu, pentru relaxare. Pagina de Internet a firmei Yamaha va arata cum sa realizati multe modele origami. Incredibil de simplu: deschideti cu programul gratuit Acrobat Reader (Adobe.com) citeva pagini in format PDF, pe care apoi le trageti la imprimanta (color, pentru efect maxim). Yamaha ofera instructiuni de impaturire detaliate. Cum se intimpla de obicei pe web, un link ne-a aratat o intreaga lume, despre care nici nu banuiam ca exista. Pe site-urile specializate Origami.com si PaperFolding.com veti vedea operele unor maestri in domeniu si puteti copia schemele dupa care au fost facute. Site-uri romanesti decente Ati remarcat, probabil, cit de putine sint site-urile romanesti prezentate in ziare. Motivul: putine productii romanesti de pe web se ridica la standardele cu care ne-au obisnuit cei "de peste hotare". La editia din acest an a tirgului CERF au fost prezente firmele din spatele unor site-uri romanesti decente. Iar citeva au lansat in aceasta perioada site-uri noi. - Eva.ro este o revista on-line dedicata femeilor. Principalele teme: familie, cariera, sanatate, divertisment, frumusete. Pe linga articole furnizate de redactiile revistelor de profil, Eva.ro este frecvent actualizat cu materiale realizate exclusiv pentru web. Site-ul Eva.ro este o productie a celor care intretin Bumerang.ro. - Med-info.ro contine stiri medicale, informatii usor de "digerat" si un mic dictionar cu termeni de specialitate. Foarte utile ni s-au parut datele despre spitale si cabinete medicale. - Masini.ro organizeaza o piata auto pe Internet. Cei interesati pot verifica ultimele preturi si pot intra in legatura cu cei care vor sa cumpere sau sa vinda autoturisme sau piese. -ITclimber.com faciliteaza obtinerea on-line a unei slujbe. Spre deosebire de BestJobs.ro, al carui "copil" este, ITclimber.com se ocupa exclusiv de "marfa" cu cea mai mare cautare azi: specialistii in informatica. Ministerul Tehnologiei Informatiei sperie lumea cu virusii Ieri dimineata, putatorul de cuvint al Ministerului Comunicatiilor si Tehnologiei Informatiei a trimis presei un e-mail prin care anunta aparitia unui virus informatic distrugator. Virusul s-ar propaga printr-un mesaj de posta electronica, iar simpla deschidere a acestuia ar urma sa faca ravagii. Citam: "Va va distruge memoria, hardul, placa de sunet, boxele, va va infecta mouse-ul si tastatura. Daca veti deschide mesajul cu titlul "Win a holiday", veti pierde toate datele de pe computer". Ne revine sarcina de a linisti cititorii. Ministerul Tehnologiei Informatiei a cazut victima unei glume proaste. Cauza: tocmai necunoasterea "tehnologiilor informatice". Un virus nu poate fi "luat" prin simpla deschidere a unui mesaj de posta electronica, ci doar prin rularea programelor infectate care ar putea fi atasate. In plus, virusii nu pot distruge componentele fizice ale computerelor. Pina si efectul provocat de virusul CIH, care incerca stergerea datelor din memoria nonvolatila a computerului, este reversibil. Englezii numesc acest gen de gluma "hoax". Este destul de raspindita pe Internet. Efectul urmarit consta in propagarea anuntului panicard pina la proportiile unei avalanse. Celor interesati sa afle adevarul despre virusii calculatoarelor le recomandam o vizita pe cuprinzatorul site VMyths.com. Windows se da pe cartela In viitor, Microsoft nu va mai vinde programe firmelor, ci le va inchiria pe perioade de cite trei ani. La expirarea termenului, programele respective vor inceta sa functioneze, fiind necesara o deblocare contra cost. Trei ani inseamna mult in lumea IT. Microsoft afirma ca pretul "abonamentului" se va micsora in functie de numarul actualizarilor comandate de client. Literele cad la pace cu cifrele Time Warner a dat in folosinta recent serviciul iPublish.com: debutantii isi pot publica portiuni din opera pe Internet, iar cei care se remarca din multime isi vad cartea produsa gratuit, renuntind la niste procente din incasari. E un tirg reciproc avantajos: debutantii isi fac un nume, companiile fac bani, iar gloria artistica se imparte in mod aproape echitabil. Treptat, pe linga "industria distractiilor", pe Internet isi face loc si asa-numita "industrie a artei". Reclama la scara larga Un furnizor de servicii Internet din Romania lansase recent trei site-uri web pentru a-si sustine o campanie publicitara. In SUA, campania pentru noul film A.I. (Inteligenta Artificiala), regizat de Steven Spielberg, se foloseste de nu mai putin de 700 de site-uri unice, lansate in mare secret. Proiectul acestei campanii ii apartine regizorului Stanley Kubrick, obisnuit cu investitii publicitare masive. Pasarea Colibri a zburat in Germania Cei patru pasaroi de la Pasarea Colibri, Mircea Baniciu, Mircea Vintila, Vlady Cnejevici si Radu Gheorghe, si-au inceput turneul in Germania pe 9 mai, sustinind un spectacol in orasul Manheim. In ziua in care trebuiau sa-si obtina vizele de la Ambasada Germaniei, se anuntase ca in incinta se afla o bomba, pe cale sa explodeze. Astfel, "pasarelele" si-au pierdut toata ziulica la ambasada pina si-au recuperat pasapoartele vizate. Revenind la turneu, acesta se va incheia pe 20 mai, cu un superconcert la Berlin. Apoi, Pasarea Colibri va pleca in mult-anuntatul turneu in Statele Unite. ANCA NICOLEANU La filmarile pentru videoclipul "Ultimul sarut", Lui Pepe i s-au furat balotii de paie Noul videoclip al lui Pepe la piesa "Ultimul sarut" are toate ingredientele pentru a face din starul latino un "desperado" autohton: cu o iguana verde pe-o sina de tren, cu o bruneta voluptuoasa dansind latino, cu un Pepe si trupa sa imbracati in accesorii mexicane si azvirliti intr-o gramada de paie, videoclipul l-a obligat pe solist sa-si reverse magnetismul din mersul trenului. O intreaga garnitura de tren a fost inchiriata la Gara Catelu pentru a-i oferi spatiu suficient lui Pepe "cel Fierbinte". Cu paiele au fost ceva probleme. Balotii au fost subtilizati de un satean si a fost nevoie de interventia politiei pentru recuperarea lor. Puiul de iguana inchiriat cu 100 de dolari pentru filmari s-a dovedit cel mai supus actor. Singurul care a facut fite a fost soarele, vinat de intreaga echipa de la Casa Carter Production aproape o jumatate de zi. Piesa "Ultimul sarut" se gaseste pe maxisingle-ul "Pepe" ce urmeaza a fi lansat pe 25 mai. Duminica trecuta, Pepe a participat la o campanie organizata de Europa FM pentru prevenirea fumatului juvenil. (C.P.) Directorul Administratiei pentru Supravegherea Animalelor, Razvan Tiru, avertizeaza: In Bucuresti, turbarea n-ar putea fi controlata La 100 km de Capitala exista 26 de focare de rabie In toate judetele limitrofe Capitalei a fost declarata epidemie de rabie, fiind depistate 40 de animale bolnave de turbare. Potrivit unui raport al Agentiei Nationale Sanitar-Veterinare (ANSV), la o distanta fata de Bucuresti cuprinsa intre 30 si 100 de kilometri exista 26 de focare de rabie, depistate in judetele Ilfov, Calarasi, Dimbovita, Ialomita, Giurgiu si Prahova. In Bucuresti nu a fost declarata stare de carantina, factorii responsabili din Ministerul Agriculturii informindu-l pe primarul general ca, deocamdata, nu se impun masuri exceptionale. "Dat fiind ca unele comune in care s-au depistat cazuri de turbare se afla foarte aproape de Bucuresti, pasivitatea Agentiei Sanitar Veterinare ma face sa am semne de intrebare, dar ei sint specialistii si ei trebuie sa decida. Daca as institui masuri exceptionale, in ciuda directivelor factorilor abilitati, ar insemna un abuz de lege", a declarat ieri Traian Basescu. Pe de alta parte, Traian Enache, directorul Directiei Politiei Sanitar-Veterinare din cadrul Ministerului Agriculturii, sustine ca in Bucuresti nu a fost depistat nici un caz de rabie si ca starea de carantina nu poate fi instituita decit in momentul diagnosticarii bolii: "Numai daca s-ar inregistra un caz de rabie s-ar putea declara carantina, conform Legii sanitar-veterinare. Nu exista nici un pericol ca animalele bolnave din jurul Capitalei sa ajunga in Bucuresti, pentru ca s-au luat deja masurile prevazute de lege". Razvan Tiru, directorul Administratiei pentru Supravegherea Animalelor, sustine ca, in cazul in care epidemia ar ajunge in Capitala, ea nu va putea fi controlata: "Populatia canina din Capitala nu poate fi controlata, iar vaccinul antirabic ar ajunge doar sapte zile. In cazul instituirii carantinei, trebuie interzis tranzitul de animale vii, trebuie suspendate adoptiile spre Cervenia si distrus orice vector aflat pe o raza de 30-95 de kilometri. Oricum, aceasta boala ar putea fi controlata foarte greu si speram ca, daca se va instala, nu vom ajunge in situatia de a scoate armata pe strazi pentru a omori ciini". MONA STOICA NICOLETA BURTAN Vulpile turbate, la vaccinat Directia Sanitar-Veterinara Mures va demara, incepind de astazi, o actiune ampla de vaccinare a vulpilor. Locuitorii din zonele rurale din judetul Mures sint atentionati ca prin paduri vor fi amplasate momeli care contin virusul rabic si sint rugati ca, in cazul in care le ating, sa se dezinfecteze si sa nu isi duca mina la ochi sau la gura. DSV a pregatit pentru cele aproximativ 600 de vulpi din padurile muresene peste 700 de vaccinuri antirabice, ei sperind ca pina la sfirsitul lunii sa fie vaccinate mai mult de jumatate din animale. De asemenea, Asociatia Judeteana a Pescarilor si Vinatorilor solicita celor care participa la vinatori organizate sa predea capul animalelor impuscate pentru analiza, astfel putindu-se stabilii viteza de raspindire a molimii si zona in care aceasta face ravagii. DRAGOS BARDOSI Maidanezii vor fi exterminati Ciinii vagabonzi si toate carnivorele suspecte de turbare vor fi ucise, in urmatoarele zile, in 27 de localitati din judetul Prahova. Intre acestea se afla si municipiul Ploiesti. Ciinii si pisicile suspecte de turbare vor fi ucise si ingropate, dupa ce s-au prelevat probe pentru examenul de laborator. Potrivit unui comunicat emis de DSV Prahova, doar ciinii "strict necesari" fiind mentinuti in zonele afectate de cazurile de rabie. In perimetrul focarelor de la Albesti si Valea Calugareasca, ciinii si pisicile vor fi ucise chiar daca au fost vaccinate antirabic. Scapa doar ciinii MApN, MI si cei de vinatoare De moarte vor scapa doar ciinii MApN, MI sau ciinii de vinatoare care au fost vaccinati in ultimele 12 luni. Animalele domestice care prezinta urme de muscaturi, indiferent daca au fost sau nu vaccinate antirabic, vor fi taiate in cel mult sase zile de la data muscate, iar capul, coloana vertebrala si locul unde a fost muscat animalul vor fi ingropate. Nici un proprietar de ciini nu are voie, in aceasta perioada, sa patrunda in locuri publice cu animalul, iar vinatoarea cu ciini si gonaci este complet interzis. Directorul AJVPS-Prahova, Valeriu Bolgiu, a declarat, ca impuscarea ciinilor va costa citeva zeci de milioane de lei. Reprezentantii Serviciului de Protectie a Animalelor din Primaria Ploiesti nu vor lua nici o masura impotriva ciinilor si a pisicilor pina cind DSV Prahova nu va explica diferentele dintre un animal bolnav si unul sanatos. VIOLETA STOICA La un an de la izbucnirea scandalului, FNI-stii au reluat protestele: "Senatori si deputati, dati-ne banii furati!" Aproximativ 2.000 de investitori FNI au comemorat ieri un an de la caderea Fondului, protestind pe strazile Capitalei. In jurul orei 11.00, investitorii, veniti din toata tara, inarmati cu pancarte si talangi, s-au strins in Piata Victoriei pentru a cere, inca o data, returnarea banilor. "A trecut un an, exista si o hotarire a Parlamentului de anul trecut, si o sentinta definitiva si irevocabila a Curtii Supreme, dar noi tot nu ne-am recuperat banii. Mitingul de azi este un nou semnal de alarma", a declarat Ovidiu Mazilescu, presedintele Asociatiei Nationale a Investitorilor FNI. Venit printre protestatari, Vadim le-a spus: "Daca eram eu la putere, in 24 de ore aveati banii inapoi" Desi protestatarii aveau aprobare doar pentru 15 minute de stationare in fata sediului guvernului, ei au parasit Piata Victoriei abia dupa o ora. Pe drum, acestia au scandat lozinci anti-guvernamentale: "Jos mafia", "Veniti cu toti sa scapam de hoti", "Vrem banii inapoi", "PDSR nu e de incredere" si chiar "Jos Iliescu" sau "Demisia". Ei s-au oprit si in fata Hotelului Bucuresti, unde au strigat "Senatori si deputati, dati-ne banii furati". Putin dupa ora 13.00, pagubitii FNI au ajuns in Piata Senatului. Aici, ei au incercat de mai multe ori sa strapunga cordonul fortelor de ordine. O femeie, vazind ca un jandarm i-a taiat calea, s-a descaltat si a inceput sa-l loveasca pe acesta cu pantoful. Dar momentul firbinte al protestului a fost marcat de aparitia, in mijlocul investitorilor, a senatorului PRM Corneliu Vadim Tudor. Acesta i-a asigurat ca nu a venit in campanie electorala, ci pentru a le sustine cauza. "Daca eram eu la putere, in 24 de ore aveati banii inapoi. Dar va promit ca nu vom incheia sesiunea asta parlamentara pina nu se rezolva problema voastra", le-a spus Vadim protestatarilor, anuntindu-i ca il va suna atit pe premierul Nastase, cit si pe presedintele Romaniei, Ion Iliescu, pentru a le cere sa se implice in mod direct in clarificarea situatiei pagubitilor FNI. Manifestantii au raspuns cu lozinci anti-prezidentiale: "Jos Iliescu", "Vadim presedinte", "Alegeri anticipate". La ora inchiderii editiei, manifestantii se aflau inca in fata Senatului, chiar daca protestul era autorizat pina la ora 15.00. IULIANA ANGHEL In vizita la Senat Manifestantii FNI au "trecut" ieri si pe la presedintele Senatului, Nicolae Vacaroiu. Pagubitii i-au cerut lui Vacaroiu sa semneze un protocol prin care sa le garanteze ca, in doua saptamini, CEC va incepe returnarea sumelor depuse. Vacaroiu a refuzat semnarea protocolului. "Le-am promis doar ca voi purta astazi (n.r. - ieri) o discutie cu ministrul justitiei pentru a nu se mai provoca decalari in judecarea cauzei. Miine (astazi) voi discuta si cu primul-ministru Adrian Nastase, si il voi informa si pe presedintele Ion Iliescu," a declarat Nicolae Vacaroiu. De altfel, el i-a avertizat pe reprezentantii deponentilor FNI ca sumele depuse nu pot fi recuperate de la buget pentru ca s-ar ajunge la depasirea deficitului bugetar. MIHAELA CONSTANTINESCU A trecut un an! Dormi linistit! La FNI inca se lucreaza pentru tine! Ieri s-a implinit exact un an de la inceperea scandalului generat de Fondul National de Investitii (FNI), una dintre cele mai mari escrocherii postdecembriste din Romania. Constituit in 17 august 1995 ca fond deschis de investitii administrat de SOV Invest, FNI si-a orientat, de la inceput, activitatea catre actiuni necotate, riscante. Speculind abil dorinta oamenilor de a obtine cistiguri mari intr-un termen scurt, precum si lipsa unei supravegheri adecvate din partea institutiilor abilitate, FNI a afisat constant cresteri foarte mari in decursul celor patru ani si noua luni de existenta. Atragerea in joc a unor institutii cu renume (CEC, Banca Agricola) a sporit increderea romanilor in acest altfel de Caritas. Chiar inainte de colaps, SOV Invest raporta ca FNI detine 76a din piata investitorilor (301.331 persoane) si 78a din banii plasati in fonduri mutuale (activ net declarat 3.412,516 miliarde lei). Ulterior insa, cind a devenit clar ca ceva putred la FNI, lumea a dat fuga sa-si retraga banii. Era insa prea tirziu. Platile preferentiale, de ordinul miliardelor de lei, facute catre anumite persoane importante - cooptate in acest mecanism pentru a le fi cumparata tacerea - golisera pusculita FNI. La momentul caderii, in conturile FNI aproape ca nu mai era nici un ban, in ciuda raportarilor care, pe hirtie, ca ar exista mii de miliarde de lei. Ce a urmat stie toata lumea: mitinguri ale investitorilor pagubiti, arestarea unui lot de 14 persoane implicate in aceasta escrocherie urmata de tot atitea eliberari, anchete penale, procese, constituirea de comisii, comitete si comitii. Insa toate incercarile de a descoperi persoanele vinovate, de a cuantifica exact marimea escrocheriei si de a gasi resursele necesare pentru despagubirea investitorilor au esuat lamentabil. Nici macar localizarea Mariei Vlas - considerata capul afacerii - nu a fost posibila, chiar daca a trecut un an de la fuga ei din Romania. O ancheta preliminara stabilea ca FNI a eliberat 313.898 carnete de investitor, echivalente unor depuneri de 7.600 miliarde lei, la care s-au adaugat cresteri de 6.200 miliarde lei. Deci un total de 13.800 miliarde lei. Insa la data sistarii platilor, in, mai a anului trecut, in scriptele fondului exista o gaura evaluata la 8.082 miliarde lei, suma care a disparut, nefiind regasita faptic in bani sau actiuni. Pina acum, singurul lucru cert este sentinta Curtii Supreme de Justitie, care a decis ca despagubirea investitorilor FNI sa fie facuta de CEC - institutie care incheiase cu SOV Invest un contract de cautiune-fidejusiune ce garanta integral depunerile la FNI. Insa nici dupa aceasta decizie investitorii nu pot fi despagubiti deoarece Curtea Suprema de Justitie nu obliga CEC sa plateasca, fiindca nu se avanseaza nici o suma care sa fie rambursata. Asa ca vor mai fi necesare alte sentinte, in alte procese, aflate pe rolul altor instante de judecata, de alte termene si de alte expertize si contraexpertize care sa stabileasca exact cuantumul despagubirilor. Totodata, va fi nevoie de stabilirea persoanelor care se fac vinovate de aceasta escrocherie, dar si de identificarea celor care au reusit sa retraga sume importante de bani in momentul in care platile FNI erau sistate. Pina atunci insa va mai trece o lunga perioada. Iar in tot acest timp, eminentele cenusii si persoanele fizice sau juridice (n.r. - vezi CENTROCOOP - actionar care detinea 51a din SOV Invest) in pusculita carora s-au scurs peste 8.000 de miliarde de lei pot dormi linistite, deoarece nu au fost nominalizate niciodata in vreo ancheta. Cel putin pina acum. OVIDIU ZARA Bataile repetate primite de la sot i-au luat mintile Elenei Chiru Orgii sexuale sub ochii fiicei de sapte ani O fetita de numai sapte ani le-a povestit educatoarelor de la gradinita din Amara ca mama ei aduce diversi barbati acasa. Ea a relatat amanunte care le-au socat pe educatoare. Constantin Stoenescu, secretarul Consiliului Judetean, a demarat imediat o ancheta, care a stabilit ca, intr-adevar, faptele semnalate aveau, in mare parte, suport real. "Era mai tot timpul cu mintile ratacite" Viata Elenei Chiru a decurs normal pina in anul 1994, cind l-a intilnit pe Ion Visan cu care s-a casatorit la scurt timp. S-au mutat in comuna lui natala - Traianu, unde Elena a nascut-o pe micuta Marina-Daniela Visan. Dupa nasterea fetitei, Ion Visan a devenit, insa, din ce in ce mai violent. In luna noiembrie 2000, dupa ce Ion a batut-o zi si o noapte, Elena a fugit la mama ei, in comuna Amara, judetul Ialomita. Bataile repetate si desele lovituri in cap pe care le primise de la sotul ei au transformat-o pe Elena intr-un om bolnav. Mama Elenei, Stoica Chiru, ne-a povestit ca aceasta pierdea din ce in ce mai des contactul cu realitatea. "Era mai tot timpul cu mintile ratacite. Daca as avea bani, poate as reusi sa o salvez. As interna-o la Spitalul nr. 9 sau in alta parte si poate s-ar face bine. Daca puteti, va rog sa- mi salvati fetita!" Daniela: "Mama s-a bagat cu ai lu' Bulgaru sub plapuma" Dupa ce am vorbit cu mama ei, am intrat in vorba si cu Lenuta Chiru, cumnata si vecina. Aceasta ne-a declarat: "A inceput sa bea tot mai mult, iar lucrul cel mai grav este ca atunci cind era beata, invita barbati la ea acasa, uneori chiar si necunoscuti. Veneau citeodata cite trei-patru barbati intr-o singura noapte. In ultimul timp se invatase sa ia si fetita cu ea cind pleca aiurea de-acasa. Odata a lipsit doua zile. Alta data, cind a luat-o pe Daniela cu ea in sat, fetita a venit singura acasa, dupa citeva ore, plingind in hohote. Dar nu a vrut sa spuna de ce plinge". Elena are, in afara de casa, o bucatarie de vara unde dormea inainte cu fetita. Dar fetita nu a mai vrut sa mai doarma cu maica-sa si chiar ne-a zis: "Nu mai dorm cu mama. Ea sa stea cu barbatii ei ! Veneau mereu la noi mai multi barbati din sat. Veneau si la 12.00 noaptea si la 1.00É Mama se ducea cu ei in cealalta casa si se dezbracau. I-am vazut de multe ori. I-am vazut si eu si bunica. Am stat odata o ora si m-am uitat la ei. Odata au venit trei barbati, ai lu' Bulgaru' si mama s-a bagat cu ei sub plapuma. Si a venit si unu', Tauru' dar pe ala nu l-a mai bagat in casa. L-a gonit si i-a spus sa nu mai vina la ea", spune Daniela. Educatoarea Danielei, de la gradinita din Amara, ne-a spus ca situatia familiei Visan s-a inrautatit din toamna trecuta, de cind tatal Danielei le-a batut atit pe ea cit si pe mama ei si le-a alungat de-acasa ca sa-si ia alta femeie: "Este pacat, pentru ca Elena Chiru si-a dorit intotdeauna sa aiba o familie si a facut multe eforturi. Dar n-a avut noroc". Sora Elenei, Mariana, ne-a spus ca in ultimul timp a avut probleme cu aceasta deoarece ii sechestrase baiatul in virsta de doar 14 ani. "Imi luase baiatul si-l inchisese in casa. Si de atunci nu ma mai inteleg cu el. Am fost cu el si la politie, dar tot nu a vrut sa spuna de ce statea la sora-mea. Cum il luam de acolo, cum fugea iar la ea. M-am gindit ca il invata la tot felul de prostii". Internata la Spitalul de Boli Nervoase Contactat de noi, primarul localitatii Amara, Victor Moraru, ne-a declarat: "Am incercat sa-i gasim fetitei un adapost temporar la rude, dar acestea nu au posibilitatea sa mai intretina inca un copil. Intre timp am reusit sa o internam pe Elena Chiru la Spitalul de Boli Nervoase Sapunari si, deoarece fetita este foarte atasata de bunica, speram ca aceasta, ajutata de noi, sa poata avea grija de fetita. Urmeaza ca dupa externarea Elenei Chiru sa vedem ce masuri se pot lua in continuare". Secretarul Consiliului Judetean Ialomita, Constantin Stoenescu, a declarat pentru "Evenimentul zilei": "Imediat ce am primit sesizarea din partea educatoarelor de la gradinita din Amara am demarat o ancheta si am hotarit mentinerea plasamentului la bunica, apreciind ca este cea mai buna solutie avind in vedere legatura afectiva a fetitei cu rudele si, mai ales, cu bunica ei. Elena Chiru a fost internata la Spitalul de Boli Nervoase Sapunari. In urma cu doar 1 saptamina reusise sa fuga de acolo, dar, o data ajunsa in Amara, ea a fost prinsa si dusa din nou la spital". ALIN RADU Virgil Martinas, romanul ucis in Fisia Gaza, inmormintat in satul natal Duminica noaptea, la ora 3.00, corpul neinsufletit al lui Virgil Martinas, unul dintre cei doi muncitori romani ucisi intr-un atentat cu bomba in Fisia Gaza, a ajuns in satul natal. Sicriul a fost adus pina in Bucuresti, la Aeroportul Baneasa, cu un avion militar romanesc, si a fost insotit de Cristina Martinas si Lucica Imbrea, sotia, respectiv sora lui Virgil. Autoritatile israeliene cerusera ca femeile sa fie de fata, in vederea identificarii trupului celui decedat si pentru a urgenta intocmirea documentelor. Sicriul a fost transportat de la Bucuresti cu o autospeciala inchiriata de familie. Din cauza orei tirzii, la sosirea in sat, cele doua femei si sicriul cu corpul neinsufletit al lui Martinas au fost intimpinati doar de rudele apropiate. Tot din partea rudelor a venit si sprijinul pentru pregatirile de inmormintare. Inmormintarea are loc astazi, la ora 9.30, in cimitirul din satul Pildesti. MIRCEA FURDU General grec, mort pe Valea Oltului Un general grec Alexandros Xiros (54 de ani) care, potrivit primelor informatii, detinea functia de comandant al Academiei Fortelor Terestre din armata Greciei si-a pierdut viata ieri dupa-amiaza intr-un grav accident rutier care a avut loc in judetul Vilcea. Generalul urma sa se intilneasca cu conducerea Academiei Trupelor de Uscat din Sibiu. Din delegatia greceasca mai facea parte si un capitan, Steliano Ververachis, care se afla in prezent in stare grava la Spitalul Judetean Sibiu. In jurul orei 15.00, un autoturism Toyota, care venea din directia Sibiu, s-a angajat in depasirea unei coloane de masini in localitatea Ciineni, judetul Vilcea. Masina s-a izbit cu putere de autovehiculul cu care se deplasa delegatia greceasca. Soferul Toyotei a murit pe loc. Ofiterii greci ocupau locurile din spate ale Daciei cu numarul A-1304, pusa la dispozitie de MApN. La volan se afla un sofer roman si alaturi, pe scaunul din dreapta, un capitan roman pe post de translator. Amindoi si-au pierdut viata pe loc, in urma impactului. Politistii sibieni au pus la dispozitie un autoturism cu girofar pentru a face loc pe sosea echipei SMURD si in speranta ca autovehiculul va ajunge in timp la spital. Generalul a fost imbarcat in masina Salvarii, unde a primit primele ingrijiri medicale. La nici 20 de km de Sibiu insa, generalul Alexandros Xiros a decedat. Corpul sau a fost depus la Morga Spitalului Judetean, iar pentru autopsie, medicii sibieni asteapta aprobarea Ministerului Apararii. In ceea ce-l priveste pe capitanul grec Steliano Ververachis, acesta se afla internat la Reanimarea Spitalului Judetean Sibiu, unde i se acorda ingrijiri medicale. MARA SIMION 85 la suta din elevi consuma alcool Ultimul raport al European School Survey Project on Alcohol and Other Drugs (ESPAD), realizat pe un esantion reprezentativ de elevi din Romania, evidentiaza date uluitoare cu privire la consumul de tutun, alcool si droguri in rindul acestora. Astfel, 86 la suta dintre elevii de 16 ani au consumat bauturi alcoolice, 43 la suta au experimentat starea de ebrietate si 57 la suta au fumat. In ceea ce priveste situatia drogurilor, studiul releva ca aproximativ 10 la suta dintre elevi au utilizat, pina la 16 ani, cel putin un drog ilegal, cel mai utilizat fiind heroina sub forma de tigari. "Cel mai adesea, bauturile alcoolice sint consumate de elevi in casa proprie (in 68 la suta din cazuri) sau la altcineva acasa (in 13,5 la suta din cazuri)", a spus directorul Institutului de Management al Serviciilor de Sanatate (IMSS), dr. Bogdan Martian. Ingrijorator este faptul ca trei la suta dintre elevi ajung la starea de ebrietate abia dupa consumul a cel putin noua pahare de bautura, iar aproximativ o treime din cei intervievati au declarat ca vad in consumul de alcool o cale de a deveni mai sociabili, mai prietenosi. "Aproape jumatate dintre elevi au declarat ca, in urma consumului de alcool, fac fapte pe care le regreta ulterior, 40 la suta au spus ca au avut probleme cu politia, opt la suta au avut probleme de natura juridica (batai, victime ale tilhariilor etc.), iar 3,4 la suta au intretinut raporturi sexuale neprotejate sau pe care le-au regretat a doua zi", a precizat dr. Silvia Florescu, cea care a prezentat rezultatele Raportului National ESPAD Romania. Desi studiul arata ca 89-92 la suta dintre elevii intervievati dezaproba consumul de droguri, 10 la suta dintre subiecti au utilizat vreun drog ilegal, 5,3 la suta au consumat tranchilizante fara prescriptie medicala si patru la suta au consumat alcool in combinatie cu pilule. Cei mai multi utilizatori de droguri dintre elevi sint baieti, dar fetele ii "intrec" pe acestia la consumul de cocaina. Socant este ca exista parinti care isi indeamna copiii la consumul de droguri. Studiul ESPAD arata ca una din o suta de fete in virsta de 16 ani a consumat prima data un drog din mina parintilor. La acest capitol, baietii au preferat consumul de droguri, pentru prima data, in cercul de prieteni care, in special, aveau virste mai mari. Primele droguri utilizate de elevi sint transchilizantele, sedativele, marijuana sau hasisul, iar motivele pentru care tinerii "le incearca" sint curiozitatea, dorinta de a uita de probleme sau aceea de a se simti "super". De-a dreptul uluitor este faptul ca locurile de unde elevii pot cumpara usor marijuana sau hasis sint discotecile, barurile si scoala. Dr. Silvia Florescu a precizat ca numarul elevilor care consuma droguri sau bauturi alcoolice este mai mare decit cel al studentilor. TATIANA DABIJA Pe scurt Un plop s-a prabusit peste patru jucatori de table Vasile Acatrinei (40 de ani), din Iasi, statea ieri impreuna cu trei prieteni la umbra unui plop din apropierea Pietei Voievozilor si jucau table. La un moment dat, un piriit groaznic le-a atras atentia. Copacul se prabusea exact peste locul in care stateau. Doi dintre barbati, care chibitau in picioare, au fugit, si intr-o fractiune de secunda a disparut si partenerul lui Vasile. Acesta din urma a reusit cu greu sa se salveze de sub crengile plopului care putea sa-i omoare pe toti. ( C.D. ) Trei copii, morti intr-un accident rutier Alexandru Lacatus (36 de ani), din localitatea bistriteana Reteag, se intorcea acasa duminica la miezul noptii, pe DN 17C, la volanul unui Volkswagen Passat. In masina se mai aflau sotia, Georgeta (33 de ani) si cei trei copii ai lor. Din cauza vitezei excesive, a neatentiei si a dorintei de a ajunge la destinatie cat mai repede, soferul a pierdut controlul volanului si masina s-a izbit de un pod din beton, intre localitatile Vriu si Reteag. In urma impactului, sotia si copiii, Georgiana (7 ani), Gheorghe (5 ani) si Vladut (2 ani) au murit pe loc, iar soferul a fost internat in spital cu grave leziuni. ( F.D. ) Cancerul rapune anual 40.000 de romani In Romania mor anual 38.000 de persoane din cauza cancerului, ceea ce reprezinta 13-14 la suta din totalul deceselor, ne-a declarat Florina Voicu, presedintele Asociatiei Bolnavilor de Cancer. "In tara noastra, numarul de cazuri noi de cancer este de aproximativ 45.000 anual, iar in ultimii ani s-a observat o crestere a incidentei cancerului la copii si la grupa de virsta 40-60 de ani", a mai spus Florina Voicu. ( T.D. ) Destituiri la IPJ Suceava Seria schimbarilor in cadrul Inspectoratului de Politie al Judetului Suceava a continuat ieri, in urma unui control al IGP, col. Ioan Mihalache, prim-adjunctul comandantului institutiei, si seful Serviciului Politiei Rutiere Suceava, col. Vasile Vargan, au fost schimbati din functie pentru rezultate slabe. Eliberarea din functie a celor doi vine dupa ce, in urma cu aproximativ doua saptamini, a fost demis si seful Biroului de Combatere a Crimei Organizate si Antidrog, precum si cel al Serviciului Economic, ambele din cadrul IPJ Suceava. ( T.A. ) Dupa 45 de ani, O clarificare legata de moartea lui Nicolae Labis Publicind, in 1997, in cartea intitulata "Timpul asasinului" un text denumit "1956 - anul ocultat", dedicat in exclusivitate poetului Nicolae Labis - de la moartea caruia se implineau 40 de ani -, precum si evenimentelor care ne-au apropiat atunci, mi-am imaginat ca acesta va fi primit cu interes si ca voi putea transmite macar o parte din intimplarile traumatizante pe care valul primejdios al istoriei le-a aruncat asupra generatiei Labis, asa cum pe drept cuvint a fost numita acea grupare de tineri candizi si vulnerabili din care am facut parte. Constiinta m-a obligat s-o fac: sa dezvalui, in calitate de martor, pedepsit apoi, tot ce stiam despre destinul poetului, despre marturisirile lui. Nu am intentionat sa lezez pe cineva. Am scris cu multe retineri (epoca aceea e inca prea confuza, istoria nu vrea sa dea la iveala documentele adevarate). Las timpul sa-mi dea putere si intelepciune sa continui. Nu am intentionat niciodata sa devin eroina, sint prea multi cei care se inghesuie la acest titlu. Imi dau seama acum si de unele deficiente ale textului meu, care cred ca ar fi fost mai nimerit sa lase la o parte alte personaje ale conjuncturii de atunci. Trebuie tinut cont ca moartea prematura a poetului-prieten, urmata de arestarea, anchetarea si condamnarea mea, precum si multe alte frustrari resimtite de-a lungul vietii, mi-au marcat existenta. Imi dau seama ca prezentarea intr-o postura controversata a fostei colege si actualei editoare Geta Dimisianu Naidin i-a prejudiciat imaginea. Evenimentele politice ale anului 1956, prigoana tineretului universitar de atunci - ne-au ravasit viata. Nimic nu se mai poate indrepta, dar nici uita. Recunosc, in acelasi timp, ca acel portret-pamflet - in care, de altfel, nu este dat nici un nume -, putea sa lipseasca din carte. Consider ca derularea normala a unui proces inradacinat in intimplari petrecute acum 45 de ani (timp in care multi martori au disparut, multe documente, de asemenea) este practic imposibila si, de asemenea, improprie existentei noastre moral-spirituale. Nu mai doresc sa ne umilim reciproc. Amindoua avem de realizat in continuare multe alte lucruri, care necesita liniste si reculegere. Regret ca relatiile normale dintre noi au fost alterate si apoi exterminate sub tavalugul evenimentelor sociale si al schimbarilor de mentalitate - de care nu sintem vinovate si din care nu a iesit nimic bun. Ma delimitez, de asemenea, de articolul aparut in "Evenimentul zilei" din 14 iunie 1997. Continutul acelui articol, presarat cu multe inexactitati si neadevaruri "inspirate" de textul meu, nu mi-a fost adus la cunostinta inainte de aparitie. Nu l-am cunoscut nici pe autor (ziaristul Corneliu Ciocan) decit dupa publicarea articolului. Acesti patru ani de continuu si absurd proces au alimentat confuzie si interpretari subiective pe care eu personal le doresc stopate. A trecut prea multa vreme, aproape o jumatate de secol, de la intimplarile care au marcat viata mea si a Getei Dimisianu. Vina e in alta parte. Oamenii s-au schimbat si noi o data cu ei. STELA COVACI [29][pl.dll?rid=expresro] 