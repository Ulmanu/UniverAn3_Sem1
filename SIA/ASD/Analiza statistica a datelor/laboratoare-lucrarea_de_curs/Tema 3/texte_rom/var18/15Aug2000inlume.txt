 Irianezii pun osul la treaba Sute de irianezi, echipati cu traditionalele teci pentru penis confectionate din lemn si purtind arcuri, sageti si steaguri ale Organizatiei Miscarii de Eliberare a Papuei (OPM), au manifestat ieri in fata cladirii Parlamentului indonezian, pe strazile capitalei Djakarta. Irianezii, bastinasii provinciei Irian Jaya, doresc independenta pentru paminturile lor natale, foarte bogate in resurse naturale. Demonstrantii au strigat sloganuri de sprijin fata de presedintele indonezian Abdurrahman Wahid, care s-a pronuntat in favoarea sporirii gradului de autonomie de care se bucura minoritatile indoneziene. Totodata, irianezii au protestat fata de prezenta in legislativ a membrilor partidului Golkar, al fostului presedinte Suharto. TITI STRECHEANU Zeci de milioane de japonezi au participat la Festivalul personajelor de desene animate Zeci de mii de personaje de benzi desenate, desene animate si jocuri video preponderent japoneze (asa-numitul curent "manga") au fost sarbatorite in acest weekend la Tokio, de aproximativ 20 - 30 de milioane de cetateni niponi si un numar tot mai mare de oameni veniti din intreaga lume sa participe la "Comiket" (Comics Market). Creat in 1975, acest festival bianual a devenit in timp un soi de "carnaval manga" si, "nacelasi timp un eveniment de la care nici un fan adevarat al diferitelor seriale de desene animate (Sailor Moon, Pokemon etc.) nu-si poate permite sa lipseasca. "Comiket" este o manifestatie cu totul aparte. Organizata de un comitet alcatuit din voluntari, "ea nu are vreun scop comercial" si "nu prezinta decit opere independente, realizate de amatori", a explicat Yoshikate Ishigami, seful diviziei internationale a "Comiket". Oferta este imensa si variata, dat fiind ca "pe putin un milion" de japonezi deseneaza si editeaza pe cont propriu benzile create de un anumit autor initial. Participantii la manifestare cauta fiecare sa se identifice cit mai bine cu personajul favorit, pe care si doresc sa-l reprezinte. Aceasta "febra" este raspindita indeosebi in rindul copiilor, dar ea nu i-a "iertat" nici pe adulti, care fie sint ei insisi fani, fie au fost adusi de propriile odrasle sa asiste la cea mai mare manifestare de acest gen din lume. MANUELA SERAFIM Avind la bord 107 marinari si 24 de rachete balistice, Un submarin nuclear rusesc s-a scufundat Submarinul nuclear rusesc "Kursk", avind la bord intreg echipajul de 107 persoane, precum si o incarcatura de 24 de rachete balistice, s-a scufundat duminica dimineata in largul Marii Barents, a comunicat ieri biroul de presa al marinei militare ruse. Potrivit Reuters si AFP, echipajul navei a fost nevoit sa aseze nava pe fundul marii, la o adincime de peste 100 de metri. O pana de curent ameninta marinarii cu asfixierea, in timp ce o scurgere semnalata la un tub lanstorpila poate deschide calea apei in intregul submarin. Scurgerea s-a produs in timp ce echipajul incerca sa lanseze o torpila, apa cuprinzind mai multe compartimente din partea frontala a vasului. Reactorul nuclear al submarinului, care face parte din Flota Nordului (cu baza in Severomorsk) si din clasa Anteu (dupa clasificarea rusa; clasa Oscar-2, dupa clasificarea NATO), a fost oprit, iar nivelul radiatiilor este normal. Mai multe nave de salvare au fost mobilizate la locul accidentului, ale carui cauze nu sint deocamdata cunoscute. Din echipajul de 107 persoane al "Kursk", o nava intrata in serviciu in 1995, 52 sint ofiteri, noteaza Reuters. CONSTANTIN VLAD Mare calaret si inotator, liderul nord-coreean ar fi preferat sa faca filme Kim Jong-il, un regizor ratat Proaspat extrovertitul lider nord-coreean Kim Jong-il declara ca adora vinurile frantuzesti, ca ii place sa inoate si sa calareasca, precum si faptul ca, daca nu s-ar fi implicat in politica, ar fi vrut sa fie regizor de film, scrie presa de la Seul, citata de Reuters. "Beau vin pentru ca doctorii mi-au spus sa nu beau mult. Iar atunci cind este vorba despre vin, cele frantuzesti sint cele mai bune", a declarat Kim, fost mare bautor si fustangiu, in cadrul unei intilniri cu reprezentanti ai presei sud-coreene. Liderul de la Phenian, acum in virsta de 58 de ani, a mai spus ca obisnuieste sa inoate si sa calareasca "o data sau de doua ori pe saptamina" si ca, daca nu era sa aleaga politica ar fi fost critic de film sau regizor. Cinefil pasionat, Kim Jong-il are o colectie personala de peste 25.000 de filme. Presedintele nord-coreean si-a socat audienta declarind ca "a glumit" atunci cind i-a spus omologului sau rus, Vladimir Putin, ca va sista programul de dezvoltare a rachetelor bailistice in cazul in care Statele Unite vor lansa satelitii Phenianului. "Am spus in con-vorbirile cu Putin ca tara noastra va renunta sa mai dezvolte rachete daca SUA ne vor lansa, in schimb, satelitii. Dar era doar o gluma", a precizat Kim. Declaratia lui Kim a fost luata in serios la vremea respectiva si publicata ca atare in presa din toata lumea. Cele doua state coreene au redeschis ieri birourile de legatura din localitatea de frontiera Panmunjom, stabilind un mijloc de contact permanent intre Phenian si Seul. Coreea de Sud a anuntat eliberarea a 3.586 de detinuti, pentru a marca reconcilierea in curs cu Coreea de Nord. Birourile din Panmunjom, situate intr-o zona demilitarizata care separa cele doua state din 1953, fusesera deschise initial in 1992 si apoi inchise, patru ani mai tirziu, ca urmare a crizei provocate de programul nuclear nord-coreean. CONSTANTIN VLAD Sterilizare peste mare O importanta fundatie caritabila britanica, specializata in planificare familiala, a anuntat ca va lansa un serviciu care va propune efectuarea de vasectomii francezilor care vor sa se sterilizeze, doritorilor asigurindu-li-se bilet dus-intors pina la Londra, relateaza France Presse. Britanicii au facut o astfel de propunere pentru ca in Franta vasectomia este interzisa. Fundatia Marie Stopes International (MSI), care asigura un serviciu de vasectomie on line, explica pe adresa sa de Internet ca sint de ajuns doar zece minute si o mica taietura de bisturiu pentru efectuarea acestei operatii extrem de simple. "Sinteti satui de copii? Oferiti-va o vasectomie gratuita la Londra!", sint invitati doritorii pe adresa de Internet a fundatiei. Tot aceasta indica faptul ca primul francez care va profita de aceasta oferta va fi un francez de 47 de ani, tata al unui copil. "Vasectomia este o metoda de contraceptie sigura si definitiva la care au apelat mii de barbati din intreaga lume", afirma MSI. Medicii de la aceasta fundatie au decis sa ofere aceasta posibilitate vecinilor francezi, sperind ca astfel vor reusi sa sensibilizeze autoritatile din Franta pentru a modifica prevederile unui cod penal arhaic. ALEXANDRA RARES KFOR a oprit turnatoria ONU a preluat controlul asupra topitoriei de plumb de la Trepca, in nordul provinciei Kosovo, dupa ce a determinat, luni dimineata, inchiderea fortata a acesteia din ratiuni de protectie a mediului. Concentratia de plumb in atmosfera pericliteaza sanatatea populatiei, a anuntat administratorul ONU al provinciei, Bernard Kouchner. "Inchidem uzina Zvecan din ratiuni de sanatate publica. Trebuia sa o facem", a spus Kouchner. ONU a insarcinat o firma franco-suedezo-americana sa repare sau sa inlocuiasca echipamentul uzinei de plumb care polueaza regiunea, pentru repunerea in functiune a acesteia fiind alocate sase milioane de dolari. Poluarea cu plumb a zonei este de 200 de ori mai ridicata decit norma maxima admisa. In timpul lucrarilor de reabilitare, cei 200 de angajati si alte 2.000 de persoane, a caror activitate depinde de functionarea uzinei, vor fi platiti cu echivalentul salariului lor din ultimul timp. Luni dimineata, forta de pace din Kosovo, care a trecut la executarea ordinului ONU de a prelua controlul asupra fabricii, a intimpinat rezistenta angajatilor care s-au opus inchiderii. Patru militari britanici si cinci sirbi au fost raniti usor in urma ciocnirilor intre fortele MINUK si lucratorii uzinei. CAMELIA MUNTEAN Flash Asasinul cu ciocanul Un adolescent de 15 ani a fost arestat ieri in Japonia, dupa ce a injunghiat mortal trei persoane care locuiau intr-o casa vecina si a ranit grav alte trei, au anuntat surse ale politiei, citate de AFP. Baiatul a declarat ca se certa cu familia Iwasaki pentru ca acesta l-a acuzat intr-o zi ca i-a spionat pe cind se aflau in baie. El a recunoscut ca a vrut sa-i ucida pe toti cei sase membri ai familiei. Baiatul a asteptat ca toate luminile sa se stinga, iar apoi a spart geamul baii din casa vecina, in jurul orei 2.00 noaptea, fiind inarmat cu un ciocan. El a ucis-o pe stapina casei, 66 de ani, pe fiica acesteia, 41 de ani, impreuna cu fetita sa de 13 ani. Stapinul casei si un alt copil au fost spitalizati in stare grava, cea de-a treia victima suferind rani usoare. ( C.M. ) Spaniolii bubuie de placere Traditionala lupta cu petarde, sarbatoare locala a orasului spaniol Elche, care a avut loc in noaptea de duminica spre luni, s-a soldat cu 135 de raniti, intre care patru grav, au anuntat surse ale politiei citate de AFP. Pe parcursul intregii nopti, locuitorii orasului echipati cu casti, manusi si cizme, au lansat peste 80.000 de petarde pe strazile orasului. Cel mai grav a fost ranit un tinar de 23 de ani, el fiind internat in spital, cu rani la torace, abdomen si la un brat, provocate de explozia sacului plin cu petarde pe care il avea asupra sa. Ceilalti trei raniti au fost, de asemenea, internati la spital, in timp ce alte citeva zeci au primit ingrijiri medicale pe loc. Anul trecut, cu ocazia aceleiasi sarbatori, au fost ranite 245 de persoane. ( C.M. ) Violatorul cu manusi Curtea Suprema din Israel a condamnat luni un ginecolog la 18 ani de inchisoare pentru ca si-a violat doua paciente, relateaza AFP. Doctorul Bogdan Dekel, care practica intr-o localitate din norul Israelului, a recunoscut ca se face vinovat de viol asupra a doua paciente si agresiune sexuala asupra unei a treia, el fiind condamnat de tribunalul din Haifa la noua ani de inchisoare. Cele doua paciente, dintre care una era minora in momentul savirsirii faptei, au ramas insarcinate in urma agresiunii. Curtea Suprema, care a fost sesizata de ministerul public, a considerat ca medicul "si-a incalcat grav statutul" si i-a dublat pedeapsa. ( C.M. ) 