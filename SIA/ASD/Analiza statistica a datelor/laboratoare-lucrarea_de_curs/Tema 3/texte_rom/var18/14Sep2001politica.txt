 Doliu national Astazi este zi de doliu national si pentru Romania. Guvernul a hotarit ieri declararea zilei de astazi ca zi de doliu national si de solidaritate cu poporul american in memoria victimelor atacurilor teroriste de pe teritoriul SUA. Astfel, toate institutiile si autoritatile publice centrale si locale, precum si agentii economici vor cobori in berna drapelul Romaniei. La ora 12.00, toate activitatile se vor intrerupe timp de trei minute, pentru pastrarea unui moment de reculegere. Hotarirea a fost luata deoarece Romania se alatura astfel initiativei Uniunii Europene care a anuntat ca statele membre vor face astazi o declaratie comuna referitoare la evenimentele din SUA. LUCIAN PURCAREANU O zi fara programe distractive la TV Declararea zilei de doliu national, ca semn al solidaritatii cu poporul american, inseamna in primul rind ca toate institutiile si autoritatile publice, atit centrale si locale, dar si agentii economici, vor arbora in berna drapelul Romaniei. Pe tot parcursul zilei de astazi nu se vor organiza manifestari sportive. Organizatorii manifestarilor cultural-artistice, precum si posturile de radio si televiziune isi vor adapta programele in mod corespunzator. Asta inseamna ca radiourile si televiziunile nu vor putea transmite programe distractive, de divertisment. Muzica difuzata va trebui aleasa cu grija, preferindu-se cea sobra. Astazi, la sarbatoarea Inaltarii Sfintei Cruci, in toate bisericile si manastirile din Romania se vor inalta rugaciuni pentru odihna sufletelor celor care au pierit in urma atacurilor teroriste din Statele Unite, se arata intr-un comunicat al Patriarhiei Romane. La Catedrala Patriarhala, slujba de pomenire va fi oficiata de catre PF Teoctict, Patriarhul Bisericii Ortodoxe Romane, dupa Sfinta Liturghie, incepind cu ora 11.30. ( C.O., D.M. ) Asteptind deciziile NATO Guvernul Romaniei este gata sa se alature si sa sustina orice initiativa a NATO si SUA, luata ca urmare a atentatelor, ne-au declarat surse din cadrul executivului. Aceleasi surse ne-au declarat insa ca Romania nu si-a propus deocamdata vreo actiune concreta, oficialii asteptind acum sa vada ce hotariri vor lua autoritatile americane. LUCIAN PURCAREANU Blindate pentru premier Premierul Adrian Nastase a renuntat pentru citeva zile la masinile Daewoo Leganza pe care le folosea, in favoarea unor BMW 525, blindate. Masura a fost luata, cel mai probabil, ca urmare a atentatelor din SUA, dar este "de-a dreptul ridicola", ne-au declarat surse guvernamentale. Nastase renuntase la masinile BMW care formau coloana oficiala, optind pentru Leganza, motivul fiind ca acestea din urma sint fabricate in Romania. ( L.P. ) Iliescu a intors-o ca la Ploiesti Presedintele a anuntat ieri: "Ne simtim obligati, in calitate de parteneri ai NATO, sa actionam"; Peste o ora, el a spus: "Nu inseamna participarea la un razboi conventional dintre doua state" Presedintele Romaniei a anuntat ieri, in mod clar, sustinerea tarii noastre pentru orice actiune a NATO in sprijinul Statelor Unite ale Americii. La Ploiesti, unde a vizitat mai multe firme cu capital american, dupa exprimarea multumirilor adresate poporului si guvernului roman pentru sustinerea cauzei americane de catre insarcinatul cu afaceri ad-interim al Ambasadei SUA la Bucuresti, Susan Johnson, presedintele Ion Iliescu a precizat: "Noi ne simtim obligati, in calitate de parteneri ai NATO, sa actionam, in aceste conditii, ca un membru plin, cu toate obligatiile care ne revin in cadrul organizatiei". Iliescu a adaugat: "Tinem sa ne aratam disponibilitatea noastra de a conlucra deplin la aceasta actiune de stopare, frinare si de combatere a terorismului". Ceva mai tirziu, dupa vizita la Coca-Cola, presedintele a explicat ca, in conditiile actuale, aceasta "nu inseamna participarea la un razboi conventional dintre doua state, ci la efortul comun de lupta impotriva terorismului". Presedintele a subliniat importanta conlucrarii serviciilor speciale din intreaga lume pentru combaterea acestui flagel. Ion Iliescu a reafirmat ieri ca atentatul terorist contra Statelor Unite constituie un atac impotriva stabilitatii internationale, deci lupta impotriva terorismului devine o cauza comuna. El a reamintit faptul ca la Bucuresti a fost infiintat un centru SECI pentru combaterea criminalitatii si a terorismului. Seful statului a avut o intilnire speciala cu directorul Serviciului de Informatii Externe, care a venit personal la Ploiesti sa-i aduca la cunostinta o serie de informatii de importanta deosebita, "care vor avea un impact asupra deciziilor ce se vor lua in zilele urmatoare", dupa cum ne-au declarat surse din serviciile secrete. Presedintele nu a dorit sa dezvaluie continutul informarii pe care i-a facut-o directorul SIE, explicind ca informatiile nu sint destinate opiniei publice. "Resita este mai veche decit SUA" Presedintele a vizitat ieri mai multe firme al caror capital este majoritar american. Seful statului a dorit in acest fel sa dea un semnal de intrare in normalitate, dar si solidaritate cu americanii. El a gasit din nou vinovata presa pentru ca nu prezinta decit "ceea ce este mizerabil" si i-a sfatuit pe ziaristi ca, pentru a da o nota de normalitate vietii economice si sociale, sa prezinte si exemplele de afaceri de succes de genul celor pe care le-a vizitat ieri, la Otopeni si la Ploiesti. La Ploiesti, presedintele a gasit vicii in documentele de privatizare ale Combinatului Siderurgic de la Resita, lasind sa se inteleaga ca americanii de la Noble Ventures nu au venit cu o afacere de succes. "Documentele s-au facut superficial si au ramas multe lucruri neclarificate", a spus seful statului. In opinia sa, ambele parti trebuie sa dea dovada de seriozitate. El a avertizat chiar ca "Resita este pentru noi un simbol; are o vechime de peste 250 de ani. Resita este mai veche decit SUA. La Resita se facea otel inainte de SUA!". ISTIAN OPREA Senatul si Camera Deputatilor condamna, separat, terorismul Cele doua Camere ale Parlamentului Romaniei au adoptat declaratii separate fata de tragicele evenimente din Statele Unite. Desi presedintele Camerei Deputatilor, Valer Dorneanu, ar fi vrut o reunire a parlamentului in sedinta comuna pentru adoptarea unei singure declaratii, presedintele Senatului, Nicolae Vacaroiu, nu a considerat ca este necesar. Astfel, senatorii si deputatii au condamnat separat atacurile teroriste. Textul Declaratiei-Apel adoptat ieri de Senatul Romaniei a fost elaborat, cu o seara inainte, de toti liderii grupurilor parlamentare. Cu toate ca se convenise fiecare virgula din text, la vot a "defectat" tocmai un reprezentant al actualei puteri. Conform listei electronice, senatorul PSD Vasile Moreanu nu a votat in favoarea Declaratiei-Apel, preferind sa se abtina. CRISTINA SOFRONIE Adrian Nastase, acuzat ca a influentat justitia in procesul PNTCD Premierul Romaniei, Adrian Nastase, este acuzat de catre presedintele grupului Crestin Democrat din Parlamentul European, Hans-Gert Poettering, ca a influentat justitia in cazul procesului PNTCD. Ca raspuns la o scrisoare pe care Nastase i-a trimis-o cu mai mult timp in urma, in care afirma ca PNTCD recunoscut de justitie este cel condus de Andrei Marga, liderul european i-a comunicat ieri premierului roman: "Prezentind faptele in felul in care o faceti dumneavoastra, va asumati o pozitie politica intr-un caz care asteapta inca o decizie a Curtii de Justitie din Romania. M-am asteptat ca primul-ministru sa adopte o pozitie neutra si impartiala. Prin faptul ca nu ati facut asa, am si mai mult impresia ca chestiunea PNTCD este un caz politic". Poettering se declara "tulburat" de faptul ca "in urma acestor evolutii, familia domnului Ciorbea s-a confruntat cu restrictia de a parasi Romania", si ii atrage atentia lui Adrian Nastase ca implicarea politicului in justitie reprezinta o incalcare a criteriilor de aderare la Uniunea Europeana. Parlamentarul european a precizat in scrisoarea sa ca Partidul Popular European va "evalua cu atentie aceasta chestiune" si si-a exprimat speranta ca "PNTCD, sub conducerea lui Victor Ciorbea, poate juca un rol important in cadrul opozitiei din Romania". In paralel cu demersul lui Poettering, presedintele Partidului Popular European, Wilfried Martens, le-a trimis ieri o scrisoare lui Vasile Lupu si lui Calin Catalin Chirita, in care se afirma ca "PPE nu recunoaste miscarea politica pe care acestia o conduc". Nastase nu mai vrea sa-l vada pe Ciorbea Premierul Adrian Nastase a decis sa nu se mai intilneasca astazi cu Victor Ciorbea, asa cum fusese stabilit. Intilnirea a fost aminata pentru o data ulterioara, dupa ce justitia va da un verdict definitiv in cazul PNTCD. Pe de alta parte, guvernul a anuntat ca nu a fost impusa nici o restrictie familiei Ciorbea. Din surse diplomatice, "Evenimentul zilei" a aflat ca lui Victor Ciorbea si familiei sale le-au fost retrase pasapoartele diplomatice, fara sa fie anuntati in prealabil. TEODORA GEORGESCU LUCIAN PURCAREANU Doi presedinti, la Consiliul Judetean Sibiu Eftimie Costeiu s-a autosuspendat din functia de presedinte al Consiliului Judetean Sibiu la o zi dupa ce a fost demis, miercuri, prin votul consilierilor, in cadrul unei sedinte pe care fostul presedinte a declarat-o insa ilegala, transmite Mediafax. Dupa ce si-a anuntat decizia de autosuspendare, Costeiu a predat toate prerogativele vicepresedintelui institutiei, Iosif Moldovan, nerecunoscind, astfel, numirea lui Constantin Morar in functia de presedinte. Costeiu a avertizat ca va ataca in contencios administrativ hotarirea adoptata, miercuri, de consilierii judeteni cu privire la suspendarea sa din functie. Eftimie Costeiu a fost demis, miercuri, prin votul a 28 de consilieri reuniti in sedinta extraordinara, din functia de presedinte al Consiliului Judetean Sibiu, aceiasi consilieri alegindu-l in functia ramasa vacanta, pe reprezentantul PSD Constantin Morar. ( D.V. ) Cladirea Casino Victoria, proprietatea statului german Guvernul a aprobat ieri un proiect de lege pentru modificarea O.G. nr. 13/1997 privind transferul, cu titlu gratuit, a imobilului de pe Calea Victoriei in care se afla Casino Victoria in proprietatea statului german. Persoana juridica de la care se transfera imobilul este Municipiul Bucuresti, reprezentat de Consiliul General, terenul aferent este transmis in folosinta gratuita, iar predarea se va face in baza unui protocol incheiat intre Consiliul General Bucuresti si Ambasada Germaniei. LUCIAN PURCAREANU [21][pl.dll?rid=expresro] 