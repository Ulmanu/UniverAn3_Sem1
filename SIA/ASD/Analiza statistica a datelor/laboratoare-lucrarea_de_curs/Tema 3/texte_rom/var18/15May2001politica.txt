 Cabinetul Nastase nu si-a facut temele Negocierile cu FMI, aminate Ministrul finantelor publice, Mihai Tanasescu, a anuntat ca delegatia Bancii Mondiale, ce urma sa soseasca ieri la Bucuresti pentru a discuta acordul PSAL II si-a aminat vizita pentru saptamina viitoare. Surse guvernamentale ne-au declarat ca aminarea vizitei are la baza faptul ca guvernul nu a finalizat proiectul acordului PSAL II. Urmare a acestui fapt, negocierile cu Fondul Monetar International (FMI), in vederea incheierii unui nou acord stand-by, vor fi intirziate, deoarece expertii acestei institutii nu vor sosi la Bucuresti pina in momentul in care negocierile cu Banca Mondiala referitoare la PSAL II nu se vor incheia. Desi nu se stie cu certitudine data la care expertii FMI vor sosi in Romania, totusi ministrul Tanasescu a avansat un termen: sfirsitul acestei luni. Referitor la PSAL II, Tanasescu a aratat ca la ultimele discutii cu Banca Mondiala au fost avizate toate aspectele incluse in PSAL II (n.r. - finalizarea restructurarii sistemului bancar, privatizarea societatilor cu capital de stat, imbunatatirea mediului de afaceri si componenta sociala care va insoti acest program). Referitor la acordul stand-by ce urmeaza a fi negociat cu FMI, ministrul finantelor a aratat ca acesta va fi valabil pentru o perioada de 14-16 luni, din momentul in care conducerea FMI va aproba scrisoarea de intentie trimisa de catre guvernul roman. OVIDIU ZARA Bref Ilascu merge mai departe La inceputul lunii iunie va avea loc, la Curtea Europeana a Drepturilor Omului (CEDO), audierea publica in procesul intentat de grupul Ilascu Republicii Moldova si Federatiei Ruse. Dosarul a fost deschis la CEDO in baza unei plingeri depuse in aprilie 1999 de sotiile detinutilor din grupul Ilascu, in care cele doua guverne sint acuzate de aplicarea torturii, incalcarea dreptului la viata, la un proces corect, la viata privata si de familie. Aceste drepturi sint garantate de Conventia Europeana pentru Drepturile Omului, la care Moldova a aderat din 1997. Membrii grupului Ilascu au fost inchisi de regimul separatist transnistrean din iunie 1992, sub acuzatia de crime de razboi. Pina acum doar Ilie Ilascu, liderul grupului, a fost eliberat. ( L.P. ) "Putina mirare" la Budapesta Purtatorul de cuvint al Ministerului de Externe ungar, Horvath Gabor, sustine ca autoritatile de la Budapesta sint pregatite pentru initierea unor consultari bilaterale cu partea romana in legatura cu legea privind statutul maghiarilor de pretutindeni. Horvath Gabor a declarat, citat de cotidianul maghiar "Nepszabadsag", ca o varianta oficiala, in limba engleza, a statutului a fost remisa partii romane, care nu a formulat nici o propunere concreta. Conform oficialului ungar, declaratiile premierului Adrian Nastase referitoare la imposibilitatea aplicarii legii statutului maghiarilor de peste hotare in Romania, in absenta unor consultari prealabile cu guvernul de la Bucuresti, au provocat "putina mirare" la Budapesta. ( L.P. ) Nici SupeRNova nu mai e buna pentru deputati! Cele 163 de masini noi care ar urma sa imbunatateasca parcul auto al Camerei Deputatilor ar putea fi Renault - evident, ultimul model, nu Dacii SupeRNova, asa cum s-a acreditat pina acum ideea. Singura problema ar fi gasirea sursei de finantare pentru achizitionarea acestora, problema "trecuta" verbal si prin sedinta de ieri a Biroului Permanent. Deputatii ar putea achizitiona Renault la pret de "dumping", fiind vehiculata suma de 130 de milioane de lei pentru un autoturism. ( C.S. ) Justitia mureseana desfiinteaza un ordin al lui Octav Cozmanca Secretarul general al Prefecturii Mures, Zamfira Pora, va ramine in continuare in functie, desi fusese demisa la inceputul saptaminii trecute, printr-un ordin al ministrului administratiei publice, Octav Cozmanca. Ministrul Cozmanca o eliberase din functie pe Pora pe motiv ca nu a participat la o testare profesionala organizata de Ministerul Administratiei Publice in perioada 24-25 aprilie pentru 17 secretari de prefecturi din tara. Zamfira Pora a contestat in instanta atit ordinul de eliberare din functie, cit si organizarea acelei testari profesionale, pe care a considerat-o ilegala deoarece ea fusese initiata printr-un ordin al ministrului, si nu printr-o hotarire de guvern, asa cum prevede Legea functionarului public. Camera de Consiliu a Curtii de Apel Tirgu-Mures s-a pronuntat in dosarul nr. 699/2001, privind cererea de suspendare a ordinului de eliberare din functie, instanta de contencios administrativ apreciind ca solicitarea Zamfirei Pora este intemeiata. ( D.B. ) Credinciosi, vi se pregateste ceva! PRM solicita taxa pe Dumnezeu Ateii declarati vor fi exceptati de la plata Deputatul PRM Damian Brudascu vrea sa se instituie taxa de cult, obligatorie pentru toti cetatenii romani indiferent de cultul caruia apartin. Presedintele Iliescu, cunoscut ca "liber cugetator" ar putea sa scape de achitarea acestei taxe deoarece proiectul ii excepteaza de la plata taxei pe atei, cu conditia ca acestia sa declare in scris aceasta optiune. Ar mai fi scutiti si cei care apartin unor secte nerecunoscute legal, precum alienatii mintal si bolnavii incurabili. Taxa de credinta ar fi de 1,5 al suta pe an din venituri (salarii, pensii, alocatii) dar nu mai putin de 150.000 lei/an, iar suma se va indexa anual cu rata inflatiei. Daca ar fi sa treaca aceasta initiativa, cei care nu l-ar privi cu ochi buni pe initiator vor fi preotii. Si aceasta deoarece, ca urmare a achitarii taxei, credinciosii vor fi scutiti de plata oricarei alte obligatii materiale la ceremonialul religios pentru nunti, botezuri, inmormintari. Iar preotii care vor refuza sa acorde asistenta religioasa solicitantului pot fi piriti, conform legii, institutiei ierarhic superioara, care este obligata "sa ia masurile disciplinare care se impun". CRISTINA SOFRONIE Geoana-Severin, gheata la nivel inalt Adrian Severin, presedintele Adunarii Parlamentare a OSCE, a declarat ieri ca nu are mandat din partea Cabinetului Nastase sa discute problemele Romaniei in intilnirile sale cu oficiali internationali. "Nu am caderea sa discut chestiuni de ordin bilateral", a afirmat Severin. Astfel, Adrian Severin, care tocmai s-a intilnit cu presedintele Federatiei Ruse, Vladimir Putin, nu a putut aborda subiecte legate de politica externa a Romaniei, cum ar fi restituirea Tezaurului. Drept urmare, Severin s-a rezumat in a discuta doar probleme legate de OSCE, primind mandat din partea Federatiei Ruse sa inceapa discutiile pentru reforma OSCE. La acest capitol, Severin a precizat ca a convenit cu Mircea Geoana, ministrul de externe al Romaniei, in calitatea sa de presedinte in exercitiu al OSCE, sa se formeze un grup de experti, "Grupul inteleptilor", care sa elaboreze un plan de reforma institutionala a OSCE. Se va tine cont de parerea Federatiei Ruse care va prezenta propria sa viziune cu privire la modul in care ar trebui tratate conflictele de pe teritoriul tarilor desprinse din fosta URSS. "Fara implicarea Rusiei, un sistem de securitate adecvat nu este de conceput", a afirmat Adrian Severin. Surse diplomatice, insa, ne-au declarat ca relatiile dintre Adrian Severin si Mircea Geoana sint extrem de reci. TEODORA GEORGESCU Cozmanca a instruit senatorii PDSR cum sa voteze legea privind drepturile fostilor sefi ai statului Ministrul administratiei publice, Octav Cozmanca, a purtat discutii ieri cu citiva dintre senatorii PDSR pe marginea legii privind unele drepturi acordate fostilor sefi de stat. Proiectul de act normativ a fost blocat un an in Senat, iar saptamina trecuta, in Comisia juridica, a imbracat o forma diferita de cea initiala, adoptata de Camera Deputatilor. "Noi sintem interesati ca, din Senat, legea sa plece cu o forma cit mai apropiata de cea a Camerei, daca nu identica. Astfel, legea ar merge imediat la promulgare. Aceasta este pozitia noastra (n.r. - a guvernului)", a declarat ieri Octav Cozmanca pentru "Evenimentul zilei". Ministrul administratiei publice spera ca miercuri, in Biroul Permanent al Senatului, sa se ia decizia ca plenul sa adopte cit mai urgent proiectul de lege. Octav Cozmanca se asteapta, mai ales in urma discutiilor de ieri, ca senatorii propriului partid sa voteze in plen altfel decit a reusit Ion Predescu (PDSR) sa schimbe forma legii in Comisia juridica. Acesta a adus o serie de modificari, printre si care acelea conform careia un fost sef de stat nu beneficiaza de locuinta de protocol daca are deja una in proprietate. Guvernul a declarat deja oficial ca ii va oferi Regelui Mihai Palatul Elisabeta ca resedinta in Bucuresti, or, acest lucru n-ar fi posibil in forma data legii de Comisia juridica din Senat. Proiectul a declansat pasiuni in Senat, reprezentantii PRM considerind chiar ca "se va savirsi un pacat in fata lui Dumnezeu" daca se va adopta o lege care sa acorde "atitea drepturi unui fost rege intr-o republica", dupa cum a declarat ieri Aron Belascu, senator PRM. NARCISA IORGA Exhibitionism in ograda lui Petre Roman Pornografia cu subiect politic prin mesaje scurte pe telefonul mobil este ultima gaselnita in materie de lupta politica in interiorul Partidului Democrat. Dupa mai multe tentative esuate de manipulare a "Evenimentului zilei", in sensul unei atitudini partizane in competitia pentru presedintia PD, un om politic democrat a trecut la metoda perversa, securista, de intimidare prin telefon, adaptata la tehnologia moderna. Ascuns in spatele unui computer dintr-un Internet Caf?, omul politic al PD, adversar infocat al unuia dintre cei trei candidati la presedintia partidului, face "propaganda" prin mesaje pornografice trimise dupa miezul noptii pe un telefon mobil, care nicidecum nu are aceasta menire. Mai mult ca sigur, dezaxatul face parte din categoria impotentilor (politic) din PD. Caci, se stie, impotenta provoaca cel mai adesea deviatii comportamentale. Pe cind se va trece la exhibitionism in spatele tufisurilor din curtea PD cind ziaristele vin la conferintele de presa? NARCISA IORGA In curtea lui Basescu nu bate Vantu Traian Basescu a tinut sa clarifice ieri, in cadrul unei conferinte de presa, ca nu are nici un fel de contact cu Sorin Ovidiu Vantu, raspunzind, astfel, articolului publicat ieri in "Romania Libera", in care se arata ca Vantu ar fi pus ochii pe Partidul Democrat si ca i-ar finanta campania primarului general. "Observ cu amaraciune ca daca pina acum competitia politica din interiorul partidului genera stirea alarmanta ca voi duce Partidul Democrat catre PDSR, acum s-a gasit o noua directie: Sorin Ovidiu Vantu. Este regretabil ca intr-o competitie interna se ajunge la astfel de intoxicari, dar eu imi voi mentine linia de a nu ataca nici un contracandidat inscris in cursa pentru presedintia partidului. PD nu are nevoie de scandaluri publice, ci de reconstructie", a declarat ieri Basescu. El a mai precizat ca nu a avut si nu va avea "intilniri de taina" cu Vantu si ca este o fantezie posibilitatea cheltuirii banilor Primariei Capitalei prin banca sau bancile lui Vantu, asa cum se arata in articolul amintit. Primarul general sustine ca nici macar nu a avut vreodata bani depusi la FNI si ca singura banca in care a avut cont a dat faliment inainte ca el sa apuce sa opereze cu cardul. MONA STOICA Nastase a raportat la NATO noua structura a SRI Largirea Aliantei Nord-Atlantice si accesul Romaniei ca tara membra implica o decizie politica, dar nici problemele economice nu pot fi simplificate, a declarat ieri ministrul afacerilor externe, Mircea Geoana, in drum spre Reuniunea 19+1 a Consiliului Nord-Atlantic. El a apreciat ca, daca la momentul Madrid, Romania se afla in fruntea tarilor candidate pentru aderarea la NATO, in momentul de fata, ea a fost depasita de mai multe tari, intrind, impreuna cu Bulgaria, "intr-un con de umbra". Programul premierului cuprinde discutii cu ambasadorii Romaniei la Bruxelles, NATO si UE, participarea la reuniunea Consiliului Nord-Atlantic si o intrevedere cu lordul George Robertson, secretar general al NATO. Inaintea intilnirii cu lordul George Robertson, Nastase a declarat ca pe "agenda" sa figureaza realizarea "unei mai bune comunicari" cu NATO. El a mai spus ca asigurarea securitatii informatiilor Aliantei, precum si reducerea efectivelor armatei romane sint conditii foarte importante pentru Romania. El a precizat ca Mircea Gheordunescu va prezenta oficialilor NATO capitolul IV al Planului National de Aderare la Alianta Nord-Atlantica, cu privire la securitatea informatiilor, precum si schimbarile semnificative din structura SRI. MADALINA SISU, Bruxelles Desant romanesc la Forumul Economic OSCE Fostul ministru al finantelor, Daniel Daianu, va prezida, incepind de astazi, Forumul Economic al Organizatiei pentru Securitate si Cooperare in Europa (OSCE). Transparenta activitatii guvernelor in tarile membre OSCE, inclusiv in Romania, si gestionarea problemelor economice vor fi analizate in cadrul forumului care se va desfasura la Praga, in perioada 15-18 mai. Desi nu se pune problema impartirii unor fonduri in cadrul acestui forum, la reuniune vor participa inclusiv "marii donatori", precum Banca Mondiala, BERD, Comisia Europeana si reprezentantii Pactului de stabilitate si ai ONU. Reuniunea are ca scop gasirea unor solutii pentru a usura elaborarea de proiecte in domeniul economic si al protectiei mediului, pentru imbunatatirea cadrului legal si pentru sprijinirea intreprinderilor mici si mijlocii. De altfel, acestea sint subiecte care se afla si pe "lista candidatilor" pentru aderarea la UE, motiv pentru care forumul este deosebit de important pentru Romania, mai ales daca vor fi gasite solutii concrete, pe care guvernantii de la Bucuresti sa le si aplice. Romania va fi reprezentata de ministrul de externe, Mircea Geoana, in calitate de presedinte in exercitiu al OSCE, si de Adrian Severin, presedintele Adunarii Parlamentare a OSCE. TEODORA GEORGESCU Guvernul, somat sa clarifice datoriile lui Adrian Sarbu Ministrii de interne, al justitiei si al finantelor publice trebuie sa raspunda "urgent" senatorului PDSR Sergiu Nicolaescu daca in legatura cu Adrian Sarbu si trustul Media Pro "lucrurile prezentate de domnul consilier Eugen Mihaescu se confirma sau nu si ce masuri s-au luat in acest sens". Sergiu Nicolaescu a adresat ieri din Senat o interpelare ministrilor mentionati si, conform procedurilor, intr-o saptamina, maximum doua, reprezentantii guvernului trebuie sa se conformeze. Senatorul PDSR mentioneaza in interpelarea sa ca "grupul Media Pro International SA figureaza in Carta Alba a preluarii guvernarii, in luna decembrie 2000, in topul platilor restante fata de bugetele publice cu o suma de peste 86 miliarde lei". Acelasi subiect a continuat sa fie mediatizat si-n "Bursa" - "Grupul Media Pro fiind acuzat ca obtine credite fiscale ca rasplata pentru manipularea opiniei publice", in "Evenimentul zilei" - "Eugen Mihaescu nu abandoneaza razboiul cu Adrian Sarbu" si in "Romania Libera" - "O malformatie care risca sa ne tirasca la periferia junglei de tip mafiot". Senatorul PDSR Sergiu Nicolaescu il citeaza si pe consilierul prezidential Eugen Mihaescu, conform caruia "lumea ar trebui sa stie ca taxele neplatite de acest grup acopera necesitatile bugetare ale sanatatii si invatamintului", aceasta inainte de a cere un raspuns scris din partea celor trei ministri. NARCISA IORGA [25][pl.dll?rid=expresro] 