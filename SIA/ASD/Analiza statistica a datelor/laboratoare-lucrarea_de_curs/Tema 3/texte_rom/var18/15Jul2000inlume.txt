 Corespondenta de la Sofia Procuratura bulgara a declansat vinatoarea de miliardari Procurorii vor deschide cercetari pe baza anonimelor si articolelor de presa Ivan Filcev, procurorul general al Bulgariei, a declarat razboi "miliardarilor de carton" care s-au imbogatit pe cai ilicite sau care se sustrag de la plata impozitelor. El si-a sfatuit subalternii sa citeasca mai atent ziarele pentru a repera in articolele care denunta afaceri ilegale sau masinatiuni economico-financiare numele potentialilor sai clienti. Procurorul general - fost campion national de box - este furios pentru ca, de la inceputul anului, cind a fost declansata ultima campanie impotriva crimei organizate, nimeni in Bulgaria nu a fost condamnat pentru obtinerea de venituri ilicite. In ultimii 3 ani au fost verificate 3.000 de persoane, insa nici una dintre aceste anchete nu s-a finalizat printr-o sentinta. Pina acum, verificarile in acest domeniu a fost efectuate de comisii formate din reprezentanti ai procuraturii, ai fiscului si ai administratiei locale pe raza careia este semnalata infractiunea economica. "Aceste comisii fie nu functioneaza, fie sint platite de cei interesati sa nu functioneze. De aceea procurorii vor prelua anchetarea tuturor cazurilor", a avertizat Filcev. In viitor, pentru a fi verificate proprietatile si veniturile unei persoane va fi necesar un simplu denunt din partea cetatenilor (clasicele anonime), presei sau politiei. In cazul magistratilor si deputatilor insa, o ancheta va putea fi deschisa numai pe baza unei sesizari insotite de dovezi incontestabile. PETIO PETKOV Megapicnic de Ziua Nationala a Frantei Poporul francez a sarbatorit ieri atit ziua nationala, sau a Bastiliei, cit si trecerea in noul mileniu cu un exercitiu epic in cel mai pur stil galic, centrat, cum era de asteptat, pe consumul de mincare si bautura. Cel putin patru milioane de persoane au luat parte la un gigantic picnic national, planificat de 14 ministere in 337 de localitati. In capitala a fost organizata o traditionala parada in cinstea zilei in care s-a declansat revolutia care avea sa puna capat monarhiei franceze. Pe Champs Elysees au defilat contingente militare din Belgia, Germania, Italia, Luxemburg, Olanda, Portugalia si Spania, alaturi de militari francezi si trupe din Eurocorps. Parada a fost deschisa de presedintele Jacques Chirac, imbarcat la bordul unui vehicul militar. Culorile nationale ale Frantei au fost intinse deasupra bulevardului de catre avioane militare franceze. CONSTANTIN VLAD Sudul Europei pierde lupta cu focul Sapte persoane, dintre care doua, se lupta cu moartea, au fost grav ranite in incendiile care devasteaza de joi sudul Bulgariei, transmite AFP. Doi batrini de 64 si, respectiv, 66 de ani au fost spitalizati in orasul Burgas cu arsuri care le acopera 90 la suta din corp. Ieri, in centrul si sud-estul tarii, unde au ars pina in temelii zeci de case, fusesera detectate 15 focare de incendiu in regiunile Haskovo, Iambol, Stara Zagora, Burgas si Plovdiv. Situatia raminea critica in Haskovo, unde autoritatile declarasera stare de urgenta. Din cauza temperaturilor ridicate si a vinturilor puternice, exista pericolul extinderii incendiilor existente, al caror numar era de 250, sau a izbucnirii unora noi n Opt incendii de mare amploare continuau sa devasteze zone intinse din Grecia, apropiindu-se periculos de Corint, unde a fost decretata starea de urgenta. Sase alte incendii mari devastau padurile si culturile pe masivul muntos Pelion, din centrul tarii, si pe insulele Chios si Thassos n Consiliul de ministri italian a instaurat starea de urgenta pe tot teritoriul tarii, pentru a face fata incendiilor. Inca de pe 19 iunie, incendiile, cele mai multe provocate si alimentate de un val de caldura si vinturi puternice, au devastat 22.000 de hectare, dintre care 7.000 de hectare de paduri. Pina acum, doua persoane in virsta si-au gasit moartea in flacari n Zeci de incendii forestiere au izbucnit pe tot teritoriul Turciei. Pompierii se folosesc de elicoptere si incearca sa tina sub control 58 de focare de foc, care au mistuit pina acum 3.000 de hectare de padure si au distrus o scoala si zeci de case. Sute de vite au pierit in flacari. De la inceputul saptaminii, 14 persoane au murit din cauza unor probleme cauzate de caldura. ( I.A. ) Cursa pentru integrare in UE sparge Grupul de la Visegrad La un deceniu dupa ce s-au debarasat de regimurile comuniste, tarile Europei centrale se afla din nou in cautarea identitatilor proprii si se intreaba daca exista vreun sens in sintagma "cooperare regionala". Ceea ce a fost bun pentru aderarea la NATO s-ar putea sa nu mai fie valabil pentru integrarea in Uniunea Europeana, in special in conditiile in care economia Poloniei i-a determinat pe unii oficiali de la Bruxelles sa ceara neincluderea acestei tari in primul val de extindere. Initiativa cooperarii regionale a fost lansata in 1991, in cadrul unei intilniri desfasurate in localitatea ungara Visegrad, unde premierii Cehoslovaciei, Poloniei si Ungariei au convenit oficial sa continue si sa intensifice raporturile de parteneriat. Succes deplin pentru etapa integrarii in NATO De-a lungul anilor, scopul acestei grupari de state central-europene s-a modificat. Mai precis s-a dezvoltat din orientarea initiala de a scapa de soldatii Moscovei si de a inlatura influenta ex-sovietica prin incercarea comuna de a accelera integrarea in NATO si UE, ajungind la dorinta de a crea o la fel de comuna identitate politica si culturala. Gratie dezintegrarii rapide a fostei URSS, primul tel a fost atins relativ repede si lesne. Militarii rusi au plecat acasa la ei, iar Moscova s-a resemnat sa vada Grupul de la Visegrad trecind in sfera de influenta a Occidentului, poate mai putin Slovacia. Intrarea in NATO a Cehiei, Poloniei si Ungariei a confirmat fara echivoc aceasta tranzitie. Eforturile comune si cooperarea foarte strinsa si-au aratat puterea: influenta presedintelui ceh Vaclav Havel, importanta strategica a Poloniei, importanta Ungariei pentru operatiunile de pace ale Aliantei in Balcani si presiunea puternicelor lobby-uri central-europene in Statele Unite au dus la depasirea oricarui obstacol aparut in cale. Autoritarismul si orientarea pro-moscovita a regimului lui Vladimir Meciar au dus la excluderea Slovaciei din primul val al largirii NATO, dar in urmatorii doi ani s-ar putea ca prodemocraticul Mikulas Dzurinda sa-si duca tara intre favoritii celui de-al doilea val al extinderii Aliantei. "Europa cu doua viteze" pune alianta de la Visegrad in incurcatura Cu Uniunea Europeana devine tot mai limpede ca lucrurile sint mult mai complicate. Daca pentru aderarea la NATO rolul principal l-au jucat motive legate de politica si strategie, cind e vorba de admitere in UE in dreptul Grupului de la Visegrad apare un mare semn de intrebare. In spatele acestuia se afla situatia economica foarte diferita a tarilor membre ale grupului si felul in care poate afecta ea capacitatea de pregatire in vederea aderarii. Cu toate ca Cehia, Polonia si Ungaria sint toate in primul val al statelor candidate -, iar Slovacia sta in fruntea valului doi, Cei Patru de la Visegrad au ajuns in punctul in care trebuie sa se intrebe: impreuna, sau fiecare pe cont propriu? Solutia de rezerva: un Benelux in mijlocul Europei In pofida considerabilului avans capatat in ultimii zece ani, Polonia, cel mai important membru al Grupului de la Visegrad si din intreaga Europa postcomunista, se situeaza net in urma Cehiei, Slovaciei si Ungariei. Acum, cind UE a inceput sa calculeze cit costa extinderea, aderarea Poloniei pare pur si simplu prea scumpa pentru a fi admisa in primul val, intre anii 2003 si 2006. Din acest motiv, Cehia, Slovacia si Ungaria au ajuns la urmatoarea dilema sintetizata plastic de un diplomat care a dorit sa ramina anonim: "Fie ne rugam sa se petreaca un miracol pe Vistula, fie mergem mai departe - cu sau fara Visegrad". Situatia a fost complicata chiar de catre UE, care a inceput sa aiba dubii legate nu neaparat de includerea a 40 de milioane de polonezi, cit de procesul de extindere in sine. Extinderea UE a tot fost si foarte probabil va continua sa fie aminata, poate undeva spre 2005 - 2006 (spun optimistii) sau chiar undeva spre 2020 (spun pesimistii). Dar intrarea in UE nu este singura solutie, tarile Grupului de la Visegrad putind forma, dupa ideea premierului ceh Milos Zeman, un fel de Benelux central-european, care sa poata include pe viitor si tari mai din estul Batrinului Continent. CONSTANTIN VLAD Putin trage cu tunul Presedintele rus, Vladimir Putin, nu a rezistat tentatiei de a trage cu tunul, cu ocazia vizitei efectuate ieri la expozitia de armament din localitatea Nijni Taghil, situata in Urali, transmite AFP. Sosirea lui Putin in Nijni Taghil a fost salutata cu acrobatii aeriene efectuate de un Mig-29. Presedintele a asistat apoi la prezentarea diferitelor arme din expozitia care reuneste 200 de firme participante, din 22 de regiuni ale Rusiei, arme printre care se numara lansatoare de rachete multiple, blindate, si chiar si un tanc T-34, construit in 1945. Liderul de la Kremlin a tras snurul de actionare al unui obuzier, asistat de guvernatorul regiunii. Tirul asurzitor a fost salutat de ovatiile celor prezenti. Putin a manifestat de mai multe ori interes fata de domeniul militar, efectuind o vizita surpriza la Groznii, in martie, la bordul unui avion de vinatoare, si petrecindu-si o noapte pe un submarin nuclear. Rusia spera sa incheie noi contracte de vinzari de arme cu ocazia acestei expoziti, la care au fost invitati 75 de reprezentanti din 35 de tari straine, printre care Emiratele Arabe Unite, Iranul, Kuweitul, Finlanda si Suedia. ( I.A. ) Negocierile de la Camp David fac victime: ministrul israelian al imigratiei si-a rupt mina Cartiere autonome pentru palestinieni La Camp David, unde joi s-au desfasurat, pentru a treia zi, negocierile de pace intre seful Autoritatii Palestiniene, Yasser Arafat, si premierul israelian, Ehud Barak, delegatia israeliana a propus acordarea unei "autonomii largi" unora dintre cartierele palestiniene din Ierusalim, al carui statut constituie unul dintre subiectele de discordie intre cele doua parti. Un responsabil israelian aflat la Camp David a indicat ca, potrivit planului israelian, cartiere periferice, care se afla in afara limitelor municipale ale Ierusalimului, ar putea face parte dintr-un viitor stat palestinian. Ministrul israelian al imigratiei, Yuli Tamir, care face parte din delegatia venita la Camp David, a avut ghinionul sa isi rupa bratul, in circumstante neprecizate. Ea se afla internata la Washington, unde este rasfatata de personalul medical si este inconjurata de buchete de flori, unele trimise de chiar premierul Ehud Barak, transmit agentiile internationale de presa. Presedintele american, Bill Clinton, s-a intors la Camp David joi seara, dupa o absenta de aproape de opt ore. La intoarcere, el a dat ca exemplu imbunatatirea relatiilor cu Vietnamul, cu care, in cele opt ore, petrecute la Casa Alba, tocmai semnase un acord comercial istoric. ISABELLA ALEXANDRESCU Militari din toate tarile, iubiti-va! Dezmierdata cu de-a sila de doua camarade Doua recrute din armata israeliana au fost acuzate de agresiune sexuala de catre o colega, plingere fara precedent pina acum in Israel, transmite AFP. Cele doua, cu gradul de caporal, au tabarit pe victima noaptea, cind aceasta dormea, au dezbracat-o cu forta si, in ciuda tipetelor si a opunerii inversunate, au inceput sa o mingiie pe sini si pe organele genitale. Agresoarele, care isi fac stagiul militar la o baza din sudul Israelului, au afirmat ca au vrut doar sa glumeasca. Politia militara, care se ocupa de plingere, si-a remis concluziile biroului procurorului armatei, care va decide daca femeile sint vinovate sau nu de agresiune sexuala. Rapirea din serai O iubire care parea imposibila s-a infiripat in urma cu un an, intre o printesa din familia regala a emiratului Bahrein si un simplu caporal din marina americana. Ei s-au vazut intr-un centru comercial, a fost dragoste la prima vedere, si de atunci au urmat aventuri ca in filme si obstacole de tot felul in calea iubirii lor. Cind familia regala a auzit de relatia dintre american si printesa, i-a interzis acesteia sa il mai vada pe barbatul de care se indragostise. Jason Johnson si Meriam al-Khalifa, care aveau la acea vreme 25 si, respectiv, 18 ani, au decis sa fuga in Statele Unite, unde s-au casatorit, in noiembrie anul trecut. Pentru a-si scoate insa iubita din Bahrein, curajosul tinar i-a facut acesteia rost de o uniforma a marinei americane, de documente false si de o sapca de baseball pentru a-si ascunde parul lung. In primele luni ale relatiei lor, fata i-a ascuns cu cea mai mare grija faptul ca tatal sau este seic, var cu seful statului, emirul Hamad ben Issa al-Khalifa. Si acum, la aproape un an de cind a fugit in Statele Unite, Meriam se teme de represalii, daca se va intoarce in tara natala. Caporalul a platit pretul pentru iubirea sa: a fost retrogradat la simplu soldat. Legiunea Straina se lupta cu prostituatele Micul oras-port de la Marea Rosie, Djibouti, capitala statului african cu acelasi nume, forfoteste de soldati francezi, de trupe din Legiunea Straina si de prostituate strinse din toate tarile invecinate, atrase aici de siguranta unui cistig de pe urma militarilor plictisiti si infierbintati de soarele Africii, transmite AFP. Centrul orasului Djibouti este transformat intr-un veritabil cartier de bordeluri, unde cluburile si barurile cu felinar rosu sint inghesuite unul linga altul si unde dau navala miile de soldati, care "dau piept" cu armata de prostituate. De jur-imprejur, la bar, prostituatele asteapta rabdatoare ca berile, inghitite de militari in cantitati industriale, sa isi faca efectul. O tinara etiopianca le intreaba dezamagita pe prostituatele mai experimentate: "Sintem atit de multe fete aici, de ce danseaza intre ei?". "Este inca devreme, i se raspunde. Dupa ce se imbata o sa vina si la noi". RUXANDRA RARES Flash Opozitia sirba pactizeaza cu Muntenegru Inalte oficialitati muntenegrene si lideri ai opozitiei sirbe s-au intilnit ieri pentru a negocia termenii unei viitoare colaborari menite a pune capat regimului presedintelui iugoslav Slobodan Milosevici. Reuniunea s-a desfasurat in statiunea turistica Sveti Stefan si este privita ca o consecinta a modificarilor impuse de Belgrad asupra Constitutiei Republicii Federale Iugoslavia (Serbia si Muntenegru), respinse de parlamentul muntenegrean. "Scopul nostru comun este debarcarea lui Milosevici si a regimului sau", a declarat, la finele reuniunii, la care a participat si premierul muntenegrean Filip Vujanovici, liderul opozitiei sirbe Zoran Djindjici. ( C.V. ) Bulgarii transforma datoria externa in investitii O parte din datoria externa a Bulgariei va fi transformata in investitii de infrastructura, mediu, transport si proiecte energetice in tara, a anuntat ministrul bulgar al finantelor, Muravei Radev. Decizia a fost luata miercuri seara, in capitala franceza, de Clubul de la Paris al tarilor creditoare, in cadrul discutiilor ministrului Radev cu reprezentantii Clubului. Suma exacta a reducerii datoriei va fi stabilita dupa negocieri separate cu fiecare tara creditoare, a subliniat Radev. Datoria externa a Bulgariei fata de cei 14 membri ai Clubului de la Paris se ridica, la data de 30 iunie 2000, la suma de 703,4 milioane de dolari. ( C.V. ) Functionarii britanici invita mortii sa depuna contestatie O autoritate locala londoneza a trimis o scrisoare unui barbat decedat in luna aprilie pentru a-l instiinta ca nu mai beneficiaza de reduceri fiscale pentru ca... a murit, dar ca, daca este cumva nemultumit de aceasta decizie, o poate contesta telefonic, scrie cotidianul "The Daily Mirror". Documentul oficial a fost deschis de vaduva Christine Allery, care s-a mutat in apartamentul defunctului William Reynolds, in a doua jumatate a lunii aprilie. "Reducerea dumneavoastra fiscala a incetat de la data de 17 aprilie 2000 deoarece s-a produs o schimbare in ce priveste situatia dvs, anume ca sinteti mort. Daca totusi credeti ca intruniti conditiile pentru a primi in continuare reducerea, contactati imediat biroul nostru pentru a vi se trimite un nou formular", scria in document. Autorii gafei, functionarii de la "Lambeth Council" si-au cerut public scuze pentru aceasta "nefericita, dar autentica eroare umana". ( C.V. ) Elevi sud-coreeni arsi in autobuzul scolii 19 de liceeni sud-coreeni si-au pierdut viata si peste 90 au fost raniti intr-un accident rutier petrecut in apropiere de localitatea Kimchon, situata la 230 de kilometri sud de Seul, transmite AFP. Tinerii faceau parte dintr-un grup de 280 de elevi de liceu care se intorceau acasa, la Pusan, in sase autocare, dintr-o excursie. Doua dintre vehicule au derapat, din cauza ploii torentiale, si au intrat in masinile care circulau din sens invers, luind foc. Unul dintre ele a cazut intr-o ripa adinca de 15 metri. ( I.A. ) Cubanezii n-au nevoie de dolari Un cinstit muncitor cubanez nu a ezitat sa returneze posesorului o importanta suma de bani. Gasind intr-o farmacie din Havana un portofel cu suma de 28.000 de dolari, modestul muncitor nu s-a gindit ca s-a imbogatit, ci la necazul celui care a pierdut acesti bani si ar putea avea nevoie de ei pentru a-si ingriji sanatatea. Mai mult, gasitorul a facut-o personal pe detectivul, investigind mai multe persoane, pina l-a descoperit, in cele din urma, pe posesorul portofelului. Cel care isi pierduse banii era un turist argentinian, care nu se mai astepta sa mai intre vreodata in posesia portofelului. ( R.P. ) Margareta si-a vindut poseta O poseta scoasa la licitatie pe Internet de catre fostul premier britanic Margaret Thatcher a fost vinduta contra sumei de 100.000 de lire sterline (aproximativ 156.000 de dolari) unui om de afaceri scotian, mare admirator al "Doamnei de Fier". Proprietarul unui club de noapte din Statele Unite oferise 200.100 de lire sterline (300.000 de dolari) pentru "gentuta" creata de designerul italian Ferragamo, dar s-a retras aproape imediat. Bogatul cumparator scotian, pe nume Ian Rushbrook, a declarat ca a tinut mortis sa obtina poseta pentru a "aduce un omagiu personal marelui lider national" care a fost Thatcher. ( C.V. ) Britanicii vor inmormintari vesele Potrivit unui sondaj de opinie realizat in Marea Britanie, un numar tot mai mare de oameni doresc ca funeraliile proprii sa fie "mai vesele". Nu mai putin de 82 la suta dintre persoanele intervievate au declarat ca inmormintarea trebuie sa fie un prilej de "sarbatorire a vietii", 72 la suta vor ca la priveghi sa se cinte melodia lor preferata iar 53 la suta nu doresc ca rudele si apropiatii sa se imbrace in negru. Mai bine de jumatate vor sa se organizeze un chef si jocuri de artificii. Revista "Bella", care a publicat sondajul, mentioneaza ca aceste preferinte nu au in ele nimic neobisnuit pentru ca "la o adica, este ultima petrecere pe care o poate organiza cineva". ( C.V. ) Cel mai bogat ciine din lume a cumparat vila Madonnei Luxoasa vila din Miami a celebrei cintarete Madonna a fost vinduta pentru 7,5 milioane de dolari unui ciobanesc german, cel mai bogat ciine din lume, transmite AFP. Rasfatatul ciobanesc german se poate muta deja in superba resedinta de 780 metri patrati, care cuprinde opt camere si tot atitea sali de baie. Günther al IV-lea, cum se numeste noul proprietar al vilei, a mostenit banii de la tatal sau, Günther al III-lea improprietarit de stapina sa, defuncta contesa germana Karlotta Liebenstein, care i-a lasat prin testament, in 1992, intreaga sa avere cifrata la 65 de milioane de dolari. Averea actuala a lui Günther al IV-lea a ajuns intre timp la 200 de milioane de dolari, gratie investitiilor inspirate facute de societatea care administreaza banii. Patrupedul, care este recunoscut oficial in Cartea Recordurilor ca cel mai bogat ciine din lume, mai are resedinte in Italia si in Bahamas. ( K.B. ) 