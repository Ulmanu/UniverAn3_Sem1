 Sute de morti in Salvador dupa un seism devastator Un seism violent a lovit simbata America Centrala, facind numeroase victime in Salvador, unde a fost localizat si epicentrul miscarii telurice si unde, potrivit unui bilant provizoriu dat publicitatii ieri dupa-amiaza, se inregistreaza cel putin 136 de morti, 500 de raniti si aproximativ 1.200 de disparuti, despre care se considera ca ar fi putine sanse de a mai fi gasiti in viata. Magnitudinea seismului a fost, potrivit cenrului american din Alaska, de 7,9 pe scara Richter, iar potrivit Observatorului de la Strasbourg, de 7,4. Seismul a fost urmat de 192 de replici de mica intensitate, transmite AFP. Cutremurul s-a produs la ora 11.33, ora locala (19.33 - ora Romniei) si a fost resimtit in tot Salvadorul, in Guatemala, Nicaragua, Honduras si Costa Rica, precum si in sudul Mexicului. Miscarea telurica a facut doua victime si in Guatemala - doi copii care au murit in urma prabusirii unei case. Echipele speciale au desfasurat in cursul noptii operatiuni de salvare a eventualilor supravietuitori, dar acestea s-au dovedit dificile din cauza intunericului, pentru ca seismul a distrus reteaua de alimentate cu energie electrica. Situatia din Salvador l-a determinat pe presedintele Francisco Flores sa decreteze starea de urgenta si de catastrofa nationala pentru a mobiliza toate resursele disponibile, iar vicepresedintele Carlos Quintanilla a lansat un apel comunitatii internationale, solicitind ajutoare, in special echipe de salvare. I-a inghitit pamintul Mii de salvadorieni au petrecut noaptea de simbata spre duminica cautindu-si rudele sub darimaturile caselor din cartierul Las Colinas, unde 300 de locuinte s-au prabusit din cauza unei alunecari de teren. "Dumnezeule, ce sa fac acum, toata familia mea e sub darimaturi!", striga o femeie cu un glas disperat, stind pe o placa de beton in asteptarea echipelor de salvare. Peste zgomotul asurzitor al grupurilor electrogene, se auzea plinsul sfisietor al acestei femei "n v"rsta de 43 de ani, al carei sot si patru dintre cei sase copii au pierit ingropati sub citeva tone de pamint. Operatiunile de salvare se desfasurau cu greutate din cauza ca nu au putut fi folosite utilaje grele, in speranta ca exista supravietuitori. Sute de civili voluntari s-au alaturat echipelor de salvare pentru a indeparta pamintul care a acoperit casele. Imaginile prezentate de televiziunea nationala au aratat un autobuz rupt in doua de pietrele cazute de pe colina care s-a prabusit. CAMELIA MUNTEAN Bilantul "sindromului Balcanilor" creste vertiginos 300 de sirbi din Bosnia, rapusi de "vesta cu uraniu" Scandalul uraniului saracit folosit in campaniile aeriene ale NATO se amplifica: dupa ce a fost dat publicitatii ca este posibil ca soldatii KFOR din Serbia, ca si unii dintre locuitorii provinciei Kosovo sa sufere de diverse maladii din cauza expunerii la acest element radioactiv, cotidianul britanic "The Independent" releva ca si in Bosnia, din 1994-1995 pina in prezent, au murit de cancer si leucemie 300 de refugiati sirbi, al caror cartier din Sarajevo a fost bombardat cu obuze cu uraniu saracit, transmit agentiile internationale de presa. Publicatia afirma ca bolnavii de cancer si leucemie care au murit fac parte din cei 5.000 de sirbi care si-au parasit locuintele din cartierul Hadjici, cind acesta a fost bombardat de aviatia NATO in vara anului 1995. Acelasi lucru il afirma si un medic patolog iugoslav, care evalueaza la 400 numarul celor morti. Unele victime au purtat veste antiglont care au avut in componenta metal din carcase de obuz cu uraniu saracit, care au fost reciclate. Calvarul unei fetite care s-a jucat cu resturi de proiectil Acelasi cotidian publica povestea cutremuratoare a unei fetite din Sarajevo care in 1994, dupa bombardamentele NATO, a strins resturi de proiectile gasite in craterele facute de obuze si s-a jucat cu ele. Praful radioactiv din zona de bombardament i-a intrat sub unghii si in piele. De atunci, fetita este foarte bolnava. Unghiile de la miini si de la picioare i-au cazut de citeva ori, sufera de singerari interne, diaree si stari de voma. Catelusa ei, care s-a jucat cu schijele aduse in casa de fetita, a murit, impreuna cu toti puii pe care ii fatase. Soldatii greci din Kosovo vor sa fie trimisi acasa Dupa ce au aflat de riscurile manevrarii de armament cu uraniu saracit, 140 de soldati greci din cei 1.500 stationati la Urosevac, in sudul Iugoslaviei, au cerut sa se intoarca acasa. Premierul grec, Costas Simitis a anuntat un moratoriu in Grecia asupra folosirii armamentului de acest tip, pina cind se va ajunge la niste concluzii in anchetele care sint in curs. ISABELLA ALEXANDRESCU Milioane de hindusi au luat cu asalt apele Gangelui Baia Regala in pielea goala Aproximativ 5 milioane de pelerini hindusi s-au scaldat ieri in apele sacre ale fluviului Gange, pentru a se purifica cu prilejul pelerinajului Maha Kumh Mela, cea mai mare reuniune religioasa contemporana, care se desfasoara in aceste zile in nordul Indiei. Organizatorii acestui eveniment se asteapta ca pina la sfirsitul zilei, la confluenta fluviilor Yamuna si Gange, ale caror ape sint foarte reci in aceasta perioada a anului, sa se fi scaldat intre 8 si 10 milioane de pelerini. Desfasurata sub conducerea Naga sadhus-ilor (oameni sfinti dezbracati), "Baia Regala" rituala din aceasta duminica este prima din cele patru pe care credinciosii hindusi o pot face pe parcursul celor 42 de zile de pelerinaj. Zona destinata baii rituale se intinde pe o lungime de 6 kilometri, in care mii de barbati, femei si copii, veniti din toata India, vor intra in apa pina la briu, stropindu-se apoi cu apa inghetata pe cap si umeri. Momentul acestor bai corespunde, conform credintei hinduse, prezentei in apa a elixirului vietii eterne, rezultat din lupta mitica intre zei si demoni. Baia facuta in apele Gangelui in aceste zile este considerata de bun augur in procesul de purificare a pelerinilor. Aproximativ 70 de milioane de credinciosi sint asteptati sa participe la acest pelerinaj, care se desfasoara o data la 12 ani, in momentul care corespunde unei anume alinieri a planetelor. TITI STRECHEANU Reparatii la virf Reagan si-a fracturat soldul Fostul presedinte american, Ronald Reagan, in virsta de 89 de ani, a fost supus unei interventii chirurgicale pentru a i se "repara" osul soldului drept, fracturat in urma unei caderi suferite in casa. Doctorii afirma insa ca recuperarea sa ar putea fi complicata de boala Alzheimer, de care sufera fostul presedinte. Clinton, suspectat de cancer Presedintele american Bill Clinton si-a facut un examen medical complet care a durat trei ore si in urma caruia s-a stabilit ca are colesterolul crescut. Lui Clinton i s-a descoperit si o leziune "suspecta" pe pielea spatelui, fiindu-i facuta o biopsie pentru a se vedea daca aceasta este de natura canceroasa. Doctorii afirma ca pata neagra care i-a aparut lui Clinton pe spate seamana cu un tip de cancer de piele, carcinomul, care poate fi insa tratat. ( I.A. ) Concurs televizat de donatori de sperma O televiziune olandeza pregateste lansarea unui show cu public cu totul original, la care femeile nemaritate participa nu pentru a-si gasi alesul, ci pentru a-l alege pe cel mai potrivit dintre mai multi potentiali donatori de sperma, transmite Reuters. Acest spectacol TV, care ar putea sa se numeasca "Vreau sa imi faci un copil", va fi ultimul dintr-un intreg sir de astfel de emisiuni de senzatie, menite sa atraga audienta. Showul va fi produs de o firma care face parte din Endemol, compania care a creat populara emisiune-concurs "Big Brother". ( I.A. ) 