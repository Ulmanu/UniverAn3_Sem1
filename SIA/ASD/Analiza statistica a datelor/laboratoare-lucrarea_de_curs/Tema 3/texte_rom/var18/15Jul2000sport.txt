 Fotbalistii rapidisti au dat iama intr-un magazin belgian care-si lichida stocurile Marius Ninel Sumudica, in prezent jucator la echipa portugheza Maritimo Funchal, si-a anuntat ieri intentia de a renunta la contractul cu gruparea lusitana "numai sa ma intorc in Giulesti". Anuntul a fost comunicat conducatorilor rapidisti prin intermediul faxului. De asemenea, fostul atacant al "alb-visiniilor" si-a spus pasul si membrilor galeriei "Legione Granata", cu rugamintea ca acestia sa intervina pe linga patronul George Copos. Gigi Raducanu, alias Corsicanu', seful suporterilor giulesteni, a anuntat ca "pentru fratele nostru vom face orice, numai ca el sa revina sa joace pe stadionul unde este iubit". Aflata in turneu de pregatire in Belgia, echipa Rapid a jucat la Arlon cu Jeunesse D'Esch, cistigatoarea Cupei Luxemburgului. Elevii lui Anghel Iordanescu s-au impus lejer, scor 3-0, desi golurile au venit abia dupa pauza, cind Generalul a introdus "jucatorii de baza". Au marcat Schumacher (min. 57 - lob de exceptie, de la 35 de metri), Bundea (min. 79 - a transformat un penalty acordat in urma unui fault asupra lui Sasu) si T. Balan (min. 85 - cu capul, din centrarea perfecta a lui Buta). Iordanescu a alcatuit echipa de inceput numai din "provinciali", in aceeasi formula 5-4-1. El a trimis pe teren urmatoarea garnitura: Fl. Radulescu - Buta, Mutica, Bica, Iencsi, I. Voicu - Buga, Ghioane, Schumacher, N. Raducan - N. Constantin. Dupa pauza au evoluat si ceilalti componenti ai lotului. Rapidistii au plecat apoi spre Li?ge, unde "ghidul" Mircea Rednic a descoperit un magazin universal care isi lichida stocurile. "Am jucat cu gindul la «mocaciunile» pe care urma sa le cumpar a doua zi", ne-a marturisit ieri un jucator feroviar, in limbajul caruia "mocaciunile" reprezinta marfuri la pret redus. LAURENTIU CIORNEI Balaci l-a inlocuit pe Iordanescu la Al-Hilal Ilie Balaci si-a dat ieri acordul de a pregati, in urmatoarele doua sezoane, echipa saudita de fotbal Al-Hilal, cistigatoare a Cupei Campionilor Asiei asta-primavara, cu Anghel Iordanescu la timona. Balaci, care isi serba ieri la Craiova nunta de argint, a recunoscut ca la Al-Hilal va cistiga "foarte multi bani", dupa unele surse aproximativ 700.000 de dolari, cel mai mare salariu din cariera sa. "Acum ma insor. Nu doresc sa ma gindesc la munca. Impresarul meu va rezolva totul. Eu mi-am dat acordul si acum stau linistit si astept. Astept biletele de avion si rezolvarea vizei", ne-a declarat "Minunea Blonda" a Baniei. Luni, Balaci este asteptat la Cairo de printul Bandr, conducatorul clubului Al-Hilal, care isi petrece vacanta la Piramide. De mentionat este faptul ca Balaci a mai fost antrenor la Al-Hilal, in sezonul 1997-1998, cistigind cu aceasta echipa campionatul saudit si Cupa Golfului. LAURENTIU CIORNEI Gheorghe Florea mai are trei zile pentru a inchiria un teren de fotbal Rocar sta la mina FPS-ului Problema terenului unde va evolua in sezonul urmator AS Rocar a reprezentat unul dintre motivele pentru care directorul executiv Paul Cazan nu a facut parte din delegatia care, zilele acestea, se afla in Italia, la Norcia. E deja cunoscut faptul ca, la insistentele liderului sindical Duna, societatea Rocar SA, detinatoarea bazei sportive din Drumul Gazarului, a solicitat noii conduceri a clubului o chirie exagerata, cifrata la peste un miliard si jumatate de lei lunar. Cum terenul din Bragadiru nu corespunde deocamdata normelor impuse de regulament pentru a gazdui partide din Divizia A, clubul Rocar nu detine, la ora actuala, un stadion propriu, fiind in pericol sa nu poata obtine licenta de club profesionist, absolut necesara inscrierii in campionat. Deoarece discutiile dintre asociatia sportiva si societatea comerciala au intrat in impas, noua conducere a clubului a inceput sa caute solutii. Urgente, pentru ca perioada de depunere a dosarelor la LPF este 14-18 iulie. Desi exista posibilitati ca AS Rocar sa-si schimbe domiciliul, inchiriind alt teren, jucatorii si-au exprimat dorinta de a ramine in continuare in Berceni. In aceste conditii, principalul actionar al echipei s-a implicat personal in rezolvarea problemei. Concret, dupa o banala verificare la Registrul Comertului, s-a constatat ca FPS detine circa 70% din actiunile societatii comerciale "Rocar" SA, drept pentru care Gheorghe Florea urma sa aiba ieri o intrevedere cu persoane din conducerea FPS, in incercarea de a obtine niste conditii umane de inchiriere a bazei sportive. Paul Cazan nu a participat la aceste discutii, motivind: "Ce sa caut eu acolo? Asta e o discutie prea inalta chiar si pentru mine, care, de bine, de rau, aveam detenta". HORIA HASNAS AC Milan pune pe masa 60 de milioane de dolari ca sa-l ia pe Beckham Clubul italian AC Milan este foarte aproape de a realiza un transfer de senzatie. Dupa ce a reusit achizitionarea mijlocasului englez Paul Scholes, de la Manchester United, "diavolul milanez" si-a pus in gind sa-i aduca acestuia si omul care sa-l serveasca. Nimeni altul decit fostul sau coechipier, starul din "Old Trafford", David Beckham. Daca Milan il va aduce pe Beckham, acesta va deveni cel mai bine platit fotbalist din lume, releva "Daily Star". Transferul s-ar putea efectua pentru suma de 35 de milioane de lire sterline (aproximativ 60 de milioane de dolari), iar David ar urma sa primeasca un salariu saptaminal de peste 210.000 de dolari, suma neta. Pentru a-l tenta si mai mult pe cel mai mediatizat jucator al continentului, Silvio Berlusconi, patronul clubului milanez, a spus ca are in vedere si crearea unor oportunitati pentru Victoria Adams, sotia lui David, fosta componenta a grupului pop Spice Girls. "Posh" ar putea aparea in show-uri TV produse de reteaua mediatica patronata de conducatorul partidului de dreapta "Forza Italia". Aceasta posibilitate o incinta nespus, mai ales ca, fiind ahtiata dupa cumparaturi, Milano ii poate oferi creatiile vestimentare ale celor mai buni designeri din lume. Nu trebuie uitat ca, de mai bine de o jumatate de an, Victoria, satula de vremea mohorita din Insula, il bate la cap pe David sa plece din Anglia si sa se transfere la un club din "Il Calcio", eventual la AC Milan. Totusi, ramine de vazut daca Manchester United isi va ceda baiatul de aur pentru numai 60 de milioane de dolari. Desi Sir Alex Ferguson, managerul echipei campioane a Albionului, pare a fi dispus sa se desparta de Beckham pentru aceasta suma. MARGARIT BANUTA Dinamo s-a impus in ultimul amical din Hexagon In ultima partida de verificare a turneului de pregatire din Franta, Dinamo Bucuresti a dispus cu 3-1 (3-1) de selectionata regiunii Savoia. Golurile au fost marcate de Florin Cernat, Marius Niculae si Florentin Petre. Tehnicianul Cornel Dinu a utilizat urmatoarea formula: Preda - G. Kirita, Onut, Mihali (min. 80 Iodi), Florea (min. 72 Vl. Munteanu) - Fl. Petre (min. 55 Mara), Tames (min. 75 Stere), Cernat (min. 46 Lupu) - Mihalcea (min. 84 Baltoi), M. Niculae (min. 46 Cl. Dragan). Meciul s-a aflat la discretia "ros-albilor", care au dominat marea majoritate a timpului. Mugur Bolohan nu a fost introdus din cauza unei gripe, iar Florentin Petre s-a accidentat usor in timpul partidei, insa nu este nimic grav. Ieri, dinamovistii au efectuat o sedinta de pregatire si au decolat catre tara, sosirea lor fiind prevazuta pentru aseara, tirziu. DANIEL NAZARE Vicenza Calcio il doreste pe Gilca Fotbalistul roman Costel Gilca, al carui contract cu echipa catalana Espanyol Barcelona a expirat la inceputul verii, ar putea ajunge la formatia italiana Vicenza Calcio, dupa ce alte cluburi din Peninsula, AC Fiorentina si SSC Napoli, s-au interesat de "inchizatorul'' care a cucerit anul acesta Cupa Spaniei. Napoli a optat in cele din urma pentru portughezul Vidigal, in timp ce Fiorentina a curmat tratativele din cauza pretentiilor financiare ale impresarului lui Gilca, asa cum au procedat de altfel si cluburi din afara Cizmei care facusera oferte pentru "Costellino'', adica Tottenham, Coventry, Celta Vigo sau Villarreal. Ca sa-l pastreze pe Gilca, Espanyol i-a facut jucatorului roman o propunere extrem de tentanta, respectiv sase milioane de dolari pentru urmatorii patru ani. Ieri insa, Costel, citat de site-ul Calciomercato, a tinut sa infirme eforturile presedintelui Daniel Sanchez Llibre de a-l mentine in echipa: "Nu e adevarat ca mi s-ar fi facut o noua oferta pe patru ani''. Impresarul spaniol Angel Castels, care apara interesele fotbalistului roman, a continuat sa ii caute echipa lui Gilca. In cursul zilei de azi, procuratorul urmeaza sa aiba o intilnire cu emisarii clubului italian Vicenza. HORIA GHIBUTIU "Britanicul de abanos" il ia la pumni pe "Bizonul alb" O noua disputa contind pentru categoria grea va cutremura azi un ring de box din Marea Britanie, dupa ce luna trecuta Mike Tyson l-a spulberat pe Lou Savarese la Glasgow. Campionul mondial la zi, britanicul Lennox Lewis, va incrucisa manusile in aceasta seara, la London Arena, cu sud-africanul Frans Botha, primul punindu-si in joc centurile cucerite la categoria grea, versiunile WBC si IBF. Proba cintarului, efectuata joi seara la Covent Garden din Londra, a relevat un net avantaj fizic de partea britanicului, care a anuntat ca aceasta lupta va fi pentru el ultima desfasurata in Albion inaintea posibilei sale retrageri din activitate. Acul cintarului s-a oprit la englezul de culoare in dreptul greutatii de 113,4 kilograme, la o inaltime de 1,95 centimetri, in timp ce "Bizonul alb" din Africa de Sud cintareste 107,4 kg si masoara 1,87 m. Lennox Lewis, un pugilist care si-a cistigat faima pe ringurile de dincolo de Ocean, are azi sansa de a cuceri si un public, cel britanic, care n-a mai avut ocazia sa-l vada boxind "live" de mai bine de sase ani. Faimosul impresar Frank Warren l-a criticat pe Lewis pentru faptul ca nu s-a aratat mai interesat de sprijinul propriilor suporteri: "Lewis a venit in Marea Britanie doar cu sase zile inaintea disputei si nu cred ca asta e o mutare prea desteapta. Botha e in Anglia de mai bine de doua saptamini, timp in care s-a acomodat perfect, si pare a fi intr-o forma grozava. Cind se urca in ring doi tipi de talia lor, un pumn sanatos e suficient sa incheie lupta. Si nu totdeauna pumnul e tras de favorit''. Warren a mai avertizat: "Cred ca Lewis face o mare, mare greseala considerindu-l pe Botha o prada usoara'', aluzie la faptul ca englezul il lasase pe sud-african cu ochii in soare, intirziind la o conferinta de presa programata in cursul acestei saptamini. Pugilistul de abanos ramine insa favoritul numarul 1 al unei batalii inaintea careia englezul a fost subiectul unei declaratii foarte magulitoare facute de legendarul Angelo Dundee, antrenorul care l-a propulsat pe Cassius Clay spre culmile succesului. "Lewis se misca senzational in ring, dar si in afara lui. Da, el poate deveni cel mai popular «greu» de la Muhammad Ali incoace'', a precizat Dundee. HORIA GHIBUTIU La Marele Premiu al Austriei, Coulthard vrea sa sarbatoreasca in valuri de sampanie cea de-a 100-a cursa in Formula 1 David cel fara de frica Disputa de pe circuitul A1-Ring va fi transmisa de Pro TV, miine, in direct, incepind cu ora 15.00 Actualul sezon al "Marelui Circ" a trecut in cea de-a doua jumatate si lupta pentru cele doua titluri mondiale s-a ascutit vizibil. Desi Ferrari a avut un inceput de an excelent, Schumacher impunindu-se autoritar in primele trei curse, McLaren a revenit fantastic, ajungind pe locul secund in clasamentul constructorilor, la sase puncte distanta, in timp ce David Coulthard mai are doar 12 puncte in spatele liderului Michael Schumacher. Driverul scotian de la McLaren se afla intr-un virf de forma care il indreptateste sa se gindeasca la coroana cu lauri a campionului, mai ales dupa victoriile de la Monaco si Magny-Cours. Coulthard simte ca duminica, in Austria, este momentul pentru un nou succes, prin care sa sarbatoreasca si cea de-a 100-a cursa de Formula 1. Desi la finalul disputei din Franta l-a acuzat pe Michael Schumacher ca sofeaza periculos, aluzie la momentele cind germanul l-a blocat la start si l-a fortat sa frineze violent intr-o curba, David Coulthard a preferat sa ingroape "securea razboiului", stringindu-i mina lui "Schumi" in timpul primei intilniri de la paddock-ul din Austria. Totusi, scotianul stie ca mai are un drum lung pina la finalul sezonului si ca orice greseala ii poate fi fatala. "Nu cred ca lupta pentru titlul mondial se va da doar intre mine si Michael Schumacher. Mai este si Mika Hakkinen, care a demonstrat ca poate oricind invinge intr-un Grand Prix. Oricum, nu mi-e frica de nimeni si voi alerga in continuare asa cum am facut-o pina acum", a concluzionat Coulthard. Ferrari a invatat drumul de la rai la iad Inainte de disputa din Franta, Michael Schumacher a declarat modest ca inca nu poate fi considerat invingator si abandonul de acum doua saptamini a demonstrat cita dreptate avea. Mai mult, oficialii de la Ferrari se confrunta acum si cu probleme tehnice la monopostul germanului, defectiuni care l-au obligat pe vicecampionul mondial sa iasa din cursa si la Monte Carlo. Starea de tensiune aparuta dupa Magny-Cours este o arma cu doua taisuri, Schumacher putind capota in incercarea de a demonstra ca anul acesta este al lui. TEODOR HOSSU-LONGIN Flash "Sconcsul'' l-a asfixiat pe Sabau Echipa de tenis a Romaniei a debutat cu stingul in partida de Cupa Davis pe care o disputa in acest weekend la Harare, in compania reprezentativei statului Zimbabwe. In primul meci de simplu al intilnirii care conteaza pentru barajul de promovare in Grupa Mondiala, Byron Black, numarul unu al echipei africane, a dispus in patru seturi de tinarul Razvan Sabau, aducind astfel un punct formatiei-gazda. Scorul meciului desfasurat ieri la prinz la "Sports City Centre'' din Harare a fost de 6-2, 4-6, 7-5, 6-2 pentru Byron Black, poreclit "Sconcsul'', jucator care a atins anul acesta primul sau sfert de finala la Wimbledon. Rezultatul celei de-a doua partide de simplu de ieri, in care urmau sa se infrunte Andrei Pavel, numarul 1 al echipei noastre, si jucatorul de origine sud-africana Kevin Ullyett, nu ne-a parvenit pina la inchiderea editiei. (H.G.) Radu Voinea se intoarce printre handbalistii "tricolori" Radu Voinea are foarte mari sanse sa devina, la inceputul lunii viitoare, noul antrenor al nationalei masculine de handbal a Romaniei. Voinea, care in ultimii 9 ani a antrenat o echipa de prima divizie din Franta, a ajuns, deja, la o intelegere cu conducatorii federatiei romane. "Sintem in tratative cu Radu Voinea si, in principiu, este de acord sa preia aceasta functie. Credem ca pina la inceputul lunii august se vor semna si hirtiile oficiale in acest sens", a declarat Cristian Gatu, presedintele Federatiei Romane de Handbal. Biroul Executiv al FRH a aprobat miercuri demisia lui Gheorghe Tadici din functia de antrenor secund al echipei feminine de handbal a Romaniei. Tadici isi anuntase intentia de a demisiona inca de saptamina trecuta, cind a invocat probleme personale. In aceste conditii, handbalistele "tricolore" vor face deplasarea la Sydney cu doar doi antrenori: Bogdan Macovei - antrenor principal si Dumitru Musi - antrenor secund. (V.M.) Sabau, ca Prosinecki Ioan Ovidiu Sabau are o replica cel putin la fel de cunoscuta in Croatia. Robert Prosinecki, unul dintre cei mai valorosi fotbalisti ai medaliatei cu bronz la ultimele Mondiale, a surprins intreaga opinie publica joi, cind a semnat un contract pe doi ani cu Hrvatski Dragovoljaci, o echipa absolut necunoscuta pe plan international. Pus pe liber de Dinamo Zagreb, fostul lider al nationalei "patratelelor" si-a pus semnatura pe un angajament ciudat, care prevede niste clauze cu totul originale. La fiecare victorie a echipei, Prosinecki primeste de la noul sau club cite o masa la restaurant. In schimb, la fiecare esec, jucatorul urmeaza sa ospateze, pe spezele sale, intregul lot. Cindva vedeta in formatia de aur a belgradenilor de la Steaua Rosie, apoi om de baza la Real Madrid si FC Barcelona, Prosinecki a plecat de la Dinamo Zagreb, ultimul sau club, dupa ce conducatorii echipei i-au reziliat contractul motivind ca nu pot sa-i plateasca salariul anual de 820.000 de euro. Blondul mijlocas in virsta de 31 de ani a refuzat mai multe oferte din strainatate pentru a se muta cu arme si bagaje la o echipa care in sezonul precedent s-a clasat pe locul 10 din 12 echipe, scapind ca prin urechile acului de la retrogradare. (T.U.) Universitatea Craiova - Volendam 2-1 Dupa infringerea suferita in primul joc, cu belgienii de la Gent, Universitatea a obtinut joi seara prima victorie din turneul efectuat in Benelux, impotriva echipei olandeze de liga a doua Volendam. Partida disputata la Sittard, pe o vreme ploioasa, a fost adjudecata de elevii pregatiti de Florin Marin cu scorul de 2-1 (1-1) prin reusitele lui M. Mitu si Barcauan. "Alb-albastrii" au evoluat in urmatoarea formula: Arcanu - Stoican, Alistar, Baldovin, I. Dragomir - M. Sava, Domocos, Soava, M. Mitu - Cl. Niculescu, A. Calin. Au intrat, pe parcursul celei de-a doua reprize, D. Tudor, Vancea, Naicu, Grigorie, Papura, Pitu, Barcauan si Negru. Nu au evoluat, din cauza unor accidentari, Neamtu, D. Rednic, Craciunescu, Fl. Batrinu, Danciu, Vigariu si Dobre. "Stiinta" a jucat aseara cu Hapoel Tel Aviv. La jocul cu Volendam printre sustinatori s-a aflat si actionarul Gigi Netoiu. (M.M.) 