 Un imperativ: Revizuirea strategiei de securitate! Secretarul de stat George Maior, seful Departamentului pentru Integrare Euroatlantica si Politica de Aparare din MApN, ne-a declarat ieri ca, in urma atacurilor teroriste de pe teritoriul Statelor Unite, Romania va fi nevoita sa plaseze riscurile neconventionale in prim-planul strategiei de securitate, ceea ce implica o schimbare a celei actuale. "In ceea ce priveste bugetele pentru sistemele de securitate, ar fi necesara o suplimentare a resurselor, pentru achizitionarea unor sisteme moderne in domeniul comunicatiilor, informatiilor, spatiului aerian integrat", ne-a precizat George Maior. Secretarul de stat in MApN sustine ca nivelul de cooperare intre MApN, MI, SRI va trebui sa creasca. George Maior a specificat totodata ca, avind in vedere modificarea structurii de securitate, vor avea loc si reevaluari de pozitii in cadrul NATO. ALINA GRIGORE Un inalt responsabil SRI, care doreste sa-si pastreze anonimatul, declara: "Atentatul a fost pregatit cel putin un an si jumatate" Care credeti ca au fost punctele slabe speculate de teroristi? Sa stiti ca acolo se poate vorbi de punctele slabe ale intregii lumi civilizate. Intreaga lume civilizata a esuat in incercarea de a preveni aceasta oroare, care a lovit in plan imediat Statele Unite. Unde credeti ca s-a gresit? Tehnic vorbind, atentatul in sine ar fi putut fi prevenit daca pe aeroporturile aviatiei civile din SUA, la toate zborurile domestice se aplicau norme de securitate, sa spunem, de 15 ori mai dure. Statele Unite sint o zona in care traficul aerian este poate la fel de curent cum este traficul auto in Bucuresti. Pentru un american, a lua un avion este un lucru la fel de comun cu a lua un tramvai de catre un bucurestean. A incetini traficul, aplicind masuri de securitate cu o anumita intensitate, inseamna sa intri in contradictie chiar cu dorinta pasagerului de a circula mai rapid si mai putin stingherit. Aceasta slabiciune a fost insa exploatata de catre atentatori. Planificarea atentatului a presupus mult timp? Acest atentat n-a fost comis dupa o pregatire de citeva zile, sau citeva luni. Parerea mea personala este ca s-au studiat lucrurile, in SUA, cel putin un an jumatate - doi ani. Intreaga actiune a impus un efort de planificare extraordinar. Asta ne duce si catre cine l-a putut intreprinde. Un efort de planificare, de culegere de informatii si de implementare cu totul si cu totul deosebit. Este lipsit de precedent prin consecinte. Exista vreun precedent, ca mod de actiune? Nu. Exista un precedent in ceea ce stim toti din al doilea razboi mondial: pilotii kamikaze. A fost o actiune sinucigasa de tip kamikaze. Deci acest precedent exista, cu precizarea ca, in al doilea razboi mondial, pilotii kamikaze erau militari declarati, in uniforma, si sub culorile patriei lor atacau obiective militare in mod deschis, fara a produce victime in rindul populatiei civile. Deci era chiar un lucru de onoare. O onoare mai stranie, dar pe care o puteam intelege. Ceea ce s-a petrecut aici insa este o prelungire a liniei de atentate sinucigase inregistrate in ultima perioada in Orientul Mijlociu, in care, pentru prima data, teroristii duc in moarte, alaturi de ei, nu doar victimele exploziei, ci si pasagerii mijlocului de transport aerian transformat in bomba. Deci, din acest punct de vedere, nu exista nici un precedent in istoria terorismului mondial. Poate fi vorba de terorism de stat? Implicarea unui stat exista, eu am certitudinea asta, este vorba de terorism de stat, dar probarea in instanta, cu dovezi materiale, nu poate fi facuta niciodata. Nici un stat, chiar unul banditesc, din Asia Centrala, nu e chiar atit de imbecil incit sa redacteze documente semnate oficial prin care sa aduca la cunostinta organizatiei teroriste X ca "da, v-am aprobat cererea de sprijin financiar si operational pentru comiterea unui atentat terorist impotriva Statelor Unite, situatie fata de care va rugam sa va prezentati la data de, la casierie, sa va luati pusca si banii!" Informatiile obtinute insa in timp confirma ca state din zona nord-africana, a Orientului Mijlociu si a Asiei Centrale au sustinut si sustin terorismul, atunci cind actiunile teroriste au lovit interese si state inamice sau au promovat interese ale statelor-sponsor. Ramine insa de discutat daca va putea fi demonstrata implicarea unui stat sau a mai multor state in acest atac terorist. Foarte importanta mi se pare declaratia de miercuri a presedintelui american, prin care a anuntat clar ca SUA nu vor face diferentiere intre teroristi si gazdele lor. Deci, cei care accepta sa-i gazduiasca sau chiar sa-i sprijine pe teroristi nu vor fi mai putin vinovati si vor fi in egala masura trasi la raspundere sau supusi unor sanctiuni. Sistemul antiterorist american foloseste insotitori de bord cu pregatire si atributii antiteroriste? In SUA a functionat cindva un program numit Sky Marshall ("soimi" - la noi). In momentul actual, acest program nu mai functioneaza. Nu este in operare. In practica antiterorista a aviatiei americane a existat acest lucru. Pe ce curse? Pe cursele sensibile. Mi-e greu sa spun daca au fost sau nu in aceste avioane deturnate, dar, ca operare profesionala, prezenta acestor "maresali ai cerului" ar fi facut ca deturnarile sa fie mult ingreunate, poate prevenite. A consemnat DAN BADEA Continua joaca de-a bomba Un telefon anonim, primit la ora 11.00 la centrala Primariei Capitalei, a anuntat ca in cladire exista o bomba care poate exploda in orice clipa. La ordinul primarului Traian Basescu, angajatii primariei, prefecturii si directiilor de finante, agricola si generala de statistica au ramas in sediu, singura masura luata fiind aceea de a interzice accesul in primarie pe durata cautarilor. Pirotehnistii au verificat, timp de aproape doua ore, toate birourile, concluzia fiind ca nu a fost decit o alarma falsa. Tot ieri dimineata, personalul din Tribunalul Bucuresti a fost evacuat de urgenta, tot in urma unui telefon anonim care anunta existenta unei bombe in cladire. Detinutii (aproape toti rromi) care se aflau in imobil au fost urcati in mai multe dube, in timp ce vorbeau tiganeste cu familiile lor. Ei au fost plimbati in dube prin oras, timp de doua ore, pentru a se evita orice incercare de evadare a lor. Specialisti insotiti de ciini-lup bine antrenati au cautat peste tot in cladire, ale carei usi au ramas inchise pentru absolut toata lumea. De la magistrati la femeile de serviciu, toti angajatii Tribunalului au asteptat in strada citeva ore, pina ce pirotehnistii au anuntat ca nu e nici o bomba in cladire. (I.A., T.D., V.S.) Lista organizatiilor teroriste semnalate de SRI in Romania Toate rapoartele SRI prezentate pina in prezent in Parlament, fie ca au fost intocmite sub directoratul lui Virgil Magureanu, fie sub cel al lui Costin Georgescu abunda in date privind "nuclee constituite pe teritoriul national de catre organizatii straine de natura terorista, care genereaza riscuri si amenintari la adresa sigurantei nationale". In continuare va vom prezenta care sint principalele "sindicate" ale terorii care actioneaza in Romania, asa cum sint prezentate de mai multe rapoarte ale SRI si UM 0962 (serviciul secret al politiei) prezentate perioada 1996-1999. Organizatii de esenta fundamentalist islamica-Hezbollah, Hamas, Fratii Musulmani, Partidul Eliberarii Islamice. Organizatii teroriste palestiniene: Frontul Popular pentru Eliberarea Palestinei (FPEP), Frontul Democrat pentru Eliberarea Palestinei (FDEP), Al Fatah - Consiliul Revolutionar, Al Fath - Miscarea de Corectie si Al Saika- Avangarda Razboiului de Eliberare Populara, Frontul de Eliberare a Palestinei (FEP). Partidul Muncitorilor din Kurdistan Celebrul PKK, banuit de SRI, Politie si Parchet ca ar fi comandat mai multe asasinate, care au avut loc in Capitala si care au ramas de citiva ani cu "autor necunoscut". Orientul Indepartat Au iesit in evidenta Armata Rosie Japoneza,Tigri Eliberarii din Tamil Eelam si Sikh. Alte organizatii teroriste Bozkutlar-Lupii Cenusii; Frontul Popular de eliberare a poporului (DHKPC), Partidul Comunist Turc-Marxist-Leninist (TKP-ML); Abu Nidal; Abu Sayyaf; Al-Gama'at Al-Islamyya; Septembrie Negru; IG-Grupul Islamic;17 noiembrie; ASALA-Armata Secreta Armeana; Forta 17; Forta Ellalan; ETA; IRA; MEQ. In ultimul timp s-a mai semnalat aparitia unei organizatii fundamentaliste algeriene mult mai radicale, disidenta din "Grupul Islamic Armat", intitulata "Grupul Salafist pentru Apel si Lupta". SRI a atras atentia ca "organizatiile fundamentalist-islamice din tara noastra se bazeaza pe o strategie complexa, stabilita de Consiliul Islamic pentru Europa de Est, care a elaborat un program comun pentru tarile balcanice, inclusiv pentru Romania. Potrivit rapoartelor SRI, aceste organizatii s-au ocupat de crearea si consolidarea unor puncte de sprijin si structuri de acoperire si camuflaj. Si-au infiintat structuri informative proprii si au mentinut legaturile cu centralele din exterior. Alte componente ale strategiei organizatiilor fundamentalist islamice sint elaborarea de studii si documente privind stabilirea potentialelor tinte si crearea conditiilor pentru tranzitarea Romaniei de catre comandouri teroriste. Armele teroristilor Folosesc in general pistoale automate marca Glock, carabine de asalt AK 47 si Heckler &Koch. Mitralierele preferate sint tip Armalite, iar aruncatoarele de grenade model AG 7 si RPG 7. Arsenalul mai cuprinde rachete Stinger si Sam, munitie din teflon si explozibili Semtex. CHRISTIAN LEVANT PKK - baza clandestina Potrivit rapoartelor politiei, terorisii desfasurau pe teritoriul Romaniei actiuni de racolare si stringere de fonduri pentru organizatiile din care proveneau. In februarie 1999, in fata anchetatorilor turci, liderul PKK Abdullah Ocalan, a declarat ca organizatia sa a avut o baza clandestina in tara noastra (lucru de altfel recunoscut si in citeva rapoarte ale SRI). Romania, Iranul si Republica Federala Iugoslavia au sustinut Partidul Muncitorilor din Kurdistan (PKK), a declarat liderul kurd Ocalan in cursul interogatoriului care a avut loc in inchisoarea de pe Insula Imrali. "Avem o tabara in Romania unde membrii PKK sint instruiti politic", a afirmat liderul kurd la vremea respectiva, fara a preciza in ce perioada de timp a beneficiat organizatia sa de aceste facilitati. De asemenea, mina dreapta a lui Ocalan a fost si el expulzat in urma cu citiva ani din Romania. Pina acum autoritatile romane nu au luat vreo masura concreta de anihilare a unor asa- zise baze de antrenament ale organiztiilor PKK aflate pe teritoriul nostru. In iunie 1999, Aktulun Taha, membru al P.K.K, a fost expulzat din Romania, declarat indezirabil pe teritoriul tarii noastre, pentru o perioada de cinci ani, intrucit a savirsit actiuni care puneau in pericol siguranta nationala. Aceasta decizie a fost luata dupa ce s-a stabilit ca Taha a desfasurat actiuni de colectare de bani in favoarea Partidului Muncitorilor din Kurdistan. Cunoscut drept cel mai dur recuperator PKK din Romania, kurdul Kaya Hassan, zis "Sehmuz", a fost si el expulzat anul acesta. Unul dintre cei mai importanti capi ai Partidului Muncitorilor din Kurdistan (PKK), Kaya Hassan, zis "Sehmuz", in virsta de 41de ani, actiona pe teritoriul Romaniei de mai multi ani si se ocupa cu taxe de protectie in rindul comunitatii kurde, trafic si consum de droguri, sustin surse bine informate. (A.G.) [13][pl.dll?rid=expresro] 