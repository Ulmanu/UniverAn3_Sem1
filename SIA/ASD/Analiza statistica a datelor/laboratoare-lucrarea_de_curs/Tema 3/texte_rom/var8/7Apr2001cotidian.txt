 Andreea Berecleanu cauta un nume pentru copilul ei Vedeta stirilor Pro Tv, Andreea Berecleanu, are, mai nou, o preocupare fireasca pentru o viitoare mamica. Chiar daca nu cunoaste sexul copilului care se va naste, anul acesta, in zodia Balantei, Andreea si-a cumparat dictionare de nume si calendare bisericesti pentru a-i alege micutului un nume. Rasfoindu-le, si-a dat seama ca majoritatea numelor sint ori de origine ebraica, ori slava, iar Andreea si sotul ei, Andrei Zaharescu, vor sa-i aleaga copilului un nume nici ciudat, dar nici comun. Asa ca mai au de cautat. ( C.D. ) Loc de veci la groapa de gunoi Penticostalii din Mesesenii de Jos au ingropat un mort la groapa de gunoi din cauza ca nu au un cimitir al lor. "Rampa de gunoi aferenta localitatii Mesesenii de Jos, judetul Salaj, este amplasata la limita localitatii, linga cimitirul ortodox, in spatele bisericii penticostale. In interiorul rampei de gunoi este "depozitata" o persoana", se arata intr-o nota informativa redactata de Inspectoratul pentru Protectia Muncii (IPM) Salaj, Directia de Sanatate Publica (DSP) Salaj si Prefectura Salaj. Primarul localitatii, Gavril Milas,a spus ca raposata Ileana Rostas, decedata in decembrie anul trecut, a fost de religie penticostala si ortodocsii din sat nu au acceptat sa fie ingropata in cimitirul ortodox. "Ne-am angajat ca pina in luna noiembrie a acestui an sa reusim sa mutam mormintul", a mai afirmat primarul Milas. CAMELIA BUHANSCHI Generalul Ciocan, ingerul pazitor al maresalului Antonescu Generalul Costachi Ciocan, in virsta de 88 de ani, din Comanesti - Bacau, a fost "ingerul pazitor" al maresalului Ion Antonescu in ultimul an in care acesta s-a aflat la putere. Costachi Ciocan este unul dintre cei doi generali in retragere ai judetului Bacau, fiind avansat in acest grad, pe 9 mai 1998, de presedintele de atunci al Romaniei, Emil Constantinescu. Batrinul ofiter este un aparator inflacarat al memoriei maresalului Antonescu. Tocmai de aceea ne-a istorisit citeva din amintirile sale de pe vremea cind era seful garzii lui Antonescu de la vila acestuia din Predeal. Toaca - sistem de alarma Generalul Ciocan este un om energic si dornic sa se implice in rezolvarea problemelor semenilor. De aceea, acasa este "musafir". Fiecare zi si-o imparte intre asociatia de locatari, primarie, prieteni si asociatia veteranilor de razboi. Evoca intr-un ritm alert episoadele traite alaturi de maresalul Antonescu. I-a fost alaturi din 1 octombrie 1943 pina in 19 august 1944. Costachi Ciocan avea 30 de ani si era capitan de jandarmi. "Am fost numit comandantul plutonului special de paza din Predeal, avindu-l in grija pe maresalul Antonescu. Aveam in subordine 50 de subofiteri bine antrenati, gata de interventie daca viata sefului statului ar fi fost pusa in pericol. Insa nu putea fi vorba ca vreun roman sa-i vrea raul, pentru ca maresalul era foarte popular. Ne temeam doar de un atac al fortelor inamice, care s-ar fi putut parasuta in padurea din vecinatatea casei maresalului", isi aminteste generalul Ciocan. Usor amuzat, el precizeaza ca garda de protectie a sefului statului din acele timpuri nu seamana nici pe departe cu "bodyguarzii" demnitarilor de astazi. "Nu ne tineam atit de strins de maresal si nici nu aveam tehnica de supraveghere si de comunicare de acum. Noi vorbeam de la un post la altul prin telefoanele de campanie si, daca era nevoie, dadeam alarma prin toaca, asa, ca la manastire", spune veteranul. Intilnirea cu regele Mihai I Intr-una din zile, a fost alarmat ca un tinar care pretinde ca este regele Romaniei vrea sa intre cu un autoturism pe soseaua care ducea la vila maresalului Antonescu, aflata la marginea Predealului, pe Cioplea. "Era chiar regele. Conducea o masina sport si voia sa treaca pe acel drum care nu era pentru toata lumea. Dupa un timp, Maiestatea Sa a facut cale intoarsa pe aceeasi sosea. Maresalul nu se afla la Predeal", spune Costachi Ciocan. Maresalul Antonescu venea la Predeal o data la o saptamina sau doua, in weekend. Cind nu se afla in Predeal, conducatorul tarii era pazit de o garda mobila sau de detasamentul de garda din Bucuresti. Ciocan nu avea insa incredere in celelalte garzi. "I-am atras atentia generalului Piche Vasiliu, inspectorul general al Jandarmeriei, ca, in cazul unei lovituri de stat, maresalul risca sa fie parasit in primul rind de garzile personale. Si am avut dreptate, dupa cum s-a vazut la 23 august 1944. (...) Nu primea aici vizite importante si nici vreun ofiter german. Aproape un an, cit l-am vegheat eu, nu l-am vazut niciodata la Predeal cu vreun oficial al celui de-al treilea Reich". "Spuneam bancuri de fata cu el" "Cel mai greu era de pazit maresalul cind schia. Era un adevarat artist si cu mare dificultate reuseam sa ne tinem aproape de el. Putini l-au cunoscut asa cum era in realitate, iar altii nu vor sa stie adevarul despre el. Era sever in serviciu si dadea ordine precise, clare. In particular insa era omenos si foarte simpatic. Puteam sa spunem si bancuri de fata cu el. In contra tuturor asteptarilor, avea simtul umorului. Era aspru cu sine si nu avea pretuire pentru confort sau bogatie", povesteste generalul Ciocan. "Ingerul pazitor", cum isi spune usor, autoironic, pare sa nu-i inghita pe citiva din companionii obisnuiti ai maresalului Antonescu, pe care ii gaseste intr-un fel vinovati de arestarea sefului statului. O banuieste mai ales pe Veturia Goga, sotia lui Octavian Goga, de faptul ca l-ar fi spionat pe maresal. Veturia a fost banuita in epoca, dar si dupa aceea, ca ar fi lucrat pentru diferite servicii secrete. Ea era o prietena buna a doamnei Antonescu si o insotea pe aceasta aproape intotdeauna cind familia Antonescu mergea la Predeal. Un revelion cazon Generalul Ciocan istoriseste mindru ca a stat de mai multe ori de vorba indelung cu maresalul Antonescu. In primavara lui 1944, l-a insotit intr-o plimbare de vreun ceas prin codrii de fag din spatele casei de la Predeal. Au mers numai ei doi si au vorbit despre razboi si despre oameni - a fost invitat, impreuna cu alti doi ofiteri romani si cu sotiile, pentru a petrece Revelionul 1943/1944 la maresal. "Am fost zece persoane. Am discutat una, alta, am mincat niste sandvisuri si am baut un pahar cu sampanie. S-a scurs asa cam vreo ora, dupa care ne-a strins miinile de despartire si ne-am dus la culcare. Asta era maresalul. Era prea mult soldat ca sa fie si un om de petrecere. De altfel, cit am stat linga el nu a dat nici o petrecere la Predeal". Ultima zi Ultima zi in care l-a vazut pe maresal a fost duminica, 20 august. Antonescu venise la Predeal inainte cu o zi, cu sotia si citiva invitati. "Parea bine dispus, destins. Cei care-l insoteau erau insa vadit ingrijorati. Duminica dimineata, pe la ora 10.00, maresalul si escorta s-au imbarcat grabiti in masini si au plecat in tromba spre Bucuresti. Pe 23 august a fost arestat. Restul se stie". Costachi Ciocan a mai activat citiva ani in Jandarmerie, iar in 1949 a fost arestat. "M-au intrebat anchetatorii: ai fost, ma, aghiotantul lui Antonescu? Am raspuns ca da. Pai, dupa ce a patit el, crezi ca poti ramine liber? Nu". Asta a fost tot. Pe urma a ispasit trei ani de temnita la Jilava si un an la Aiud. Nu a mai fost reprimit in armata. S-a angajat in constructii miniere, de unde a iesit la pensie ca sef de santier. Generalul nu considera ca a suferit cu adevarat, pentru ca a fost lasat sa munceasca si si-a continuat viata. CLAUDIU TARZIU Curier medical Retetele paternitatii Vitamina C, zincul si seleniul cresc fertilitatea masculina Sa faci un copil pare destul de simplu pentru cei mai multi dintre noi. Incercarea unui cuplu de a avea urmasi este insa zadarnicita in multe cazuri de infertilitatea masculina. Pentru a evita o astfel de situatie, nutritionistii le recomanda celor care aspira la statutul de tata un regim alimentar care sa le amelioreze calitatea si cantitatea spermei. Printre cei mai importanti constituenti alimentari care cresc fertilitatea masculina se situeaza zincul, seleniul, coenzima Q10 si vitamina C, componente care contribuie la conservarea patrimoniului genetic al spermatozoizilor. - Vitamina C. Concentratia acesteia in lichidul seminal este de 6-7 ori mai ridicata decit in singe. Mai ales cei care fumeaza trebuie sa isi suplimenteze aportul de vitamina C existenta in cantitati mari in portocale, kiwi, grapefrut, lamii, legume verzi si rosii. - Zincul. Joaca un rol esential in dezvoltarea testiculara, in sinteza si mobilitatea spermatozoizilor. Participa la activitatea a mai mult de 80 de enzime care intervin in "memoria genetica" - ADN-ul. Suplimentarea aportului de zinc din alimentatie creste numarul, calitatea si "agilitatea" spermatozoizilor. Zincul se gaseste in cantitati mari in piinea integrala, stridii si produse lactate (in special iaurt). - Seleniul. Intra in constitutia cozii spermatozoidului, carenta de seleniu producind anomalii ale componentei celulei reproducatoare masculine. Suplimentarea seleniului din alimentatia barbatilor creste in mod semnificativ sansele acestora de a deveni "tatici". Seleniul se gaseste in cantitati mari in compozitia nucilor. - Coenzima Q10. este sintetizata de organism, dar poate fi adusa si prin alimentatie sau suplimente nutritive. Are o actiune antioxidanta foarte puternica si totodata creste cantitatea de energie necesara mobilitatii spermatozoizilor. Cele mai importante surse alimentare de coenzima Q10 sint somonul, macroul, sardelele, uleiul de soia si carnea de vita. Dr. NICOLAE LEAHU Spanacul, protectorul inimii Originar din Asia Mica, unde era denumit "esbanach", spanacul a fost introdus in Europa in jurul anului 1000 e.n. de catre arabii veniti in Andaluzia. Cultivarea sa a capatat o larga raspindire abia in timpul Caterinei de Medici, datorita virtutilor curative ale acestei plante. Medicii arabi foloseau frunzele proaspete ale plantei pentru tratarea durerilor de stomac si de ficat. Datorita cantitatii mari de fibre vegetale, a magneziului (70 mg la 100 g de spanac), seleniului, provitaminei A (8 mg la 100g de spanac fiert) si a vitaminelor B9, C si E (2,5 mg la 100 de g), spanacul este actualmente apreciat drept una dintre plantele cu certe proprietati anticancerigene. Furnizind doar 50 de kilocalorii, la 250 de grame, spanacul este alimentul de sezon ideal pentru cei care doresc sa urmeze o dieta sanatoasa si lejera. In compozitia sa intra foarte putine lipide (grasimi), o serie de glucide (zaharuri) majoritatea aminoacizilor (proteinelor) esentiali pentru organism. Datorita acidului linoleic si a flavonoizilor, spanacul contribuie si la protectia impotriva bolilor cardiovasculare. Este totodata si o planta foarte utila in remineralizarea organismului, gratie cantitatilor mari de potasiu, calciu, fier (2,7 mg la 100 g), magneziu si sodiu, precum si a oligo-elementelor cum sint cuprul, zincul, iodul si seleniul. Pentru a putea beneficia de calitatile nutritive ale acestei plante, spanacul trebuie sa fie preparat si consumat cit mai proaspat posibil. Cel mai bun mod de preparare a spanacului este fierberea in baie de aburi, modalitate prin care continutul de vitamina C se pierde foarte putin (cantitatea de vitamina C din 100 de grame de spanac fiert este de aproximativ 15-20 de mg). Spanacul trebuie gatit cit mai repede posibil pentru ca, o data cu trecerea timpului, datorita oxidarii prin contactul cu aerul, scade continutul de vitamina C. Pentru o absorbtie cit mai buna a fierului pe care il contine, spanacul trebuie consumat impreuna cu carnea. Cei care sufera de litiaza renala (pietre la rinichi) sau de guta trebuie sa evite consumul de spanac datorita continutului mare de acid oxalic si acid uric.Cosmetica Legumele si fructele, inamicul ridurilor Un regim alimentar bogat in legume, fructe si ulei de masline este, se pare, mai eficient decit orice crema impotriva ridurilor, sint de parere cercetatorii australieni. Potrivit lui Mark Wahlqvist, medic la Universitatea Monash din Melbourne, exista o certa legatura intre obiceiurile alimentare si gradul de imbatrinire a pielii provocat de razele soarelui. Specialistul australian a studiat timp de mai multi ani obiceiurile alimentare ale persoanelor trecute de 70 de ani care traiesc in Suedia, Grecia si Australia. Cei care consuma multe legume si fructe proaspete, ulei de masline si nuci, au pielea mult mai supla si mai intinsa decit cei care sint atrasi mai degraba de grasimi, carne si dulciuri rafinate. Mark Wahlqvist este de parere ca o alimentatie bogata in fructe si legume proaspete protejeaza pielea de actiunea oxidativa a razelor solare care formeaza radicali liberi in celulele epidermei. Vitamina C, E si polifenolii din compozitia fructelor si legumelor neutralizeaza acesti radicali. Uleiul de masline contine de asemenea antioxidanti care neutralizeaza atacul radicalilor liberi din piele, contribuind la prevenirea aparitiei ridurilor. Cafeaua bate calculii biliari Femeile care beau in mod frecvent cafea sufera mai putin de litiaza biliara (pietre la vezicula biliara). Studiul efectuat de o echipa de medici americani, din Boston, pe un lot de peste 45.000 de femei, cu virste cuprinse intre 40 si 75 de ani, a demonstrat ca riscul aparitiei unei litiaze biliare este cu 40a mai mic in cazul unui consum regulat de cafea. Deocamdata, specialistii nu au descoperit care este mecanismul prin care cafeina previne aparitia calculilor. (N.L.) Viermii de matase vor pune osul la treaba David Kaplan, de la Universitatea Tufts, din Massachusetts, a descoperit ca celulele osoase cresc mai repede in laborator daca sint cultivate pe foi de matase facute din gogosile de viermi. Metoda prin care se repara fracturile, sau defectele dintr-un os, este urmatoarea: pe un schelet biodegradabil, alcatuit din polimeri sau din corali, sint puse celule osoase crescute in laborator, dupa care scheletul, impreuna cu celulele osoase, este implantat in zona afectata. Celulele osoase inlocuiesc, in timp, scheletul biodegradabil, refacind osul.(T.D.) Vaccinul antigripal previne infarctul Vaccinarea impotriva gripei poate reduce de trei ori riscul producerii unui infarct miocardic. Aceasta este concluzia unui studiu efectuat de cercetatorii americani de la Universitatea din Houston (SUA). Specialistii sint de parere ca printre cauzele care provoaca infarctul se afla si infectiile cu virusul gripal. Prevenind boala, vaccinul antigripal poate reduce astfel si riscul aparitiei unui infarct. (N.L.) Liftingul facial te vindeca si de migrena Potrivit unui articol aparut de curind in "New Scientist", liftingul facial vindeca migrenele. Afirmatia apartine chirurgului american Bahman Guyron care a studiat 31 de pacienti care, dupa o operatie de lifting facial, au scapat de crizele de migrena ce le dadeau dureri de cap la propriu si la figurat. Explicatia data de Guyron arata ca sectionarea anumitor muschi faciali, in cursul operatiilor estetice, scade tensiunea exercitata asupra vaselor sangvine superficiale, eliminind astfel crizele de migrena. (N.L.) Vengaboys descopera ciorba de burta Ieri, la Hotel "Marriott" din Capitala formatia olandeza Vengaboys a fost prezenta intr-o scurta conferinta de presa. Cei doi baieti si cele doua fete s-au dovedit a avea o energie si o pofta de viata de invidiat. Cvartetul a recunoscut ca nu stie prea multe despre Romania, dar ca a auzit de Dracula. Kim, Denice, Yorik si Roy au auzit si despre ciorba de burta si bauturile tari care se fac in Romania si sint nerabdatori sa le deguste. Organizarea de care s-a ingrijit Radio 21 le-a facut o impresie deosebita si abia asteapta sa urce pe scena Salii Polivalente din Bucuresti. In concertul care a avut loc aseara incepind cu ora 20.00, au cintat in deschidere mai multe trupe romanesti, printre care si Kpital. Cei doi baieti din formatie au marturisit ca isi cheltuiesc mai toti banii cu femeile, iar cele doua fete - pe case si masini. Pina luni, cind vor parasi Romania, Vengaboys vor sa faca neaparat o vizita la Castelul Peles. LIVIU SERBANESCU Nadia si Marius Dragomir au ramas fara robinete si chiloti "Mi-au luat si citeva obiecte de lenjerie intima" Marius Dragomir locuieste in prezent cu familia intr-un apartament de bloc din Brasov. "De fiecare data cind imi planific sa ma mut, hotii imi sparg locuinta. Anul trecut, chiar pe 1 ianuarie, mi-au furat patru usi din termopan. O astfel de usa costa atunci 500 de dolari. Politia nu a reusit sa-i prinda pe hoti. Eu cred ca sint aceleasi persoane care mi-au spart casa si acum. Cred ca urmaresc casa", spune Marius Dragomir. Initiatorul stilului kashay in muzica romaneasca ne-a marturisit ca, pentru a fi sigur ca nici un hot nu-i va mai calca pragul casei, a angajat oameni de paza care au in dotare si ciini. Inainte de ultima spargere, sotii Dragomir isi dusesera in casa de la Sinpetru doi saci cu imbracaminte, pe care urmau sa o aseze in dulap. Nadia Dragomir a observat ieri ca hotii au rascolit si prin cei doi saci cu haine. "Nu am vrut sa se afle si acest lucru, nici nu le-am mai declarat la politie. Mi-a disparut si o rochita de seara, de culoare neagra, pe care mi-a daruit-o Marius inainte de a ne casatori. Am tinut mult la aceasta rochita, pentru ca a fost adusa dintr-un turneu, prin tara, de sotul meu, si a fost unul dintre primele daruri pe care mi le-a facut el. Hotii au furat, in general, hainele mai scumpe, chiar si citeva piese de lenjerie intima. Nu stiu daca au facut-o pentru ca erau fanii mei, si asa au crezut ei ca trebuie sa se manifeste, sau pentru ca au vrut sa le vinda ori sa le daruiasca altor fete. Oricum, hainele nu ma mai intereseaza sa mi le recuperez, poate le-a si purtat cineva pina acum, important este sa se prinda hotul care ne necajeste si care ne-a golit casa de alte lucruri mai valoroase decit o rochita, un sutien sau o camasa. Acestea aveau valoare sentimentala pentru mine", ne-a mai spus ieri Nadia. "Anul trecut mi s-a furat de trei ori ciinele" Nadia si Marius Dragomir sint necajiti; ei spun ca, in ultimii ani, au avut de-a face de mai multe ori cu hotii. "Parca o fac intentionat. De fiecare data inaintea unei sarbatori importante. Ba de Revelion, ba de Pasti, ni se fura cite ceva. Anul trecut mi s-a furat de trei ori ciinele. Il aveam de cind era mic. Mi l-a facut cadou tot Marius. Billy era un cocker spaniel regal, frumos foc. L-am rascumparat de trei ori. Am rascolit Brasovul in cautarea lui si de fiecare data cind il gaseam imi spuneau sa platesc pentru el, deoarece sustineau ba ca l-au cumparat de la altcineva, ba ca l-au gasit, dar ca l-au intretinut o perioada din banii lor. Ultima oara nu l-am mai gasit. Asa ca sintem patiti cu tot felul de hoti. De aceea ne-am gindit ca iesim mai ieftin daca ne luam paznici. La ultima spargere, hotii au sarit geamul, dupa care au patruns in casa fortind geamul de la terasa. Ei au incercat sa sparga si alta fereastra cu picioarele, lasind urme de noroi pe geam. In casa au fost descoperite urme de pantofi murdari de noroi", spune Nadia Dragomir. CAMELIA CSIKI Dr. Adrian Botan, de la Clinica de Chirurgie Reparatorie din Tirgu-Mures, sustine: "Dintr-o tipa nasoala pot face o Claudia Schiffer" Tehnica in premiera nationala: buzunare sub sini In virsta acum de 47 de ani, dar parind mult mai tinar, dr. Adrian Botan, originar din Bucuresti, s-a stabilit in 1985 la Tirgu-Mures, unde a infiintat, pe 21 aprilie, Clinica de Chirurgie Reparatorie. In cadrul acestei institutii, un loc aparte l-a ocupat chirurgia estetica, in care Botan s-a specializat in Anglia, Germania si Taiwan. A avut pacienti din toata Romania, precum si din Basarabia, Israel, Italia, SUA. Cele mai fidele cliente sint asistentele medicale. Vin si barbati, in general de 60 de ani, care au prietene de 20 de ani, si solicita liftinguri si mariri de penis. Din 1997, dr. Adrian Botan foloseste o tehnica in premiera mondiala pentru maritul sinilor: "Se ia tesut adipos de pe torace si sini si se intoarce. Se fac "buzunare" sub sini si se introduc tesuturile prelevate". Botan mai marturiseste ca "nu sint povesti schimbarile de fizionomii de la CJA. Dintr-o tipa nasoala pot face o Claudia Schiffer. Singura problema este sa aiba elasticitatea necesara tesuturilor pielii". MIHAELA CRAIOVEANU Numarul femeilor care apeleaza la chirurgi pentru infrumusetare s-a dublat in ultimii cinci ani Infrumusetarea prin intermediul chirurgiei estetice a devenit, in ultimii ani, un fenomen de amploare in Romania. Tot mai multe persoane recurg la aceasta solutie pentru a atinge dimensiuni si forme cit mai apropiate de perfectiune sau pentru a-si elimina unele complexe. Dorintele din ce in ce mai arzatoare ale femeilor sint marirea sinilor si indepartarea prin lipoaspiratie a grasimilor, in special din zona soldurilor si a abdomenului. "Numarul femeilor care apeleaza la chirurgi pentru infrumusetare s-a dublat in ultimii cinci ani. In 1996, medicii dintr-o clinica particulara de chirurgie estetica faceau lunar, in medie, patru-cinci operatii de acest gen. Anul acesta s-a ajuns, la aceeasi clinica, la peste zece interventii pe luna", ne-a declarat dr. Mihaela Leventer, presedintele Societatii Romane de Medicina Estetica. Modelarea nasului nu se face inainte de 23 de ani la barbati si 19 ani la femei Prof. dr. Doina Dumitrescu, sefa Clinicii de Chirurgie Plastica de la Spitalul Universitar Bucuresti, spune ca "pacientele care cer interventii de remodelare a fetei si a sinilor sint, cele mai multe, foarte tinere. "Aranjarea" nasului nu poate fi facuta decit dupa ce pacientul trece de 23 de ani (in cazul barbatilor), respectiv de 19 ani (in cazul femeilor). Insa la mine s-au prezentat cu astfel de solicitari fete de 15-16 ani care voiau, doar dintr-un moft, sa aiba sinii mai mari sau nasul cirn". Multe dintre tinere considera ca dimensiunea sinilor este argumentul forte pentru a impresiona sexul opus. Clinicile de specialitate folosesc doua metode pentru ajustarea sinilor: "cu materialul clientei" (se ia tesut de pe fese si se implanteaza in zona pectorala) si cu protezare (folosind silicon sau ser fiziologic), ambele metode lasind cicatrice. "Bineinteles ca protezarea presupune riscuri. Dupa citiva ani, proteza trebuie scoasa si, eventual, inlocuita", avertizeaza dr. Dumitrescu. O pereche de silicoane costa intre 600 si 700 de dolari, in functie de producatorul protezei. La aceasta suma se adauga citeva milioane de lei pentru materialele consumabile folosite in timpul operatiei. "Cind voi fi mamica, voi renunta la silicoane" Mihaela, o fata de numai 19 ani, s-a prezentat la o clinica particulara din Bucuresti pentru a-si mari sinii: "Eram tot timpul stresata ca am sinii prea mici, mai ales ca prietena mea cea mai buna era bine "dotata" la acest "capitol". Purtam sutiene cu burete, dar nici asta nu ma facea sa ma simt prea bine pentru ca, in sinea mea, stiam care era realitatea", povesteste ea. Mihaela s-a sfatuit cu prietena ei si apoi a dus munca de convingere cu parintii, care urmau sa sponsorizeze indeplinirea dorintei unicei lor fiice. "La inceput nici nu au vrut sa auda. Credeau in tot felul de zvonuri despre protezele cu silicon. Am reusit sa-i conving insa ca este singura solutie pentru problema pe care o aveam", spune Mihaela. Ea afirma ca s-a gindit si la faptul ca, peste ani, va fi mamica: "Stiu ca nu e indicata alaptarea daca mama are proteza, asa ca, atunci cind va fi cazul, voi renunta la silicoane". Indepartarea grasimilor nedorite din zona abdomenului si a soldurilor este una dintre cele mai solicitate operatii in clinicile de specialitate. Ana are 25 de ani, este avocata si a facut pina acum doua astfel de interventii: "Aveam doua pungi de grasime in zona abdomenului pe care nu am reusit sa le elimin oricite diete am incercat. De cind am facut operatiile de lipoaspiratie mi-am schimbat optica asupra vietii si am mult mai multa incredere in mine. M-am transformat dintr-o tipa umflatica, la care nu se prea uita nimeni, intr-o femeie apetisanta", ne-a povestit Ana. Ea spune ca, o data cu aceste operatii, este vazuta altfel si la locul de munca. "Ca avocat, trebuie sa ai o anumita prestanta, iar pierderea kilogramelor in plus m-a ajutat mult. Acum sint foarte multumita de dimensiunile mele", spune Ana. "Prietena mea mi-a spus, dupa operatie, ca e ca si cum as avea un penis nou" Obsesia barbatilor: performanta sexuala. Specialistii spun ca 25 la suta din barbatii care cer o consultatie pentru o problema sexuala se pling ca au un penis prea mic, desi nu intotdeauna este cazul. Prof. dr. Ioan Lascar, seful Clinicii de Chirurgie Plastica a Spitalului de Urgenta "Floreasca", spune ca "cele mai multe cereri din partea barbatilor sint cele pentru ingrosarea si marirea penisului". O astfel de alungire lasa in buzunarul doritorului o "gaura" de aproximativ 1.000 de dolari. Cu toate acestea, spune dr. Lascar, nici un pacient nu s-a plins de pret. In cazul in care "obiectul" nu mai este functional, exista varianta implantului de penis, care costa intre 500 si 1.000 de dolari si care, de multe ori, aduce performante mai bune decit "originalul". "Recurgem la implant numai dupa ce s-au epuizat toate metodele de terapie - endocrinologica, psihiatrica si psihologica. Anul trecut, la Spitalul de Urgenta "Floreasca" am avut trei interventii pentru implant penian, toate reusite", explica dr. Lascar. Dupa o astfel de interventie, pacientul isi poate relua activitatea sexuala in trei-patru saptamini. "Sint fumator si, de-a lungul timpului, am observat o pierdere importanta nu numai in lungime, dar si in tarie si flexibilitate. Dupa operatie am observat o crestere evidenta", ne-a declart G.A., in virsta de 45 de ani, din Bucuresti. El spune ca si viata sa sexuala s-a imbunatatit, iar casnicia lui este cu mult mai linistita. Adrian, un tinar de 29 de ani, a apelat la chirurgii plasticieni ca o ultima sansa de a ramine impreuna cu prietena lui, care se plingea de "performantele" lui. "Prietena mea mi-a spus, dupa operatie, ca e ca si cum as avea un penis nou. E cu mult mai mare decit mi-am imaginat vreodata ca ar putea fi! Penisul meu avea cam 14 cm lungime, iar acum are 19 cm", ne-a mai spus Adrian. "Sa incerci sa devii vedeta este la limita bolii psihice" "Dorinta exagerata de a avea sinii mai mari sau un penis mai mare se incadreaza in categoria dismorfofobiilor. Sa incerci sa devii vedeta este la limita bolii psihice. Marirea artificiala a sinilor nu ofera decit un surogat, un fals, pe linga faptul ca nu este ceva sanatos. In urma operatiilor estetice din "moft" nu poate iesi decit un kitsch", afirma prof. dr. psihiatru Florin Tudose, medic primar la Spitalul Universitar Bucuresti. Fenomenul devine ingrijorator insa pentru ca la indeminarea chirurgilor plasticieni apeleaza persoane din ce in ce mai tinere. Dr. Tudose este de parere ca siliconarea este o inventie a modei. "Erotica a fost mutata din intimitate in strada, si asta din cauza televiziunii si a presei. Traim intr-o civilizatie a imaginii, nu intr-una plurisenzoriala. Toata lumea fuge dupa imagine, care, pina la urma, este o transpunere a fantasmelor in realitate", precizeaza dr. Florin Tudose. TATIANA DABIJA GETA ROMAN Politicienii au devenit mai subtiri la Bacau Dr. Constantin Stan este foarte cunoscut nu numai in Romania, ci si in strainatate pentru operatiile estetice pe care le face la clinica sa din Bacau. Specialitatea de baza este chirurgia ORL. Insa, in urma multiplelor instruiri in tari avansate in acest domeniu, el se ocupa cu succes de infrumusetarea si reintinerirea faciala, precum si de marirea sinilor. In acest an, dr. Constantin Stan va absolvi masterul in chirurgie estetica la Milano. Recent, dr. Stan s-a intors de la un congres de chirurgie estetica desfasurat la Barcelona. O noua tehnica de intinerire La Congresul de la Barcelona, care a fost organizat sub forma unui curs practic, dr. Stan - singurul roman prezent - a facut senzatie cu o noua tehnica de reintinerire faciala prin folosirea unui fir special, numit APTOS, inventat de un medic rus Sulamanidze. Noua metoda, folosita deja in clinica bacauana, este executata fara internarea pacientului, fara anestezie si cu recuperare rapida. In urma demonstratiei sale, dr. Stan a fost invitat la Congresul de chirurgie estetica de la Paris - care se va desfasura in luna mai - la Congresul organizat la Berlin, la cel din Coreea de Sud - in iunie -, la cele de la Caracas si Buenos Aires, in octombrie. Dr. Stan afirma ca la toate congresele, seminariile si perioadele de practica efectuate in strainatate pina acum a mers pe banii lui. Este pentru prima data cind organizatorii ii vor acoperi cheltuielile. "Acest fapt este o recunoastere venita din partea societatilor de chirurgie estetica si cosmetica occidentale", spune medicul bacauan. Vedetele se inghesuie sa-si mareasca sinii si sa-si modifice nasul Clinica Medical Service este prima care a abordat o serie de operatii estetice. Printre acestea, operatia de transplant de par si cea de alungire si ingrosare a penisului. Pina acum, doar barbatii au solicitat operatii de transplant, iar in ultima vreme numarul pacientilor a scazut. Barbatii nu se inghesuie nici la operatiile de marire a penisului. Dr. Stan a gasit o explicatie: "Romanii nu prea au complexe legate de lipsa parului, ori de cea a dimensiunii penisului". De altfel, doctorul precizeaza: "Daca este un penis mic, noi putem sa-l facem doar putin mai mare. Daca e mare, il putem face doar putin mai mare. Operatia nu creste libidoul, nici nu influenteaza potenta. Este o chestiune psihologica. Barbatii care apeleaza la asa ceva se simt apoi mai barbati". Cele mai multe operatii sint cele pentru marirea sinilor, pentru infrumusetarea nasului si de lipoabsorbtie (scoaterea grasimilor de pe solduri, burta, fund), cam cite 150 pe an. Aceleasi operatii sint cerute cel mai mult de vedete. La Medical Service si-au imbunatatit busturile multe personaje cunoscute ale show bitzului. De asemenea, aici au devenit mai supli politicieni notorii, artisti si sportivi cu renume. Seful clinicii refuza sa dea insa vreun nume, respectind confidentialitatea promisa pacientilor. "Nu exista o satisfactie postoperatorie mai mare decit aceea pe care o are femeia careia i s-au marit sinii. Sint si femei nemultumite, dar nu pentru ca au facut o astfel de operatie, ci pentru ca nu au cerut proteze mai mari. In Romania, media dimensiunilor protezelor solicitate este de 300 centimetri cubi. Am avut insa cazuri cind mi s-a cerut inlocuirea unor proteze de 300 cu altele de 400 de centimetri cubi", adauga dr. Stan. El pretinde ca fiecarei doritoare de piept mai voluminos ii explica riscurile existente, dar ca nu a existat nici una care sa renunte. "In Venezuela, cel mai dorit cadou de catre fetele care implinesc virsta majoratului este o operatie de marire a sinilor. In Romania, echivalentul este operatia de remodelare a nasului", declara dr. Stan. Clinica sa ofera si alte servicii, de la remodelarea organelor sexuale feminine, tratament pentru eliminarea sforaitului, intinderea fruntii ridate si pina la marirea buzelor. Remodelarea nasului costa 15 milioane de lei, marirea sinilor, fara costul protezelor, este intre 20 si 25 de milioane de lei, iar alungirea si ingrosarea penisului intre 10 si 15 milioane de lei. CLAUDIU TARZIU Vedetele tari au piepturi mari In timp ce unele reprezentante ale sexului frumos isi rotunjesc decolteul, le amintim de la noi pe JoJo, Daniela Gyorfi, Roxana Ciuhulescu (Pro Motor), Mihaela Radulescu (chiar daca nu recunoaste), unele renunta la silicoane din diverse motive. Pamela Anderson si-a justificat demersul prin teama care a nu-i dauna sanatatii, iar ciocolatia Mel B (Spice Girls) prin groaza de a nu i se sparge "pungile" implantate in sini in timpul unei toride partide de sex. Catalina Toma si Marinela Nitu si-au argumentat buzele tot pentru a avea mai mult succes. ( O.M. ) Interventii pentru inlocuirea oaselor Singurul loc din Cluj-Napoca unde poti sa-ti faci operatie estetica este Clinica "Medestet", condusa de reputatul conf. dr. univ. Toma T. Mugea. Conf. Mugea este distins cu medalia de aur pentru anul 2000 de catre Societatea Franceza de Chirurgie Estetica. Conf. Mugea spune ca la clinica pe care o conduce vin chiar si oameni din strainatate. "Deoarece conditiile pe care le oferim pacientilor sint dintre cele mai ridicate, avem solicitari chiar si din Germania, Israel, Franta etc. Cele mai multe persoane care apeleaza la serviciile Clinicii de chirurgie estetica din Cluj-Napoca sint femeile. Avem si cazuri cind primim cereri de reductie a sinilor deoarece acestia sint prea mari. Acest tip de operatie il realizam cam de doua ori pe saptamina si se adreseaza in special femeilor care considera ca sinii lor sint prea mari", spune conf. dr. Toma Mugea. Mihaela Stoica a avut mari necazuri pina la realizarea operatiei de mamoplastie de reductie. Ea spune ca, dupa ce a nascut al treilea copil si a implinit virsta de 34 de ani, a observat ca sinii i-au crescut foarte mult. "In prima faza am crezut ca or sa-si revina, dar cu timpul am observat ca nu se intimpla acest lucru, ba, mai mult, se lasau si mai tare". Mihaela Stoica este croitoreasa la o firma italiana si de cite ori trebuia sa mearga la serviciu acest lucru i se parea un calvar. Un alt tip de operatie pe care clinica il realizeaza este acela de marire a penisului. Acest tip de operatie se face de circa patru ori pe an. Mai exista cazuri in care barbatii se prezinta pentru operatii de ingrosare, micsorare, indreptare sau de reparatii ale unor malformatii congenitale ale penisului. "Nu vreau sa dau nume pentru ca la noi in clinica asiguram si secretul identitatii pacientilor nostri, dar va pot spune ca am avut un caz in care un barbat care isi cistiga existenta cu penisul, adica era gigolo, a venit la mine si m-a rugat sa-i maresc penisul cu circa cinci centimetri", spune dr. Toma Mugea. La clinica din Cluj-Napoca se realizeaza si operatii care sint considerate mai complicate. In premiera in Romania, la Cluj-Napoca se fac si implanturi bio-ceramice. "Cei care doresc sa-si faca un astfel de implant pentru a-si schimba total trasaturile, realizam astfel de implanturi bio-ceramice cu care putem inlocui oasele fetei, ale miinii, ale cotului, chiar si ale genunchilor", spune conf. dr. Toma Mugea. O alta premiera este crema antirid "Glicon". "Aceasta crema antirid este conceputa suta la suta de catre noi si cu care obtinem rezultate foarte bune". MIHAI SOICA O mie de miliarde de lei pentru firmele care angajeaza someri Ministerul Muncii si Solidaritatii Sociale (MMSS) va aloca o mie de miliarde de lei pentru acordarea de credite intreprinzatorilor mici si mijlocii care vor angaja someri, a declarat, ieri, Marian Sirbu, ministrul MMSS, prezent la deschiderea celei de-a zecea editii a Bursei generale a locurilor de munca, informeaza Mediafax. "Cei care cauta un loc de munca trebuie sa accepte si unul mai putin dezirabil din punct de vedere al pregatirii sau al conditiilor. Noi ii vom sprijini, dar e nevoie de mai multa responsabilitate individuala", a precizat Sirbu. La Bursa participa 93 de agenti economici, care ofera in total peste 36.000 de locuri de munca, iar Ministerul Apararii Nationale a venit cu o oferta de scolarizare de 930 de locuri. Anul acesta, Agentia Nationala pentru Ocuparea Fortei de Munca va derula si cite un program de combatere a somajului in 70 de localitati unde acesta depaseste media nationala, masuri care se refera la locuri de munca in folosul comunitatii, acordarea de credite pentru infiintarea de intreprinderi mici si mijlocii, cursuri de calificare/recalificare sau burse ale locurilor de munca. MMSS duce tratative cu 15 state membre ale Uniunii Europene pentru incheierea de acorduri privind locurile de munca in strainatate, printre care se numara Portugalia, Irlanda (care ofera locuri de munca in constructii), Spania, Belgia, Franta, Luxemburg (care cer stagiari) si Italia (care are nevoie de specialisti in tehnologia informatiei si personal sanitar mediu). ( I.A. ) Simirad raspunde celor de la Cultura, promitind renovare generala Maidanezi tricolori si Stefan cel Mare, barbierit Municipalitatea ieseana a receptionat in plin atacurile Inspectoratului pentru Cultura Iasi cu privire la greseala de a vopsi in negru sapte statui reprezentative pentru municipiu. "Noi apreciem la superlativ aceste interventii, dar se pare ca unii oameni nu au ce face. Daca doresc, sa vina cu propunerea ce culori se folosesc pentru vopsirea statuilor. Avem si catei de vopsit, daca exista solicitarea, vopsim si cateii, ii vom da jos barba lui Stefan cel Mare", a declarat Constantin Simirad. In plus, primarul municipiului Iasi a declarat ca substanta cu care au fost tratate citeva monumente de mare valoare nu a stirbit cu nimic din patina sculptorului sau din prestanta monumentului. Reactia lui Simirad survine la o zi dupa ce seful Inspectoratului pentru Cultura, Bogdan Birleanu, s-a plins ca statuia lui Stefan cel Mare infatiseaza un principe polonez barbos si ca sapte monumente au fost vopsite in negru. CATALIN DUMITRESCU O bistriteanca a invins-o pe fata lui Putin Violonista Patricia Zagreanu, eleva in clasa a IX-a la sectia germana a Colegiului National "Liviu Rebreanu" din Bistrita, a ocupat primul loc la editia 2001 a concursului de interpretare Jugend Musiziert, care s-a desfasurat intre 22 si 29 martie la Moscova. Bistriteanca a totalizat 24 de puncte din 25 posibile, devansind-o cu un punct pe Maria Putin, nimeni alta decit fiica presedintelui Rusiei, Vladimir Putin. Patricia Zagreanu studiaza vioara de zece ani cu profesorul Daniel Dimitriu si, dupa ce a reprezentat cu brio Romania la Moscova, ea va participa si la faza finala a concursului, ce va avea loc in luna mai, la Hamburg. Precizam ca Jugend Musiziert este consacrat ca fiind concursul la care anual participa tineri muzicieni din spatiul german si elevi ai scolilor cu predare in limba germana din Europa de nord-est. FLORICA DURA In Saptamina Patimilor nu se maninca urzici, seminte si nu se foloseste otet In Duminica Floriilor este dezlegare la peste, tocmai pentru faptul ca incepe Saptamina Patimilor, o saptamina cu post aspru, in care se consuma legume fructe si fierturi fara ulei. Ultima saptamina a postului este numita Saptamina Patimilor pentru ca sint zilele in care Domnul nostru Iisus Hristos a indurat cele mai cumplite chinuri inaintea rastignirii si a invierii. In aceasta saptamina nu se maninca urzici pentru ca trupul Blindului Pastor a fost biciuit cu urzici, si nici seminte, deoarece Mintuitorul lumii a fost batut si scuipat. Atunci cind Lumina Lunii apunea pe cruce, a cerut apa. Cei care l-au rastignit i-au udat buzele cu otet. In aceasta saptamina nu se consuma nici otet. Saptamina Patimilor ar trebui sa fie, pentru orice crestin, o solidarizare cu suferintele lui Iisus Hristos si o rastignire alaturi de El. Urmeaza zilele iertarii, ale impacarii, ale suferintei, dar si zilele purificarii si invierii din moartea pacatelor. La sfirsitul acestei saptamini, crestinii practicanti se spovedesc si se impartasesc. MIHAELA ION Cine se spala pe cap de Florii, albeste Miine, crestinii ortodocsi sarbatoresc Intrarea Domnului in Ierusalim sau Floriile, cum se mai spune in popor. Legenda spune ca Iisus Hristos, dupa invierea lui Lazar, a fost intimpinat de locuitorii Ierusalimului cu ramuri verzi de salcie. Maica Domnului, vrind sa-l vada pe Iisus rastignit, a intilnit in cale o apa. S-a rugat de toate buruienile sa o treaca, dar nici una nu a vrut. Numai salcia a intins o craca drept punte sa treaca dincolo. Maica Domnului a binecuvintat-o sa fie dusa la biserica de Florii. De Florii, oamenii nu se spala pe cap ca sa nu albeasca, precum pomii infloriti. Daca apa e sfintita, se spala pe cap sa le creasca, si nu sa le cada, parul. Dupa ce s-au spalat, apa se pune la radacina unui pom altoit. Tot de aceasta sarbatoare se duc ramuri de salcie la biserica. Credinciosii ingenuncheaza pe ele, iar preotul "ii dezleaga". Ramurile de salcie se pun la icoane ori in alt loc din casa. In unele zone, ramurile sint puse sub streasina casei ca mijloc de aparare contra grindinei si furtunilor. Ramurile de salcie se intrebuinteaza ca leac contra frigurilor, durerilor de git. La tara, cind ii doare mijlocul, oamenii se incing cu ramuri de salcie de la Florii. Se crede ca asa cum va fi vremea la Florii, asa va fi si la Pasti. FLORIAN BICHIR Pe scurt Pedofil sucevean, arestat la Arad Un pedofil sucevean, pripasit in localitatea aradeana Silindia, a fost arestat dupa ce a incercat sa violeze un baiat de 12 ani. Vasile Bondor, in virsta de 40 ani, cu antecedente in domeniu, locuieste fara forme legale la Silindia. El a acostat un baiat de 12 ani care pescuia pe malul piriului Cigher si a incercat sa-l violeze. Copilul a reusit sa fuga si i-a povestit mamei sale ce a patit. Femeia a anuntat politia. Vasile Bondor a fost retinut si a primit un mandat de arestare preventiva, cinci zile, pentru tentativa de viol. Daca va fi gasit vinovat, el risca o pedeapsa cuprinsa intre 5 si 10 ani inchisoare. ( S.T. ) Licean francez, prins cu hasis la Alba-Iulia Un tinar de 19 ani, din Franta, venit in Romania pentru un schimb de experienta cu elevii Liceului Economic din Alba-Iulia, a fost surprins intr-un bar in timp ce incerca sa-si "confectioneze" un "joint" - tigara formata din rasina de canabis (hasis) in amestec cu tutun. Cantitatea de 1,28 grame hasis sub forma de "sapun" sau "turta" gasita asupra liceanului a fost confiscata de politisti, iar tinarul s-a reintors ieri in Franta impreuna cu colegii lui. ( L.D. ) Elvis, braconierul in cadita de baie Braconierii din judetul Vilcea, care nu sint dotati cu unelte performante, au gasit in ultimele zile o metoda infailibila cu care ii pot concura pe cei mai experimentati. In lipsa unei barci, braconierii isi intind setcile pe Olt cu ajutorul unei camere de masina, pe care monteaza o cadita din plastic, folosita pentru imbaiatul copiilor, si buna pe post de barca si pentru caratul pestelui. In aceasta situatie a fost descoperit de politie Catalin Elvis Iova, din Rimnicu Vilcea. Individul este cercetat pentru braconaj, iar cadita si setca de 20 de metri lungime i-au fost confiscate. ( M.M. ) Episcopul Calinic, hot de flori La Complexul Expozitional Casa Cartii, din Pitesti, s-a deschis ieri la prinz cea de-a XXIV-a editie a "Simfoniei lalelor". Participarea internationala a fost destul de saracacioasa, doar o singura firma din Republica Moldova onorind invitatia. In afara de Nicolae Vacaroiu, doar un consilier al ambasadorului Suediei a onorat deschiderea, plus viceprimarul din Kragujevac, oras infratit cu Pitestiul. Cheltuielile estimate, pentru cele trei zile cit dureaza "Simfonia lalelor", vor depasi 300 milioane de lei. Cel mai haios discurs a fost cel al episcopului Calinic, care si-a amintit cum fura flori in copilarie si cum si-a atras, din cauza acestui obicei, porecla de "Costica florarul". ( G.M. ) Casa lui Emil Cioran, rivnita de tigani Casa in care acum 90 de ani se nastea Emil Cioran isi asteapta cumparatorii. Imobilul cu trei camere din localitatea Rasinari, judetul Sibiu, este scos la vinzare de actualii proprietari care si-au gasit o alta locuinta. Laura Bratu s-a nascut in casa marelui scriitor, pe care mama ei a cumparat-o de la o alta familie, in urma cu peste 30 de ani. Ma ascundeam prin toate cotloanele si imi inchipuiam cam pe unde se putea juca Cioran. In 1997, mama mi-a vindut mie casa si asa am devenit proprietara", ne-a declarat Laura Bratu. Casa in care s-a nascut scriitorul nu a fost niciodata in patrimoniul vreunui minister. Aici au locuit, de-a lungul anilor, mai multe familii care nu au putut face mari modificari. Curtea pavata cu pietre de riu, cele trei camere de la etaj la care se ajunge pe o scara, bucataria si pivnita de la parter sint ca la inceputul secolului. Hotarita sa vinda casa pe care a fost pusa o placa memoriala "Aici s-a nascut Cioran" si in fata careia sta de straja bustul scriitorului, Laura Bratu a apelat la Ministerul Culturii. "Cred ca ei ar fi primii interesati sa o cumpere si sa o transforme in muzeu. Nu stiu de ce atita timp nu s-a facut acest lucru, de vreme ce toata lumea stie ca Cioran s-a nascut la Rasinari si noi, satenii, chiar ne mindrim cu acest lucru. Insa de fiecare data cind strainii voiau sa viziteze locul in care s-a nascut scriitorul, constatau cu surprindere ca este ocupat de altii", spune Laura Bratu. Specialistii Inspectoratului pentru Cultura Sibiu au fost acum citeva zile la Rasinari, au fotografiat casa si au facut citeva masuratori. Ei le-au spus proprietarilor ca vor oferi datele Ministerului Culturii si le vor da raspuns daca acesta este dispus sa cumpere "Casa Cioran". Pina acum, n-au primit vreo veste, iar problemele cotidiene determina familia Bratu sa bata cit mai repede palma cu cineva. Singurul lucru de care se feresc proprietarii este sa vinda casa unor tigani care deja au avansat o oferta banoasa. Mai isteti decit oamenii de cultura, tiganii s-au gindit sa cumpere imobilul pentru ca mai apoi sa-l vinda statului francez, mult mai interesat decit al nostru de "Casa Cioran". MARA SIMION Costa Gavras a pus ochii pe Malaele Regizorul francez de origine greaca Costa Gavras a parasit ieri Bucurestiul, luind cu sine cele aproape 50 de ore de filmare in Romania, necesare realizarii peliculei "Martor ocular", estimata a dura doua ore. Filmul, realizat in colaborare cu Media Pro Pictures, reprezinta una dintre cele mai importante productii occidentale care au optat pentru peisajele si actorii din Romania. "Martor ocular", cu actiunea plasata in Germania anilor '40, are in roluri consistente 25 de actori romani, dintre care sustin partituri solide Ion Caramitru, Horatiu Malaele, Marcel Iures, acestia adaugindu-se actorilor centrali Mathieu Kassovitz (francez) si Ulrich Tukur si Ulrich Muhe (germani). Caramitru se intilneste pentru a doua oara cu piesa "Vicarul" care a inspirat "Martor ocular". Acum 20 de ani, interpreta pe scena rolul tinarului Ricardo Fontana, un italian curajos care il infrunta pe Papa. Acum este tatal lui Ricardo. Fostul ministru al culturii nu este singurul actor care are o relatie mai speciala cu rolul sau in "Martor ocular". Germanul Ulrich Tukur a descoperit si el ca soarta l-a ales sa locuiasca in aceeasi casa in care a vietuit in anii '40 doctorul Gerstein pe care il interpreteaza. Regizorul francez a alergat mult pentru completarea distributiei cu actori autohtoni, colindind teatrele bucurestene in compania actorului Florin Chevorchian, cel ce s-a ocupat de castingul romanesc. A vazut "Hamlet", de unde i-a ales pe Iures, Ion Pavelescu si Dan Astilean, "Noaptea furtunoasa" pentru Marian Rilea si Dorina Lazar si "Unde-i revolverul ?", optind in urma acestui spectacol pentru Horatiu Malaele. De altfel, Gavras pastreaza cea mai frumoasa amintire romaneasca de la filmarile cu Malaele, care era un soi de clovn pe platou. Regizorul a promis la plecare ca va scrie chiar un rol special pentru Malaele intr-unul dintre viitoarele sale filme. Din Romania, Gavras se va deplasa in Italia pentru a mai turna citeva secvente in capitala peninsulei. Pelicula "Martor ocular" va fi lansata in Europa Occidentala in luna octombrie a acestui an, in Romania fiind asteptata in februarie 2002. Asta, in timp ce la studiourile Buftea urmeaza a incepe, in aceasta vara, filmarile la doua pelicule: "Callas Forever", a lui Franco Zefirelli, cu Jeremy Irons si Teresa Stratas, si "Vacuums", cu trupa de dans Stomp, foarte populara in Marea Britanie. CORNELIA POPESCU Lege privind protectia vietii private in telecomunicatii 250 de milioane amenda pentru ascultarea telefoanelor Protectia vietii private in telecomunicatii incepe sa fie luata in calcul si de autoritatile romane, guvernul inaintind Senatului spre dezbatere, in procedura de urgenta, un proiect de lege in acest sens. "Este o lege de care avem mare nevoie pentru a proteja datele personale ale abonatilor telefonici de orice incercare de imixtiune in viata privata a acestora si pentru a nu ne trezi ca in Romania putem gasi datele personale ale cetatenilor, de vinzare, pe tarabe", a declarat ieri ministrul comunicatiilor, Dan Nica. Proiectul a primit raport favorabil din partea Comisiei economice din Senat, presedintele acesteia, Dan Mircea Popescu (PDSR), afirmind chiar ca "Romania se poate mindri cu o asemenea lege". Furnizorii de comunicatii sint obligati sa asigure confidentialitatea Importanta acestei legi este deosebita, dar i-a fost acordata abia acum pentru ca a devenit un imperativ al inchiderii negocierilor de aderare la Uniunea Europeana in privinta capitolului telecomunicatii si tehnologia informatiei. In Romania, singurele referiri la confidentialitatea in telecomunicatii sint citeva prevederi in licentele eliberate furnizorilor de servicii de telecomunicatii. Proiectul avansat de guvern defineste datele cu caracter personal ca fiind orice informatii referitoare la o persoana fizica, iar prelucrarea datelor cu caracter personal reprezinta orice operatiune sau set de operatiuni efectuate asupra datelor cu caracter personal. Aici intra colectarea, inregistrarea, organizarea, stocarea, adaptarea sau modificarea, consultarea, utilizarea, comunicarea catre terti prin dezvaluire, difuzare sau, in orice alt mod, alinierea, combinarea, raportarea la datele altei persoane, blocarea, stergerea sau distrugerea. Legea nu se aplica prelucrarilor de date cu caracter personal efectuate de catre autoritati publice cu atributii in domeniul apararii nationale, ordinii publice si sigurantei nationale, "pentru indeplinirea obligatiilor lor stabilite de lege" si in cadrul activitatilor desfasurate in domeniul dreptului penal de catre autoritatile publice "in limitele puterilor ce le sint conferite de lege". "Alo, inregistram!" In privinta masurilor de securitate, proiectul de lege este destul de vag: "Furnizorul unui serviciu de telecomunicatii trebuie sa ia toate masurile tehnice si de organizare adecvate garantarii securitatii serviciului". Furnizorul este insa obligat prin lege sa-si informeze abonatii in cazul in care afla despre aparitia unui risc special de incalcare a securitatii retelei, iar informarea va trebui sa faca referire si la posibilele remedii, precum si la costurile de aplicare a acestora. Confidentialitatea comunicatiilor efectuate prin intermediul unei retele publice de telecomunicatii este garantata prin aceasta lege. Ascultarea, inregistrarea, stocarea sau orice alta forma de interceptare sau supraveghere a comunicatiilor este interzisa, cu exceptia cind acestea sint realizate de participantii la comunicatia respectiva ori si-au dat, in prealabil, acordul in scris. Mai pot fi realizate si in exercitarea prerogativelor de autoritate publica, in conditiile legii. Un utilizator, sau un abonat, are obligatia sa-l informeze pe celalalt atunci cind in cursul convorbirii se utilizeaza echipament de ascultare. Chiar si prezentarea sau neprezentarea datelor de identificare a liniei apelate sau a celei care apeleaza, redirectionarea apelurilor sint prevazute in lege, serviciile acestea fiind gratuite. De asemenea, orice abonat are dreptul, cu titlu gratuit, sa nu fie inclus, la cererea sa, intr-un registru, sa ceara inscrierea adresei sale doar partial si sa nu se faca nici o mentiune referitoare la sex, acolo unde acest lucru este lingvistic posibil. Nerespectarea prevederilor acestei legi va atrage raspunderea disciplinara, contraventionala, civila sau penala, dupa caz. Incalcarea masurilor prevazute in proiectul de lege se constituie contraventie si se pedepseste cu amenda de la zece milioane la 250 de milioane de lei, aceasta in cazul in care faptele nu sint savirsite astfel incit sa constituie infractiuni. Daca faptele savirsite au produs consecinte deosebit de grave, conform legii penale, autoritatea de reglementare poate dispune retragerea licentei. NARCISA IORGA Sate terorizate de femei apucate Aurica piromana, arestata dupa ce a dat foc la cinci case Ofiterii Serviciului Politiei Judiciare au prins ieri dimineata o femeie din satul Osoi, comuna Comarna, judetul Iasi, despre care se presupune ca a incendiat in mod intentionat cinci gospodarii. Aurica Bejenaru (58 de ani) a fost retinuta pe baza de ordonanta si va fi prezentata procurorilor cu propunerea de arestare preventiva, riscind o pedeapsa de 15 ani inchisoare. Piromana din Osoi a dat foc in prima saptamina a lunii februarie 2001 la cinci gospodarii din comuna natala. Rind pe rind, Jenica Marin, Vasile Samson, Victoria Stoian, Petru Boghiu si Mihai Sandu au vazut cum flacarile le mistuie agoniseala depozitata in grajduri sau hambare. De fiecare data cind punea la cale cite un incendiu, Aurica Bejenaru a povestit ca se trezea cu noaptea in cap, se furisa prin gradinile vecinilor si le dadea foc la grine cu faclii improvizate, dar nu a oferit detalii in legatura cu motivele pentru care a facut acest lucru. Faptul ca pompierii militari au fost solicitati sa intervina pentru stingerea a cinci incendii in numai citvea zile, politistii au banuit ca este vorba despre un piroman inrait. CATALIN DUMITRESCU Doua surori fac legea in satul Totoi Ele ii bat pe sateni, apoi ii dau in judecata pentru calomnie Locuitorii dintr-un sat intreg Totoi - Alba sint terorizati de doua surori. Ei se pling ca sint batuti de Magdalena Indrei si Maria Benga, dupa care se trezesc acasa cu citatii pentru calomnie. Ultimul scandal a avut loc chiar in aceasta saptamina, cind Maria Benga si-a batut o alta sora, dupa ce a alergat-o cu masina prin sat. "Cind am vazut ca lupta se incinge, am intervenit" "Am fugit sa intru intr-o curte. Dar m-a prins si a inceput sa ma loveasca cu picioarele si cu pumnii. Am inceput sa zbier. Un baiat, probabil, m-a vazut si a fugit la maica-sa, care a prins momentul cind m-a batut", a declarat Ana Benga, sora care a incasat o bataie zdravana. "Veneam ca sa duc pomii la Floarea Victoria la vie. Atunci am vazut Break-ul oprit. Am vazut-o pe doamna cum s-a napustit si a inceput sa o bata pe Ana. Repede a venit Marian Paul si a scos-o din miinile ei. Dinsa zice ca a avut la ea cinci milioane si zice ca nu-i mai are", povesteste Bogdan Danila. Tinarul care a intervenit pentru a le desparti pe cele doua batause ne-a descris momentul bataii: "Cind am vazut ca lupta se incinge, am intervenit. Maria Benga nu se lasa de miinile ei. Am tras-o intr-o curte, dar continua sa o loveasca. La un moment, dat am reusit sa le despart", a spus Marian Paul. "Mi-a pus galeata in cap si a inceput sa dea cu pumnii" Satenii din Totoi ne-au spus ca aceasta situatie persista in sat de mai bine de cinci ani. Printre femeile care au fost batute, apoi tot ele date in judecata, se numara si postarita din sat, si gestionara de la magazin. Ba mai mult, si inginerul agricol a luat citeva bite peste spate. "Nu are nimeni ce le face. Din bun senin le vine in cap sa faca procese", a spus Teodor Jibotean, unul dintre sateni. "Maria Benga a venit de acasa cu galeata si cred ca voia sa se duca dupa apa. Mi-a pus galeata in cap si a inceput sa dea cu pumnii in galeata. Dupa aceea ma trezesc cu citatie pentru calomnie", a declarat gestionara de la magazinul din sat. "S-o dus, o inchis usa si nu m-a mai lasat sa ies. Am incercat sa deschid usa, dar atunci m-a luat de git si a inceput sa ma loveasca cu miinile", ne-a spus si Maria Bogdan, postarita din sat. Purtatorul de cuvint al IPJ Alba, lt.-col. Mircea Grava, a declarat ca pina in prezent nu s-a luat nici o masura impotriva celor doua femei pentru ca cercetarile sint in derulare. Cautate de reporterul "Evenimentului zilei", cele doua femei s-au incuiat in casa, strigind ca nu vor sa discute cu nimeni. LUCIAN DOBRATER Ori cultura, ori silvicultura! Liviu Socaciu a ajuns, din padurar, director de teatru Liviu Socaciu, directorul adjunct al Teatrului National Timisoara, este acuzat de subalterni ca, de citiva ani, trateaza institutia de cultura din capitala Banatului ca pe o afacere personala. Socaciu s-a inconjurat de soferi si secretare si confunda administratia teatrului cu cea a firmei fiului sau. Ca sa poata face bisnita in Ungaria, el a sters sigla TNT de pe microbuzul care aducea produse din tara vecina si pe care le vinde subalternilor. Patron in "Livada cu visini" In ultima perioada de timp, in mai multe rinduri, angajati ai Teatrului National Timisoara au adresat memorii atit conducerii TNT, cit si Ministerului Culturii in legatura cu abuzurile si matrapazlicurile pe care le-ar fi facut Liviu Socaciu, directorul adjunct al teatrului. "In timp ce productia de spectacole a TNT se afla intr-un moment greu, abuzul de putere si cheltuielile necorespunzatoare efectuate in ultimii doi ani de directorul adjunct Liviu Socaciu au depasit de mult limita bunului simt. El se comporta de parca ar fi patronul teatrului si nu un slujbas al acestuia. Directorul Socaciu s-a prevelat de faptul ca s-a aflat interimar la conducerea TNT si n-a mai tinut cont de nimic; si-a vazut doar de propriul interes. S-a inconjurat de soferi si secretare pe care i-a atras de partea lui si i-a folosit ca sa spioneze pe toata lumea. Directorul adjunct a folosit masinile teatrului in mod discretionar, iar cind acestea nu i-au mai folosit le-a vindut impotriva intereselor teatrului", ne-a declarat un "sufleur" angajat la TNT. Inginerie "silvica" cu piese auto Dupa cum singur marturisea, Liviu Socaciu este inginer silvic si doar intimplarea l-a adus la TNT. Pentru el, drumul de la padure in loja unui teatru a fost destul de lung si chiar anevoios. O data obisnuit cu noua postura, aceea de director adjunct care raspunde de administratia teatrului, Socaciu si-a dat in petic. Surse din interiorul teatrului au afirmat ca Socaciu ruleaza prin firma fiului sau produsele pentru mesele de protocol care aveau loc dupa premiere, sau la Festivalul Dramaturgiei romanesti ce se desfasoara anual la Timisoara. Atit el, cit si secretara lui, si-au "tras" pe birouri calculatoare performante la care insa nu stiu sa lucreze, in timp ce alte servicii ale teatrului sint obligate sa lucreze cu calculatoare vechi si defecte. Ca sa nu-l tina doar pentru decor, se pare ca directorul foloseste calculatorul pentru a tine inventarul firmei fiului sau. Aceleasi surse ne-au declarat ca licitatiile organizate pentru vinzarea unor autovehicule pe care teatrul nu le-ar mai fi folosit au fost trucate in favoarea unor cunostinte. Altfel nu s-ar explica cum a fost posibil ca un camion cu remorca pe care TNT il folosea pentru transportul decorurilor in turneu sa fie vindut cu doar 42 de milioane de lei, in conditiile in care s-ar fi cistigat mai multi bani daca era vindut la fier vechi. Si colac peste pupaza, dupa vinzarea camionului, a carui plata s-a facut in rate si esalonat pe mai multe luni, Socaciu a dispus cumpararea unei pompe de injectie pentru un microbuz Ford (TM-10-TNT) aflat in patrimoniul teatrului, dar se pare ca de fapt s-a folosit doar de el. Pompa de injectie a fost cumparata cu 35 de milioane de lei de la o firma, "Autostrat", din Brasov, care nu exista. Intrebat daca are cunostinta despre faptul ca aceasta factura este falsa, directorul Socaciu a declarat: "Chiar e falsa? In contabilitate intra sute de facturi, contabila-sefa Zimbreanu poate sa verifice acest lucru. Nu e treaba mea". De-ale gurii pentru actori Memoriile care prezinta abuzurile savirsite de directorul Socaciu relateaza si un fapt oarecum hazliu. Pe microbuzul Ford al teatrului era afisata sigla Nationalului timisorean pina intr-o zi cind aceasta a disparut. Misterul disparitiei avea sa se lamureasca insa curind. Masina teatrului, condusa de soferul si omul de incredere al directorului adjunct, a inceput sa faca drumuri intre Timisoara si orasul Szeged din Ungaria. Nu era vorba insa despre schimburi culturale intre cele doua orase ci, se pare, de bisnita. Din Ungaria se aduceau diverse produse alimentare, care apoi erau vindute de catre Socaciu angajatilor TNT, cu plata in ziua de salariu. Ce nu se vindea imediat era depozitat in frigiderul teatrului pentru zile negre. "De la venirea mea la conducerea teatrului am interzis aceste practici si am dat dispozitie ca sigla TNT sa reapara pe microbuzul institutiei", ne-a declarat Cornel Ungureanu, directorul TNT. Ungureanu a preluat de putin timp conducerea Nationalului banatean si a tinut sa ne precizeze ca situatiile de acest fel nu se vor mai repeta. Te rog sa poftesti afara! De aproape o saptamina, la Timisoara se afla o echipa de control de la Ministerul Culturii care verifica activitatea din ultima perioada a teatrului timisorean. Incercarea noastra de a afla in ce stadiu se afla controlul s-a lovit de refuzul categoric al membrilor echipei de a dialoga pe aceasta tema si ne-au invitat afara. "Nu vreau sa discut cu nici un fel de ziarist. Nu trebuie sa va spun dumneavoastra cind terminam controlul. Te rog sa poftesti afara!. Eu am fost trimis cu mandat, de minister, despre orice informatie discutati cu sefii mei", ne-a spus suparat de deranj domnul Podgoreanu. Mai vorbaret, directorul acuzat de abuz si matrapazlicuri ne-a marturisit, cu retinere, ca tot ce se pune pe seama lui sint birfe si ca singurul lucru pe care si-l reproseaza este ca a fost "prea bun". SERGIU MIAT [41][pl.dll?rid=expresro] 