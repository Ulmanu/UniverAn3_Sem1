 Valeriu Stoica il da in judecata pe Vadim Domnule director, Am aflat cu surprindere ca in numarul de ieri al ziarului dumneavoastra a fost publicat un articol pornind de la asa-zise dezvaluiri facute in saptaminalul "Romania Mare". Ma surprinde totodata modul profund nedeontologic in care calomniile publicate in revista "Romania Mare" au fost preluate (inclusiv, in facsimil) in cotidianul dumneavoastra, fara a se solicita nici macar opinia celor care fac obiectul acestor atacuri murdare. Este grav ca un cotidian de prestigiul "Evenimentului zilei" recurge la preluarea articolelor unei publicatii aflate la periferia presei, care si-a facut din calomnie si limbajul suburban un mod de viata. Este cel putin straniu ca articolele unei reviste care a atacat in mod grosolan aproape toate personalitatile vietii publice isi gasesc reflectarea in paginile ziarului dumneavoastra. Precizez pe aceasta cale ca, fata de calomniile publicate in revista "Romania Mare", il voi actiona in justitie pe redactorul-sef al acesteia, Corneliu Vadim Tudor. Sper ca "Evenimentul zilei", impreuna cu toate celelalte publicatii care alcatuiesc presa independenta din Romania, intelege ca reviste precum "Romania Mare", care promoveaza ura de rasa, nationalismul xenofob si atacul la persoana, reprezinta o pata neagra in peisajul publicistic. Consider ca raspunsul presei independente la astfel de fenomene, care afecteaza sansele democratiei in Romania, nu trebuie sa fie popularizarea, ci marginalizarea lor. Presedinte PNL, Valeriu Stoica O suta de zile cu Adrian Premierul Minune Guvernul Adrian Nastase implineste astazi o suta de zile. Privit prin ochii telespectatorilor, executivul se ocupa de toate. Adrian Nastase apare in fiecare zi undeva: fie la partid, fie la parlament, fie la vreun simpozion, oriunde este o camera de luat vederi. Trebuie sa recunoastem ca premierul e in prim-plan. La capitolul imagine, guvernul actual sta cel mai bine. Restul cade pe un plan secundar. Chiar si adoptarea actelor normative porneste parca tot de la premisa impactului de imagine. Se mareste pretul energiei cu 5-6 procente, se micsoreaza cel al carburantilor cu doua sute de lei. Se taie panglici la santiere de locuinte pentru tineri, dar nu se spune ca sint pentru tineri de bani gata. Se vorbeste despre programe de sute de miliarde de lei cu institutii financiare internationale, dar se omite faptul ca programele au fost semnate de guvernul anterior. Cam acelasi lucru se poate spune si despre "privatizarea deceniului", adica a combinatului Sidex si care era inclus de guvernarea trecuta in programul PSAL cu Banca Mondiala. Dar acestea sint considerate probabil detalii nesemnificative. Totul este accentuat pe imagine. Pina si proiectul bugetului de stat este prezentat ca un succes de proportii. Normal ca intr-un parlament in care PDSR are putere de decizie, totul se rezolva mai usor. Situatia actelor normative adoptate de parlament, alta bravura, zic guvernantii. Uita insa sa precizeze faptul ca pina acum nu s-au adoptat legi ale cabinetului Nastase, ci intr-o covirsitoare masura ordonante ale fostelor guverne. Evident ca le voteaza si opozitia, caci doar partidele aflate acum de cealalta parte a baricadei le-au propus. S-au dat uitarii si criticile virulente pe care PDSR-ul din opozitie le aducea practicii ordonantelor de urgenta. Actualul guvern procedeaza la fel. Dar nimic nu mai conteaza daca astfel popularitatea lui Adrian Nastase creste de la o zi la alta. NARCISA IORGA Ministrul informatiilor, Vasile Dancu, are numai cuvinte de lauda: "Cele 100 de zile au conturat un nou lider politic - Adrian Nastase" Vasile Dancu - ministrul informatiilor publice: "In primul rind, se poate spune ca s-a creat o echipa in guvern, care functioneaza, care comunica, care poate lucra interguvernamental. Toate aceste lucruri nu s-au intimplat in guvernarea trecuta, era mai greu din cauza coloraturii politice, existenta mai multor partide a impiedicat realizarea unei adevarate echipe. De asemenea, definitoriu pentru cele 100 de zile este conturarea unui nou lider politic - Adrian Nastase. Se poate vedea si din sondaje ca a inregistrat cel mai mare salt in popularitate. Este un lider puternic, autoritar, un bun capitan de echipa. Este noul model de lider. Totusi, cred ca in 100 de zile de guvernare nu putea fi rezolvata intreaga criza economica pe care am preluat-o. S-a reusit crearea unui cadru pentru a porni economia. Este incurajata initiativa privata. In aceasta incercare de consolidare a economiei trebuie mentionata si lupta pentru crearea IMM-urilor (devenita aproape o idee fixa) pentru a preveni efectele restructurarilor din marea industrie. As mai putea mentiona, de asemenea, si ca s-au pus bazele pentru privatizarea marilor intreprinderi, cum ar fi SIDEX. S-a simplificat si modalitatea de privatizare in turism, unde lucrurile s-au degradat continuu in ultimii ani. Un alt domeniu in care s-au facut progrese - siguranta cetateanului. S-a trecut la restructurarea sistemului ordinii publice. Este o tema sensibila, dar cu realizari certe. Cred ca a reusit procesul de restructurare a Politiei Romane. Putem vorbi si despre imbunatatirea dialogului cu societatea civila. O imbunatatire a comunicarii dintre executiv si parlament, intre executiv si societatea civila. La Ministerul Informatiilor Publice a fost pus la punct proiectul pentru Legea accesului liber la informatie. Aceasta lege va oferi un cadru pentru legea protectiei datelor personale si pentru Legea informatiilor clasificate. Am rezolva astfel si criza creata de adoptarea, intr-o prima etapa, a Legii secretului de stat, care a creat un larg proces de negociere in societatea romaneasca, ceea ce este un lucru foarte bun. Cam acestea ar fi, pe scurt, principalii pasi facuti in primele 100 de zile de guvernare". MIHAELA CONSTANTINESCU PD: "Cea mai mare manea politica" "Cea mai mare manea politica", apreciaza Traian Basescu, vicepresedintele Partidului Democrat, cele o suta de zile de guvernare PDSR. "Orchestra de manelisti are doi prim-solisti: Adrian Premierul Minune si Miron Mitrea. Avem parte doar de show-uri televizate, fie ca sint ale guvernului, fie ca sint ale politiei sau ale altor structuri de putere. In realitate, pentru populatie ele nu inseamna altceva decit o pacaleala care continua, iata, si la o suta de zile dupa campania electorala", a spus Traian Basescu. El este convinsa insa ca "orchestra de manelisti in frunte cu manelistul-dirijor isi vor lua portia redusa de voturi la viitoarele alegeri". ( N.I. ) UDMR - O lauda, o critica, o lauda Actualul partid de guvernamint a fost laudat de liderul UDMR Marko Bela. Acesta este de parere ca echipa guvernamentala "a dictat un ritm alert procesului legislativ", drept urmare este multumit de "operativitatea guvernantilor". Marko Bela mai este multumit si de faptul ca PDSR a respectat unele puncte din protocolul incheiat intre PDSR si UDMR, cum ar fi adoptarea Legii administratiei publice locale. Aducindu-si aminte totusi de faptul ca este liderul unui partid de opozitie, Marko Bela a punctat insa si citeva nemultumiri majore. La acest capitol, Marko Bela a amintit necorelarile initiativelor legislative, cel mai bun exemplu fiind Legea informatiilor clasificate. De asemenea, liderul Uniunii este nemultumit de privatizarile facute in ultimele 100 de zile, afirmind ca nu s-au facut "pasi mari" si ca, pina acum, au fost citeva luni de tatonari in domeniul economic. Marea nemultumire a liderului UDMR este insa legata de faptul ca PDSR nu a renuntat la retorica nationalista, promovata de unii senatori PDSR. ( T.G. ) PUR crede "ca caruta merge" Deputatul Partidului Umanist din Romania, Florea Voinea, vede "destul de inchegata" activitatea guvernului. "Faptul ca popularitatea premierului este asa de mare demonstreaza ca ceva merge in guvernul acesta", spune Florea Voinea. El nu neaga ca "mai sint si sincope, ca, de exemplu, ministrul finantelor spune una, premierul spune alta", dar pina la urma "lucrurile se limpezesc". Deputatul PUR este convins ca "exista, in cadrul guvernului, o disciplina, care se datoreaza autoritatii primului-ministru" si trage concluzia: "Eu cred ca caruta merge intr-un singur sens". ( N.I. ) Athanasiu spera ca urmatoarele 100 de zile vor fi mai bune Presedintele PSDR, Alexandru Athanasiu, spune ca primele o suta de zile au fost bune din punctul de vedere functional al guvernului, dar spera ca urmatoarele o suta de zile sa aduca mai mult in privinta privatizarii. "In aceasta perioada, guvernul a luat niste masuri bune pentru economie, pentru dezvoltarea intreprinderilor mici si mijlocii si in ce priveste controlul statului asupra fenomenului infractional, asupra ingrijoratorului proces de disfunctionalitate a unor institutii cum ar fi Ministerele de Interne si de Justitie. Cred insa ca mai e mult de facut in privatizare", afirma Athanasiu. Liderul PSDR acorda insa circumstante atenuante, de genul "nici timpul n-a fost suficient", dar spune ca asteapta ca in urmatoarele o suta de zile guvernul sa relanseze procesul de privatizare. ( N.I. ) "PNL nu va fi complice la ratarea unei sanse pentru Romania din cauza PDSR" La 100 de zile de guvernare PDSR, presedintele PNL, Valeriu Stoica, a ajuns la concluzia ca bilantul partidului de guvernamint are "un pasiv foarte mare si un activ inexistent". Iar regula PDSR, spune Stoica, este neindeplinirea promisiunilor electorale. "Daca guvernul PDSR nu se trezeste mai rapid, adica pina la sfirsitul acestui an, Romania va rata inca o sansa. PNL nu va fi complice la ratarea acestei sanse", afirma Stoica. Presedintele PNL aduce urmatoarele argumente in sprijinul celor declarate in defavoarea PDSR: acest partid nu si-a respectat angajamentul de reducere a cotei TVA pentru cosul zilnic, nu a demarat reforma economica, sectorul privat duce si acum povara fiscalitatii, avalansa ordonantelor de urgenta emise de cabinetul Nastase o surclaseaza de departe pe cea din timpul guvernului Ciorbea, iar promisiunea de "restituire a autoritatii parlamentului este vorba in vint". CRISTINA SOFRONIE Ura, draguta mea, taranul e pe cimp! Ion Iliescu s-a dus ieri "la sosea", la Muzeul Taranului Roman, unde a vizitat Tirgul de Florii, aproape doua ore. Atit de multe cadouri a primit in aceasta vizita, incit a coplesit serviciul prezidential de protocol, care a fost obligat sa faca "poteca" intre muzeu si masinile din coloana oficiala, in portbagajele carora erau depuse "ofrandele" aduse sefului statului. La primul stand, seful statului a capatat doua oua incondeiate. A multumit frumos si, imbujorat, a trecut mai departe, unde i s-a intins o pasarica din lut. Un taran i-a daruit apoi un clop maramuresean cu pene de paun. Un taran de etnie maghiara i-a dat un ulcior pe care erau desenate doua pasarele "care simbolizeaza dragostea", dupa cum a sunat explicatia. Ion Iliescu a mai primit o palarie din paie, cu borurile intoarse. Pentru ca a dorit sa o probeze, i s-a adus imediat o oglinda in care s-a privit lung, exclamind: "Mai ceva ca-n Texas!". La un alt stand, a primit o furca de tors pe care o folosesc "baietii cind se duc in petit". I s-a adus la cunostinta si modul de utilizare: "Daca fetei nu-i place de baiat, rupe furca pe genunchi". Alt stand, alte daruri: o pereche de papuci din papura, doua cosuri din acelasi material, trei turtite, oua de bibilica, o masca populara, o esarfa din pinza topita si un vas ceramic pe care era desenat "pomul vietii". Covirsit de daruri, seful statului i-a felicitat pe expozanti si pe oamenii de la Muzeul Taranului pentru reusita expozitiei si a semnat in Cartea de Onoare. CRISTIAN OPREA Pistoalele Beretta au usa Romaniei deschisa "Privim cu atentie si extrem de favorabil extinderea UE si a NATO catre Est", a declarat ieri Giuliano Amato, presedintele Consiliului de Ministri al Italiei, dupa intilnirea pe care a avut-o cu premierul Adrian Nastase. In ce priveste integrarea Romaniei in UE, Amato a precizat insa ca autoritatile italiene vor "colabora" cu cele de la Bucuresti, astfel incit Romania sa poata indeplini acele conditii pe care "UE le cere". La rindul sau, premierul Adrian Nastase a spus ca "legaturile dintre romani si italieni" se dezvolta independent de ce fac guvernele celor doua tari, insa a apreciat ca "se poate face mai mult" in acest sens. In conferinta de presa, Nastase a reluat o parte din declaratiile facute in drum spre Italia, referitoare la concernele ANSALDO si "Fiat". Alti investitori italieni care ar mai putea veni in Romania ar fi, conform declaratiilor lui Nastase, grupul "Confindustria" si firma "Beretta", cu ai caror reprezentanti primul-ministru s-a intilnit. Referitor la bine cunoscutul pistol Beretta, premierul a declarat ca a purtat discutii cu reprezentantii acestei firme si exista posibilitatea ca in Romania sa se poata fabrica astfel de pistoale sau, intr-o prima faza, sa se monteze. Nastase a anuntat ca aceste pistoale ar urma sa fie folosite de catre politistii romani. Intilnirea pe care premierul a avut-o ieri cu presedintele Consiliului de ministri se inscrie in programul vizitei oficiale pe care primul-ministru a efectuat-o in Italia, in perioada 5-6 aprilie. Adrian Nastase a facut ieri o vizita oficiala la Vatican, unde a fost primit de Papa Ioan Paul al II-lea. Primul-ministru i-a daruit Papei un album cu manastirile din Moldova, precum si o medalie semnificind cei 2000 de ani scursi de la crestinirea poporului roman. La rindul sau, Papa Ioan Paul al II-lea i-a dat premierului si celor care il insoteau o medalie cu efigia sa. MADALINA SISU, Roma Bref Revolutie in PRM Arad In organizatia aradeana a PRM au reinceput disensiunile dintre cele doua aripi, conduse de presedintele organizatiei, Nicoara Cret, deputat, si prim-vicepresedintele Gheorghe Feies, sustinut de alti membri marcanti ai partidului, printre care si doi lideri ai organizatiei de revolutionari din Arad, Attila Duka si Gheorghe Curta. Acestia din urma au convocat o conferinta de presa, cerind demiterea lui Nicoara Cret, acuzat, printre altele, de neimplicare in campania electorala pentru al doilea tur de scrutin si falimentarea SC Vinalcool SA Arad, al carei director a fost. Aripa pro-Cret a reactionat vehement, considerind ca pucistii au incalcat statutul partidului, convocind, fara a avea acest drept, conferinta de presa. Nicoara Cret pune totul pe seama unui grup interesat, care vrea sa destabilizeze partidul. ( S.T. ) Demnitarii PDSR, trimisi la scoala Deputatul PNL Mona Musca a spus ca ar trebui ca ministrii si ceilalti demnitari PDSR "sa participe la cursuri in care sa invete Constitutia si regulamentele de functionare a Camerelor Parlamentului". Mona Musca a condamnat imixtiunea ministrului justitiei in activitatea judecatorilor, precum si recomandarea unui magistrat pentru o anumita functie de catre prefectul de Caras Severin. "Nu cred ca prefectul a facut acest lucru de capul lui. Este o problema pe care trebuie sa o rezolve partidul de guvernamint", a spus deputatul PNL care a sugerat organizarea unui curs cu ministri si ceilalti demnitari ai PDSR. ( T.A. ) Presedintele Iliescu despre profesionistul Iliescu Presedintele Romaniei spune ca noul sau consilier pentru probleme de siguranta nationala, generalul (r) Dumitru Iliescu, directorul SPP pina in 1996, este "un profesionist". Ion Iliescu a mai adaugat: "Nu vad ce motiv am fi avut sa nu-l folosim". Seful statului a spus ca Dumitru Iliescu este incadrat pe postul de consilier de stat la Departamentul de Securitate Nationala in subordinea lui Ioan Talpes. ( C.O. ) Barba albastra a lui Emil a umflat muschii SPP Presedintele Romaniei nu agreeaza masurile excesive de securitate luate de Serviciul de Protectie si Paza, pe care le considera stinjenitoare de vreme ce, asa cum sustine, el vrea sa aiba un contact direct cu oamenii obisnuiti, dar si cu ziaristii care-l insotesc in vizitele sale. In plus, Iliescu a adaugat ca masurile dure de securitate sint daunatoare pentru imaginea sa. Seful statului a adaugat insa ca vigilenta sporita a SPP are legatura clara cu incidentul al carui protagonist a fost, anul trecut, ex-presedintele Emil Constantinescu. De atunci, spune presedintele, agentii SPP "au devenit mai atenti, mai prudenti". ( C.O. ) Ioan Rus il pune la punct pe Funar Ministrul internelor, Ioan Rus, dezminte acuzatiile aduse de primarul Gheorghe Funar, afirmind ieri ca este "sub demnitatea sa" sa ameninte sau sa insulte, indiferent de motive sau persoana. Gheorghe Funar sustinea, joi, ca a primit amenintari telefonice din partea ministrului Rus. "Tentativele de denigrare la adresa mea vin din partea unor oameni disperati de perspectiva intronarii dreptatii si legii", raspunde Ioan Rus. [15][pl.dll?rid=expresro] 