 Cu sabia autoritatii deasupra capului, O treime din bancile populare s-au dus pe apa simbetei Purtatorul de cuvint al Bancii Nationale a Romaniei (BNR), Mugur Stet, a declarat pentru "Evenimentul zilei" ca desi termenul-limita de depunere la banca centrala a dosarelor de autorizare privind functionarea organizatiilor cooperatiste de credit expira la 13 februarie, pina la ora actuala doar trei case centrale au inaintat documentatia necesara. Fara a comunica numele si numarul cooperativelor de credit care au aderat la cele trei case centrale, Stet a spus ca procesul de autorizare se va desfasura pe parcursul a aproximativ patru luni, deoarece este nevoie de timp pentru o evaluare financiara exigenta a acestor entitati. Cooperativele de credit trebuie sa-si achite la termen obligatiile fata de clienti Referitor la garantarea de catre stat a depozitelor populatiei la cooperativele de credit, Stet a subliniat ca aceasta va functiona efectiv doar de la data acordarii autorizatiei de functionare de catre BNR. Stet a mai remarcat ca orice compensare a platii depozitelor populatiei la o anumita cooperativa de credit se va realiza doar in cazul falimentului casei centrale la care aceasta a declarat ca este afiliata si doar daca contributia la fondul de garantare este achitata la zi. Asadar, pina la autorizarea de catre BNR nici o institutie a statului nu garanteaza depunerile populatiei la cooperativele de credit. Ceea ce inseamna ca daca o cooperativa de credit nu va fi autorizata de BNR, ea va intra automat in lichidare, iar persoanele pagubite isi vor putea recupera sumele depuse doar pe cale judecatoreasca. Fara a face referire la o anume cooperativa de credit, oficialul BNR a insistat pe faptul ca nici o asemenea entitate nu poate invoca dispozitiile legale pentru a justifica refuzul platilor la termen ori aminarea scadentelor catre deponentii a obligatiilor asumate. In plus, Stet a precizat ca obligarea deponentilor de a-si transfera anumite sume din depozitele in alte conturi pentru aport la capitalul social ale unor viitoare banci comerciale reprezinta o infractiune pedepsita de Legea penala. "Bombe" cu efect intirziat Conform Ordonantei 97/2000 privind organizatiile cooperatiste de credit, BNR a publicat la 26 septembrie 2000 o lista cu entitatile care si-au declarat existenta. Astfel, la data mentionata, din cele aproximativ 1.300 de cooperative de credit inregistrate la Oficiul Registrului Comertului (ORC), doar 925 isi certificasera existenta la banca centrala. Dintre acestea 643 erau afiliate la "Creditcoop", 137 la "Concordia Romana", 8 la "Banca Populara de Economii", iar 76 nu erau asociate sau nu si-au declarat asocierea (n.r. - intre care si Banca Populara Romana). In plus, mai existau 61 de cooperative de credit ale caror certificate de inmatriculare la ORC au fost emise dupa 30 iunie 1999, data la care s-a suspendat infiintarea de organizatii ale cooperatiei de credit (27 - afiliate la "Creditcoop", 25 - la "Concordia Romana", 1 - la "Banca Populara de Economii" si 8 - nu erau asociate sau nu isi declarasera asocierea). Tinind cont de faptul din cele 1.300 de cooperative de credit inmatriculate in Romania, doar 925 se regasesc in lista BNR, rezulta ca aproximativ 375 de asemenea "banci" si-au pierdut dreptul de a solicita autorizarea, ele urmind a se dizolva si a intra in lichidare. Daca mai punem la socoteala si cooperativele de credit care vor intra in lichidare deoarece nu vor primi autorizarea BNR, avem schita completa a "bombei" cu efect intirziat care va exploda in perioada imediat urmatoare. OVIDIU ZARA Tuborg militeaza pentru calitate totala Compania Tuborg - United Romanian Breweries si firma Braco au organizat luni un simpozion intitulat "Managementul calitatii totale orientat catre excelenta", in cadrul caruia au fost discutate elementele noi privind cerintele standardelor ISO 9000-2000. Tuborg Romania a fost prima companie din domeniul industriei alimentare atestata prin standardul international de calitate ISO 9002. De asemenea, anul trecut, Tuborg Romania a fost singura companie de pe piata romaneasca a berii care a primit certificatul ISO 14001 care atesta standardele internationale pentru sisteme de management privind protectia mediului. (N.B.) Romanii pot aduce din Occident masini la mina a doua cu taxe vamale reduse Importurile vehiculelor produse in Cehia si Slovacia beneficiaza de taxe vamale zero Conform acordului de asociere al Romaniei la Uniunea Europeana, din acest an, taxele vamale la automobilele importate din statele membre UE au scazut de la 12% la 6%. Totodata, taxele vamale aplicate la importul de autovehicule din tarile membre ale CEFTA au devenit zero. De aceste taxe vamale beneficiaza si persoanele fizice sau juridice care importa autovehicule noi sau second-hand produse in tarile UE sau in tarile CEFTA (n.r. - deocamdata doar cele produse in Cehia si Slovacia). Pentru autovehiculele noi sau la mina a doua importate de persoanele fizice sau juridice din alte state care nu sint membre CEFTA sau UE, taxele vamale vor fi de 30%. De remarcat ca pentru importurile din Turcia (n.r. - tara care beneficiaza de acelasi regim vamal cu statele UE, deoarece a incheiat un acord bilateral cu Romania), taxele vamale aplicate vehiculelor noi sau la mina a doua sint cuprinse intre zero si 6%, in functie de tipul lor. OVIDIU ZARA Daca-i ordin, cu placere Preturile la lumina si caldura ramin batute in cuie "Ministerul Industriei si Resurselor va prezenta joi guvernului o analiza detaliata privind influentele mentinerii preturilor actuale la energia electrica si termica", a declarat, ieri, ministrul Dan Ioan Popescu. El a aratat ca in perioada urmatoare tarifele la energie vor fi mentinute "putin fortat", ca urmare a aplicarii unor masuri precum suspendarea taxelor vamale si a TVA la importul de combustibili energetici, cresterea productiei de carbune si reducerea penalitatilor Termoelectrica inregistrate intre 1999 si 2000. Ministrul a precizat ca raportul care va fi prezentat guvernului va contine si o analiza a costurilor salariale din sectorul transportului si distributiei in pretul final al energiei. In acest context, sursa citata a declarat ca Departamentul de Control al MIR va lua la "puricat" mai multe regii si companii nationale deoarece "s-au deturnat niste sume spre constructia de vile si hoteluri, ori achizitionarea de masini straine". Referitor la o posibila scadere a TVA la energie de la 19% la 9%, Dan Ioan Popescu a aratat ca, urmare a discutiilor dintre Ministerul Finantelor si organismele financiare internationale, acestea din urma nu au agreat o asemenea masura. In privinta arieratelor, ministrul industriei a recunoscut ca acestea vor fi "cuiul lui Pepelea" in negocierile cu FMI care debuteaza astazi la Bucuresti, el aratindu-se ingrijorat de faptul ca ponderea societatilor private in ceea ce priveste arieratele a ajuns sa o depaseasca pe cea a societatilor din sectorul public. OVIDIU ZARA Bursa asteapta titlurile de stat Evaluate in dolari, miscarile actiunilor cotate la Bursa de Valori Bucuresti (BVB) au implicat anul trecut foarte putini bani, desi in piata actiunile companiilor listate s-au ieftinit. Astfel, valoarea totala a schimburilor cu actiuni a fost de 86,8 milioane dolari, cu aproape o treime (30,7%) mai putin decit in anul 1999, a declarat ieri Stere Farmache, directorul general al BVB. Indicii bursieri, care reflecta evolutia preturilor actiunilor, au continuat sa se micsoreze, reprezentind acum a sasea parte din valoarea initiala. Desi companiile listate la Bursa si-au majorat constant capitalurile, cotatiile modeste au ca efect faptul ca valoarea de piata a acestora a ajuns sub cea contabila. Intreaga capitalizare bursiera a companiilor listate este de numai 365 milioane dolari (9.436 miliarde lei). In aceste conditii, oficialii BVB sustin, in ansamblu, ordonanta care protejeaza drepturile actionarilor minoritari, care a deranjat investitorii majoritari. Desi nu exclude eventuale modificari, Sergiu Oprescu, presedintele BVB, crede ca "aceasta ordonanta priveste direct investitorii si actionarii, atit pe cei majoritari, cit si pe cei minoritari, si noi sintem impotriva anularii ei". Oficialii BVB sint interesati de tranzactionarea titlurilor de stat, sugerata in primul acord cu Banca Mondiala, PSAL I, dar aminata de autoritati. In acest fel, bursa va tranzactiona un al doilea produs financiar, in afara de actiuni, caci a ramas probabil singura din lume in aceasta situatie, a observat Septimiu Stoica, vice-presedinte al BVB. LIDIA MOISE 