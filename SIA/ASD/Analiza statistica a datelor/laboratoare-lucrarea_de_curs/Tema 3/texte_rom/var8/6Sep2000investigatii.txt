 Omorit de sotie cu matura Statia de Salvare a Spitalului Clinic Judetean Sibiu a fost sesizata, luni noaptea in jurul orei 23.05, in legatura cu faptul ca in imobilul cu numarul 56 B din Calea Surii Mici se afla cadavrul mutilat al proprietarului casei, Ioan Spatacean (52 de ani). Barbatul avea teasta zdrobita si prezenta fracturi deschise la nivelul ambelor miini. El a fost gasit de sotia sa. Audiata ieri, in jurul orei 14.00, de catre procurorii sibieni, Elena Spataceanu (50 de ani) a recunoscut ca si-a omorit in bataie sotul, folosind in acest scop o matura cu care i-a aplicat barbatului mai multe lovituri in cap si in alte parti ale corpului. ION GIRNOD 10 ani de inchisoare pentru omorirea unei tinere de 17 ani O prahoveanca in virsta de 18 ani isi va petrece urmatorii zece ani din viata in Penitenciarul de femei de la Tirgsor. Irina Voicu a fost condamnata de Instanta Tribunalului Prahova cu pedeapsa privativa de libertate pentru o crima pe care a savirsit-o in noaptea de 4/5 septembrie 1999. Irina a fost judecata in libertate pentru ca la doar doua luni dupa ce pe numele ei a fost emis mandat de arestare preventiva pentru savirsirea infractiunii de omor s-a constatat ca este gravida. Dupa ce a nascut un baietel, Irina Voicu s-a prezentat, la fiecare termen de judecata, cu copilasul in brate, pentru a induiosa instanta. Se pare ca a avut efect, pentru ca, dupa deliberari, judecatorii au condamnat-o la numai zece ani de inchisoare, minimum stabilit de Codul Penal. Mobilul crimei: un telefon mobil, aur si o sticluta de parfum Aflata in vacanta la unchiul sau din Alunis, Constantin Stroiescu, bucuresteanca Georgiana Ciuca, de numai 17 ani, a fost injunghiata cu multiple lovituri de cutit si apoi strangulata chiar de prietena ei, Irina Voicu, de aceeasi virsta. Cu o seara inainte de savirsirea omorului, cele doua prietene fusesera la discoteca din localitate. Invidioasa ca prietena ei din Bucuresti era mai bine pozitionata social si avea succes mai mare la baieti, Irina a plecat mai devreme de la discoteca. A ajuns la locuinta de vacanta a Georgianei, a intrat in camera ei si a inceput sa-i scotoceasca printre lucruri, in cautarea celor mai de pret: o sticluta de parfum, un telefon mobil si citeva obiecte din aur. Surprinsa asupra faptului de Georgiana, Irina a devenit agresiva. Mai bine cladita fizic, ea a reusit s-o ucida pe Georgiana, taind-o in zona gitului si strangulind-o. Victima a primit si o lovitura puternica in fata, hemoragia produsa prin spargerea nasului provocindu-i in cele din urma moartea. Corpul neinsufletit a fost gasit la citeva ore dupa savirsirea crimei. VIOLETA STOICA Constantin Dascalescu nu poate fi judecat pentru ca sufera de dementa senila Desfasurat, timp de citeva luni, la inceputul anului 1990, procesul "lotului C.P.Ex" a fost considerat atunci drept actul de justitie menit sa pedepseasca implicarea elitei politice comuniste in reprimarea revolutiei din decembrie '89. Indiferent de functiile pe care le-au detinut, ei au fost trimisi in fata justitiei sub acuzatia de genocid si toti au fost condamnati initial la ani grei de puscarie. Singurul dintre acesti demnitari al carui proces nu s-a judecat nici pina acum este Constantin Dascalescu, ultimul prim-ministru al regimului comunist. Si el a fost trimis in judecata, la inceputul lunii iunie 1990, sub acuzatia de genocid si nerespectarea regimului armelor si munitiilor. Patru ani mai tirziu, la data de 7 iunie 1994, intr-o perioada in care membrii "lotului C.P.Ex" fusesera condamnati, si multi dintre ei fusesera deja pusi in libertate, procesul lui Dascalescu a fost suspendat din cauza ca starea sanatatii sale nu ii permitea sa apara in fata instantei. De atunci, procesul nu a mai fost reluat pentru ca starea medicala a ultimului prim-ministru comunist s-a deteriorat in mod constant. Ieri, magistratii de la Tribunalul Militar Teritorial Bucuresti au decis o noua prelungire a perioadei de suspendare. La ultima dintre expertizele medico-legale la care a fost supus Dascalescu, s-a constatat ca acesta nu se poate prezenta in sala de judecata, intrucit sufera de mai multe boli, printre care "ateroscleroza generalizata cu determinari coronariene si cerebrale, dementa provocata de cauze vasculare, sindrom psihoorganic cronic mixt, cu decompensari depresive si psihotice, dubla leziune cardiaca si vasculara". Concluzia expertizei este ca aceste boli sint grave si nevindecabile, iar starea psihica a bolnavului este deteriorata ireversibil. In fata acestui diagnostic, instanta a fost obligata sa constate ca motivul care a determinat suspendarea initiala a procesului este valabil si acum. Din aceasta cauza este foarte posibil ca Dascalescu sa nu mai fie judecat vreodata. VASILE SURCEL Manager la stat m-as duce Aprozarele "Fortuna" vaca de muls pentru fostul director Intreprinderile de stat au reprezentat cea mai buna "vaca de muls" a tranzitiei, indiferent cit de mici si vlaguite au fost. Timp de 10 ani, aceste societati au reprezentat principalul izvor al coruptiei, moneda de schimb intre partide, si feude ale reprezentantilor si unsilor FPS. Posturile din fruntea lor s-au cumparat precum dregatoriile pe vremea fanariotilor, urmind ca managerul sa-si recupereze "investitia" prin jonglari abile cu bilantul contabil si transferarea averii "intregului popor" in buzunarele sale. Numai privatizarea urgenta a intreprinderilor de stat ar fi salvat ceva din nenorocire. Insa, dupa indelungata devalizare, cind vremea vinderii catre un patron a venit, in sfirsit, bugetul de stat s-a mai dezumflat o data: gramada de fiare vechi sau spatii dezafectate nu valora mai mult. "Evenimentul zilei" si-a propus publicarea unui miniserial cu astfel de cazuri, in speranta ca ele vor fi de ajutor "Departamentului de control al primului-ministru" si Politiei Economico-financiare. La cererea, si cu sprijinul dumneavoastra, initiativa noastra se poate transforma intr-un serial lung cit tranzitia. De aceea, va invitam sa fugarim impreuna coruptii. Primul pas, infiintarea firmei-capusa Pina la anuntarea privatizarii, sefii SC "Fortuna" (fosta retea ILF Bucuresti, adica aprozarele de pe timpul lui Ceausescu) au condus afacerile dupa cum s-au priceput. In octombrie 98, Florin Pop este numit director general, cu rostul de a pregati procesul de privatizare. O face dupa obiceiul stramosesc, pirjolind totul in calea hoardelor de investitori straini. In ianuarie 99, cind Florin Pop aproba contractul de asociere in participatiune cu firma "Fara" SRL, pentru magazinul 331, din strada Rimnicu Vilcea nr. 14-16. Infiintata (cu citeva zile inainte de semnarea contractului, "Fara" nu putea prezenta un bilant de activitate care sa-i dovedeasca bonitatea, asa cum cere legea. Misterul asocierii ni s-a dezvaluit brusc, in statele de plata ale firmulitei, unde Rodica Pop, sotia directorului de la "Fortuna", figura ca directoare. Probabil tot in virtutea acestui grad de rudenie cu SRL-ul, in noiembrie 99 se perfecteaza o noua afacere pentru magazinul 330 din strada Rimnicu Sarat, nr. 17. Colaborarea este profitabila intr-un singur sens: in timp ce "Fortuna" vinde catre "Fara" marfuri cu adaos comercial preferential de numai 2 la suta si plata esalonata, societatea de stat achizitioneaza de la SRL produse scumpe si cu plata imediat. "Fortuna" plateste doua miliarde de lei pentru zugraveli Marea inginerie financiara in folosul firmei-capusa intervine la inceputul anului 2000, simultan cu negocierile acerbe dintre FPS si potentialii investitori. La sfirsitul lunii martie a.c., "Fara" solicita directorului Pop rezilierea contractelor de asociere. Lucru acceptat in doua zile de la exprimarea doleantei, fara nici o aprobare din partea AGA, asa cum ar fi impus legea. Asa ca, pe 1 aprilie are loc revenirea la "Fortuna" a magazinului cu tot cu marfa existenta si dotarile puse de SRL, urmind ca unitatea de stat sa le plateasca pina la ultimul banut, desi nu avea nevoie de ele. Suma totala este de 5,303 miliarde de lei, din care 491.688.403 lei inseamna marfa lasata in magazie. Pentru reparatiile si zugravelile facute, numite pompos "investitii", "Fara" cere si primeste 2,096 miliarde de lei, cam cit doua vile de lux ridicate de la fundatie. Cit priveste mijloacele fixe si obiectele de inventar (alte 2,715 miliarde de lei), Florin Pop si sefa sotiei sale, nici macar nu reusesc sa simuleze "negocierea". Fara a exista actele originale de achizitie care sa certifice pretentiile si virsta obiectelor, "Fortuna" cumpara lucruri inutile, vechi, dar mai scumpe decit daca ar fi fost noi-noute: o vitrina frigorifica 18.200.000 de lei, un calculator - 19.200.000 milioane lei (mai scump decit pretul actual practicat de firma producatoare), un scanner de calculator, doua combine muzicale Sharp vechi, un cuptor cu microunde, un telefon cu fax si multe rafturi supraevaluate. Pentru a stoarce tot ce se poate, listele cuprind preturile fara TVA, adaugarea acestuia facind ca produsele, iesite din magazin cu cel putin un an in urma, sa valoreze mai mult chiar decit ceruse firma "Fara". "Eu nu sint de la Garda financiara, sa verific asa ceva. Am numit niste oameni sa o faca", se dezvinovateste fostul director Pop. Ca sa nu lase pe drumuri personalul SRL-ului, Florin Pop le preia la stat si pe cele doua femei - patroana Mariana Ciurea (prietena de familie) si sotia Rodica. Astfel, dupa un scurt ocol prin jungla economiei de piata, femeile se intorc la sinul protector al statutului. Ce-i drept, cu 5 miliarde de lei in conturile personale. Depozitul "Glina", dat pe gratis Cea mai mare paguba o produce vinzarea depozitului "Glina", alta afacere purtind semnatura lui Florin Pop. In 1995, "Fortuna" se asociaza cu SC "Massa" SRL. In schimbul acordarii spre administrare a depozitului, fostul director general, Marian Militaru, obliga firma "Massa" la plata unei sume lunare de cel putin 46.000 de dolari, adica 552.000 de dolari pe an. Dupa ce acumuleaza o restanta de peste patru miliarde de lei, patronii de la "Massa" reusesc sa-l convinga pe noul director, Florin Pop, ca vremurile sint crunte si nimic nu mai e ca altadata. Prin urmare, pe 6 aprilie, in loc sa ceara evacuarea fortata si aducerea la zi a datoriilor, accepta un act aditional care scade chiria lunara la 11.000 de dolari. Lucrurile nu se opresc aici, planul fiind cu bataie lunga, iar relatia dintre Florin Pop si "Massa", desprinsa din Codul penal. In toamna aceluiasi an de gratie, 1999, depozitul este scos la la vinzare. Pretul de pornire a licitatiei cu strigare este de 34 de miliarde de lei. Nu se prezinta nimeni, asa incit licitatia se repeta, cu suma de pornire injumatatita - 17,141 miliarde. La a doua invitatie raspund prezent doua firme: AND Press SRL, reprezentata de Adrian Visu, si STS Distribution SRL, reprezentata de Razvan Constantinescu. Cistigatoare este declarata AND Press, pentru o oferta de 6.941.045.000 de lei. Sub aparenta legalitate, procesul-verbal de adjudecare ascunde o licitatie trucata pe calapod clasic. Registrul Comertului dovedeste ca, de fapt, Florin Pop si "Massa" nu si-au incheiat afacerile ci, dimpotriva, desi nu participa, se poate spune ca firma inglodata in datorii este si beneficiara licitatiei. Cei doi participanti (Razvan Constantinescu si Adrian Visu) sint, impreuna cu Razvan Debau (reprezentantul "Massa"), asociati egali la fiecare dintre cele trei firme. Lucru cunoscut organizatorilor, tinind cont ca barbatii erau parteneri de afaceri ai "Fortunei" inca din 95, asa dupa cum spuneam mai sus. Calculul arata ca, in cele sapte luni cit a platit doar 11.000 de dolari lunar, "Massa" a economisit 238.000 de USD. Adunati cu cele peste 4 miliarde de lei pe care le aveau restanta, rezulta nu doar ca patronii de la "Massa", AND Press si STS Distribution au luat pe gratis un teren de 48 de ha si numeroase cladiri, dar au mai primit si citeva miliarde de lei cadou pentru buna purtare. O leafa de 45 de milioane de lei pe luna Nazdravaniile directorului Pop continua cu alte micute ilegalitati, pe care nici nu merita sa le amintesti atunci cind ai in fata "tunurile" date in lunile care au premers desparii de societatea pe care i-a incredintat-o FPS, spre inteleapta si rodnica administrare. Ce conteaza niste delegatii facute cu sotia pe banii statului, cind vorbesti de miliarde de lei pagube? Ori o deplasare in Germania de 8.000 DM, bani ce nu au fost justificati nici pina acum? Sau faptul ca directorul Pop si nevasta Rodica isi vind catre "Fortuna" autoturismul personal, model Nubira? Intreprinderea le plateste integral avansul dat de sotii Pop in urma cu un an (6.720 de dolari), si preia de la acestia toate obligatiile pe care le au fata de firma Daewoo, adica restul de rate. Si cum toate meritau o recompensa, directorul Pop n-a uitat sa-si ridice leafa la nivelul dolarului. Dintr-un singur condei, el si-a marit salariul de incadrare la 30.803.220 lei, la care s-au adaugat sporul de vechime - 5.544.580 lei, si sporurile de confidentialitate si de munca nenormata - 9.240.966 lei. Per total, brutul a ajuns la imensa suma de 45.588.766 lei, bani intrati in buzunarul directorului Pop, pentru buna administrare a unitatii care inregistra pierderi si datorii la bugetul de stat in valoare de miliarde de lei. La pomul laudat de FPS sa nu te duci cu sacul Paralel cu incredibilele invirteli ale directiunii, functionarii FPS tocmai aranjau privatizarea "Fortunei". Unul dintre investitorii straini tentati de situatia prezentata, cumpara in sfirsit, dupa atente analize, pachetul de 54,9 la suta de actiuni (cu aproximativ 2,5 milioane dolari). In momentul preluarii efective a patrimoniului, investitorul observa ca situatia reala nu coincide cu cea studiata. Socat de diferentele dintre cele cumparate pe hirtie si cele existente, evreul nepriceput in proverbe autohtone a priceput ca "la pomul laudat de FPS nu este cazul sa te duci cu sacul". De patru luni, noul proprietar asteapta ca FPS sa ancheteze miraculoasa evaporare de fonduri si active de la "Fortuna" pentru ca cineva sa-l despagubeasca pentru inselatorie. Directorul Florin Pop, nemultumit de ingratitudinea si jignirea pe care i le-au adus cei care au ordonat investigatii detaliate, si-a dat demisia, convins ca timpul va asterne uitarea; sotia si patroana de la "Fara" au intrat in concediu medical, iar patronii de la "Massa" au ramas deplini si fericiti stapini ai depozitului "Glina". MARIANA BECHIR Florin Pop: "E clar ca s-a facut o greseala" Invitat sa-si spuna parerea, punctual, despre acuzatiile aduse, fostul director Florin Pop ne-a socat prin inocenta afisata. Daca ceva nu este in regula, vinovat este subordonatul numit sa se ocupe de respectivele lucruri! "Nu poti sa-ti verifici toti oamenii din subordine. Daca vrei sa le controlezi pe toate, nu poti sa faci nimic", ne-a spus el. Chiar si un decont amarit, cu o factura de hotel eliberata pe numele sotiei sale, intra in atributiile altcuiva, si acel cineva trebuie sa raspunda fiindca el, directorul Pop, a ridicat banii ce nu i se cuveneau. "E clar ca s-a facut o greseala", a recunoscut directorul in fata reporterului nostru. Florin Pop pretinde ca nu a negociat cu "Fara" nici un pret, desi i-am prezentat "Procesul verbal" in care figureaza ca reprezentant al "Fortunei", a semnat si a pus stampila in aceasta calitate. De asemenea, sustine ca nu stia, nu-l interesa si nu are vreo responsabilitate daca patronii cistigatori ai Depozitului Glina sint datori societatii "Fortuna". Membrii comisiei de licitatie erau singurii obligati sa studieze actele! El, in calitate de presedinte al comisiei, asigura probabil decorul. De un singur lucru ne-a convins Florin Pop - ca nu exista meserie mai lipsita de responsabilitati decit aceea de director la o societate de stat. Carlos a primit tone de arme din Romania Pe parcursul unei anchete laborioase care a durat aproape patru ani, magistratii militari romani, coordonati de generalul Dan Voinea, au descoperit, printre altele, ca teroristul Carlos Sacalul era platit de Ceausescu prin intermediul unor ofiteri de Securitate de incredere, atit cu bani, cit si cu munitie si arme foarte scumpe. Cel putin asa reiese din citeva documente gasite de magistratii militari si dintr-un recent raport al SIE. Dosarul de urmarire informativa a lui Carlos se afla acum in arhivele Securitatii Un raport al agentului de legatura al lui Carlos, colonelul Nica, cu numele de cod "Andrei" (mort in conditii misterioase in urma cu citiva ani), citeva documente descoperite de generalul Voinea in arhivele fostelor unitati speciale ale Securitatii (UM 0544 si UM 0297), precum si un raport recent al Serviciului de Informatii Externe contin informatii detaliate despre armele oferite, in perioada 80 - 83, teroristului Carlos Sacalul. Aceasta este chiar perioada cind au avut loc singeroase atentate executate de oamenii lui Carlos la Paris, la Praga, la München si in alte locuri din Europa. Chiar si generalul Plesita, fost sef al Centrului de Informatii Externe, unul dintre putinii oameni din Romania care au stat de vorba si au tinut legatura cu Carlos in acea perioada, se mira ca au mai putut fi pastrate aceste documente care arata una din fetele mai putin cunoscute ale regimului Ceausescu. Insa, dupa cum se stie, toate documentele Securitatii au fost pastrate desi foarte putine persoane au stiut de existenta lor. Asa cum s-a intimplat si cu dosarul de urmarire informativa a lui Carlos intocmit de Securitate. Din acest dosar reiese ca Sacalul a fost in Romania de cel putin trei ori - in 73, in 75 si in 78 - pina la defectarea lui Mihai Pacepa. Din acelasi dosar reiese si ca, dupa 1978, Carlos a fost angajat de Ceausescu mai intii pentru lichidarea lui Pacepa fugit in SUA si, ulterior, pentru alte atentate impootriva unor disidenti. Pentru organizarea acestora, Carlos a mai venit in Romania de cel putin zece ori, insotit de unii dintre locotenentii sai. Acest dosar in care se aflau si amprentele lui Carlos preluate in 1975 de la INTERPOL a fost clasat abia in 1988. In prezent, el afla in arhivele Securitatii. Securitatea a incercat sa stearga urmele "arsenalului mortii" Pentru a executa comenzile date de Ceausescu, Sacalul ii cerea drept plata bani, pasapoarte si arme. Magistratii romani au reusit sa identifice si contul Bancorex in care erau depusi banii lui Carlos (se pare, peste un milion de dolari), pe care acesta ii impartea cu amanta sa Magdalena Koop si locotenentii sai Weinrich Johannes, Christa Margot, Wilhemine Gotting, Bruno Breuguet, Oliver de Marcellus, Giorgio Bellini si altii. De asemenea, au fost descoperite pasapoarte false realizate in Romania, pe nume false, atribuite unor colaboratori apropiati ai lui Carlos. Surpriza cea mai mare a fost descoperirea, in urma cu citva timp, a unor adrese semnate de colonelul Sergiu Nica (seful UM 0544 si omul de legatura al lui Carlos) care cerea UM 0297, in baza unei aprobari date de ministrul de interne si sef al DSS Tudor Postelnicu, scaderea din scripte a unor cantitati de arme si munitie folosite si consumate "in executarea unor misiuni speciale". Cele doua adrese strict secrete, cea cu nr. 102/71/0010748, din 2 iunie 1981, si cea cu nr. 91/0026021 din 8 decembrie 1981, fac referire la aruncatoare de grenade antitanc, pistoale Walter, Makarov si Stecikin, pistoale mitraliera AKM, pusti semiautomate cu luneta, grenade fumigene, capse si sute de kilograme de explozibil plastic. Tot acest arsenal a fost folosit de Carlos in atentate care au zguduit mai multe state europene. De aceea, "furnizorul" de armament al lui Carlos nu trebuia sa fie cunoscut. Acesta este motivul pentru care colonelul Nica, respectiv agentul "Andrei", cerea ca "arsenalul mortii" sa fie scos din evidente. Dupa 1990, colonelul Nica avea sa scrie un raport catre procuratura militara in care dezvaluia toate comenzile date de Ceausescu lui Carlos prin intermediul generalului Plesita. Raportul s-a pierdut undeva pe fundul unui fiset al fostului procuror general adjunct Gheorghe Diaconescu (acum avocat al generalului Stanculescu condamnat in dosarul Timisoara 89). Dupa 96, in fisetul generalului Diaconescu s-a gasit alaturi de raportul lui Nica, si o nota in care se preciza: "Aruncarea in aer a postului de Radio Europa Libera si asasinarea redactorului-sef Emil Georgescu au fost intreprinse de catre colonelul Diaconescu Ion, locotenent- colonelul Sergiu Nica, seful UM 0544/R, cu ajutorul colonelului Nadejde Nicolae si al unui cetatean strain (n.r. - Carlos)". Generalul Plesita va fi trimis in judecata pentru instigarea lui Carlos la omoruri savirsite in Elvetia si Germania In urma cu citeva luni, generalul-magistrat Dan Voinea a fost in Elvetia unde, impreuna cu magistratii din Tara Cantoanelor, a pus cap la cap datele referitoare la atentatul savirsit de Carlos impotriva "tradatorului" Ion Serban - un ofiter de securitate care a defectat, nemaisuportind regimul Ceausescu. Masina lui Serban a fost aruncata in aer cu explozibil pus la dispozitie de unitatile speciale ale Centrului de Informatii Externe, condus la acea vreme de Plesita. Pe masina lui Serban s-a pastrat o amprenta a unuia dintre oamenii lui Carlos. Si masina unui alt " tradator", Gheorghe Mandache, aflat in Germania, a fost incendiata. Se pare ca de aceste executii nu era strain generalul Plesita, care a stat de vorba de atitea ori cu Sacalul si i-a pus la dispozitie mai multe case conspirative si terenuri de antrenament (la Recea, linga Sibiu, sau intr-o vila de sub podul Otopeni). Asa cum generalul Plesita nu a fost strain nici de asasinarea unui cunoscut disident de la Paris, Virgil Tanase, dejucata la timp chiar de agentul care trebuia sa o execute (Haiducu), care a dezvaluit presei franceze totul, si astfel Plesita, in loc sa fie decorat de Ceausescu, a fost demis si trimis la munca de jos, la centrul de pregatire de la Gradistea, unde l-a prins si Revolutia. In ultima vreme, generalul a facut asa- zise dezvaluiri intr-o revista si pe un post particular de televiziune. Chiar si aceste dezvaluiri se pare ca s-au intors impotriva lui intrucit el ar putea intra in istorie ca primul sef al spionajului lui Ceausescu trimis in judecata. CHRISTIAN LEVANT Pentru prima data Ministerul Educatiei Nationale recunoaste oficial: 142 de elevi dependenti de droguri Presa a prezentat de ani de zile cazuri de retele de trafic de stupefiante care trec prin scoli si licee, elevi de liceu care fura bani de la parinti sau vind lucruri din casa pentru a-si procura narcotice, eleve care se prostitueaza pentru a face rost de bani pentru "doza" de care au devenit dependente. Abia ieri, Ministerul Educatiei Nationale a recunoscut oficial existenta drogurilor in scolile romanesti. Pentru prima oara, conducerea MEN a facut publice o serie de date primite de la Ministerul de Interne care releva faptul ca elevii se drogheaza. Potrivit statisticii, in anul scolar trecut 142 de elevi s-au drogat. MEN nu se implica in mod direct Potrivit Serviciului Educativ din Ministerul Educatiei Nationale, anul trecut a fost semnat un protocol pe problema drogurilor din scoli intre MEN, Ministerul Sanatatii si Ministerul de Interne. Protocolul are aproximativ 60 de pagini si cuprinde o serie de masuri menite sa stavileasca consumul de droguri de catre elevi. Potrivit inspectorului Daniela Calugaru, "in protocol sint prevazute infiintarea de centre de recuperare pentru elevi, identificarea cauzelor care au dus la dependenta de droguri. Ministerul Educatiei nu se implica in mod direct, ci sprijina toate programele din scoli referitoare la combaterea consumului de droguri". Ca prima masura, s-a gindit ca cea mai buna solutie ar fi ore de dirigentie in cadrul carora sa li se explice elevilor la ce pericole sint expusi daca iau droguri. Astfel incit specialistii MEN au ajuns la concluzia ca numai doua ore pe an sint de ajuns pentru ca dirigintele sa ii faca pe elevii sai sa constientizeze pericolul la care se expun. Prof. Calugaru a declarat ca ministerul a demarat o serie de programe educative impotriva consumului de droguri. Asa ca, pe linga orele de dirigentie de la clasa, elevilor li se explica de catre specialisti componenta chimica a stupefiantelor si modul in care acestea dauneaza organismului. In acelasi timp, Serviciul Educativ organizeaza intilniri cu toti inspectorii din tara, in cadrul carora se prezinta situatia din fiecare judet. Daniela Calugaru aprecizat ca, pina acum, o singura data inspectorul de specialitate din judetul Timis s-a plins de existenta drogurilor in unitatile scolare pe care le are in atentie. Focare de trafic si consum in orasele mari De altfel, oficialii Ministerului Educatiei considera ca s-au format adevarate focare de trafic si consum de droguri in orasele mari, cum ar fi Bucuresti, Iasi, Constanta sau Timisoara. Nimeni din minister nu a putut sa ofere un caz clar de elev care este sau a fost consumator de droguri. Cu toate acestea, in cadrul unei intilnirii pe care elevii bucuresteni au avut-o in urma cu un an, un elev de clasa a X-a de la Liceul de Muzica din Capitala a recunoscut ca vreme de doi ani s-a drogat. El a beneficiat de intelegerea parintilor si a cadrelor didactice si, cu toate ca a avut trei tentative de a se apuca iar de consumul de droguri, el a reusit sa se lase si s-a intors la prima lui pasiune, pianul. Daniela Calugaru sustine ca profesorii, desi li se explica si reactiile pe care le are un consumator de droguri, nu sint in stare sa depisteze elevii care sint dependenti. "Sintem complet neinformati!" Directorul adjunct al Liceului "I.L.Caragiale" din Capitala, Daniela Stoenescu, ne-a declarat ca pina in momentul de fata nu au fost probleme legate de consumul de droguri in acest liceu. Totodata, diriginta clasei a X-a D, prof. Marina Tinca ne-a precizat ca la orele de dirigentie s-a discutat cu elevii despre consumul de droguri si concesintele nefaste ale dependentei. In acelasi timp, liceul este inclus intr-un program anti-drog "In-dependent". Contrar acestor declaratii oficiale, citiva elevi ai scolii din aceeasi incinta ne-au marturisit :" E rau la liceu la noi, se drogheaza astia pe capete. Stim de la prietenii si fratii nostri mai mari. Se consuma mai ales marijuana si hasis prin toalete". La Colegiul National "Gheorghe Lazar", directoarea adjuncta, Alina Paraschiva, a admis ca in iarna anului trecut au avut probleme cu o eleva care a fost depistata ca fiind dependenta de droguri. Profesoara Roxana Velea si-a exprimat dezamagirea ca instruirea cadrelor didactice pentru a putea depista astfel de cazuri este aproape nula. Sintem complet neinformati, nu stim sa recunoastem simptomele elevilor care iau droguri. Noi nu sintem pregatiti pentru asa ceva", a completat directoarea adjuncta.Cit ne-am plimbat prin liceu si am stat de vorba cu elevii, pe usa de la toaleta statea scris cu litere de-o schioapa :" Nu calcati iarba, fumati-o!". ROBERTA VORNICU, ALINA GRIGORE "Numarul tinerilor care se drogheaza este mult mai mare" Din cauza consumului exagerat de droguri numai la Spitalul de Copii "Grigore Alexandrescu", au fost internati anul acesta, 22 de tineri cu virste sub 18 ani, a declarat ieri directorul unitatii, dr. Coriolan Ulmeanu. "Numarul tinerilor care se drogheaza este mult mai mare decit se declara oficial, insa se prezinta la spital doar cind ajung in stare critica", a spus dr. Ulmeanu. Specialistii de la Spitalul de Urgenta Floreasca au afirmat ca la Sectia de Toxicoligie se prezinta lunar, in medie, 10 tineri care au luat supradoze. Desi datele statistice facute publice de Ministerul Educatiei Nationale arata ca anul acesta au fost depistati 142 de elevi dependenti de droguri, dr. Cristian Belu Bengescu, medic primar psihiatru la Centrul de Toxicologie al Spitalului "Al. Obregia", a declarat ca "au venit elevi la centru, dar nu la nivel de 150... Dupa cum se stie, cei care consuma nu pot fi adusi de altcineva la centre, ci numai daca ei sint de acord". (T.D., G.R.) Mort la 19 ani, din cauza unei supradoze In luna iunie a acestui an, reporterii "Evenimentului zilei" au relatat pe larg cazul unui tinar de 19 ani, mort din cauza unei supradoze. Vlad Danciu Uzunov devenise dependent de droguri la virsta de 17 ani. Viciul a fost de multe ori prilej de scandal cu parintii, in ciuda incercarile disperate de a-l face sa renunte la consumul de stupefiante. Intr-o luni dupa amiaza, Vlad a plecat de acasa sa-si revina dupa inca o cearta cu parintii. Locul unde-si gasea de obicei linistea era un imobil din str. Bibescu Voda, cunoscut drept loc de intilnire al drogatilor. Acolo locuia o prietena, Liliana, in virsta de 16 ani. Fata facea si ea parte din "clubul drogatilor". Lui Vlad i-a deschis Alexandra, sora Lilanei, in virsta de numai 10 ani. Vlad a lasat o geanta cu haine si a plecat, revenind dupa aproape doua ore, deja ametit. La scurt timp i s-a facut raut si si-a pierdut cunostinta. Alexandra i-a alarmat pe vecini care au chemat salvarea. Tinarul a murit dupa o jumatate de ora. Conform datelor furnizate de politie si centrele de tratament, in ultimii ani, consumul de droguri a crescut cu aproximativ 25 la suta de an, virsta toxicomaniilor scazind, insa, considerabil. Cel mai tinar consumator ajuns deja dependent are numai 13 ani si jumatate. MIHAELA BALEA 