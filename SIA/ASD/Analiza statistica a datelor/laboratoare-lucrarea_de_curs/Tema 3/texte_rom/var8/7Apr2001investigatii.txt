 Cel mai dur recuperator kurd, expulzat Hasan Kaya, adjunctul lui Ocalan liderul PKK, n-a primit statutul de refugiat Cetateanul turc de origine kurda Hasan Kaya, zis "Sehmuz", unul dintre cei mai importanti capi ai Partidului Muncitorilor din Kurdistan (PKK), retinut joi de catre ofiteri ai Directiei de Combatere a Crimei Organizate si Antidrog (DCCOA) din IGP pe Calea Victoriei, a fost expulzat ieri dupa-amiaza din Romania. Kaya, in virsta de 40 de ani, cotat drept cel mai dur recuperator PKK din Romania, a fost imbarcat ieri, pe Aeroportul Otopeni, de ofiteri din cadrul Directiei Straini si Probleme de Migrari, in cursa civila Bucuresti-Istanbul, si a beneficiat de masuri speciale de protectie. La ora 16.35, aeronava in care se afla locotenentul liderului PKK Abdullah Ocalan, a decolat in directia Istanbul. Membrul PKK a fost declarat indezirabil pe teritoriul Romaniei in data de 22 octombrie 1998, prin ordin al ministrului de interne, "pentru fapte ce pun in pericol siguranta nationala si ordinea de drept". Unul dintre cei mai importanti capi ai PKK a solicitat statutul de refugiat, cerere care i-a fost respinsa in data de 11 decembrie 1998. Potrivit Directiei Generale de Evidenta Informatizata a Persoanei (DGEIP), "hotarirea administrativa a comisiei interministeriale insarcinate cu analizarea temeiniciei motivelor pentru acordarea statutului de refugiat a fost atacata pe cale judecatoreasca si, dupa ce a parcurs toate gradele de jurisdictie, instanta de judecata i-a respins actiunea si, ulterior, caile de atac. Prin decizie irevocabila, Tribunalul Municipiului Bucuresti a respins cererea de revizuire formulata de Hasan Kaya, la data de 22 octombrie 2000". Kurdul Kaya, aflat intr-o pozitie foarte inalta in ierarhia PKK, risca in Turcia pedeapsa capitala. ALINA GRIGORE Kurzii acuza politistii romani ca le "fabrica" dosare Comunitatea kurzilor din Romania cere guvernului sa puna capat, cit mai repede posibil, actiunii abuzive asupra lui Hasan Kaya pentru ca "cele intimplate nu reprezinta o actiune personala, ci una indreptata impotriva intregului popor kurd", a declarat ieri, in cadrul unei conferinte de presa, la care a luat parte majoritatea comunitatii kurde din Romania, Mustafa Kemal Akkaya, membru al Asociatiei Culturale a Kurzilor Rezidenti in Romania. Acesta, insotit de sotia lui Hasan Kaya si de alti citiva reprezentanti ai comunitatii kurde, a batut, ieri dimineata, timp de patru ore, la usa Ministerului de Interne, cerind explicatii legate de retinerea lui Kaya, insa fara succes. Sotia lui Kaya si cumnata ei au lesinat Akkaya sustine ca statul roman i-a scos pe kurzi la vinzare: pentru Kaya, Turcia s-a oferit sa plateasca 200.000 de dolari. In aplauzele kurzilor prezenti in sala, Akkaya a mai spus ca, daca statul roman avea nevoie de bani, ar fi trebuit sa le comunice kurzilor si acestia ar fi strins aceasta suma, pe care ar fi platit-o in schimbul salvarii lui Kaya. La auzul acestor cuvinte, sotia lui Hasan Kaya, Emilia Boboc, care-si stringea la piept copilul, a izbucnit in lacrimi, urmata imediat nu numai de celelalte femei din sala, ci si de barbatii lor. Emilia Boboc a inceput sa tremure, dind semne evidente ca va lesina. Mai multe persoane au sarit in ajutorul femeii. I-au luat copilul din brate si i-au aruncat apa pe fata. In clipa urmatoare, insa, sora Emiliei a lesinat. si citiva kurzi au ridicat-o pe brate si au scos-o din incapere. Conationalii sustin ca Hasan Kaya nu e membru PKK Reprezentantii comunitatii kurde acuza Politia Romana de "confectionare" a unor dosare fictive pe numele lui Hasan Kaya, desi acesta nu este membru PKK, in baza unei colaborari cu Serviciul Secret de Informatii din Turcia. In plus, kurzii sustin ca detin informatii sigure despre politistii care "fabrica" aceste dosare, dar considera ca numele acestora trebuie facute publice la momentul potrivit. Precizeaza totusi ca statul roman va fi raspunzator nu numai pentru ce i se va intimpla lui Hasan Kaya, ci oricarui kurd din tara, chiar daca va fi vorba de un accident de masina. Sotia lui Kaya spune ca-i decisa sa-si puna capat zilelor: "Eu ori imi dau foc, ori ma arunc de pe bloc. Si eu si copilul meu. Cum sa traiesc fara barbat? Eu imi iubesc sotul si il apar pina-n ultima clipa. El este un om bun, n-ar face rau nimanui. Daca era un criminal, spuneam chiar eu sa-l ia de linga mine, ca nu mai pot sa traiesc cu el. Dar in opt ani de cind sintem impreuna n-a facut nimic rau", spune Emilia Bococ. Declaratia ei a fost primita cu aplauze furtunoase. IULIANA ANGHEL Comandoul lui Hasan Kaya estorca bani pentru PKK Desi nu au recunoscut oficial, in cursul zilei de ieri, autoritatile de la Bucuresti au fost in alerta maxima din cauza reactiilor destul de dure ale kurzilor din Romania, care au demonstrat si au proferat amenintari in urma arestarii, joi, a lui Hasan Kaya, zis "Sehmuz", sau "Saymuz", unul dintre importantii locotenenti ai lui Abdullah Ocalan. Cu toate ca a tinut mai multe sedinte la virf pe aceasta tema, MI a aruncat "pisica" in ograda SRI, care are menirea sa tina sub supraveghere PKK si toate celelalte organizatii teroriste care activeaza pe teritoriul Romaniei si care pot pune in pericol, in orice moment, siguranta nationala. Desi nu sint de acord cu masura "pompieristica" prin care a fost retinut si pregatit pentru expulzare kurdul Hasan Kaya, cei de la SRI au refuzat sa comenteze pe tema acestei arestari, considerind cazul ca fiind unul de drept comun, in care structurile specializate ale politiei trebuiau sa-si faca datoria. Generalul Mihai Stoica, seful Directiei de Combatere a Crimei Organizate si Antidrog, ne-a declarat ieri ca operatiunea de prindere a lui Kaya Hasan a fost una exclusiv politieneasca, desfasurata pe baza unor informatii proprii. Saymuz si grupul sau special antrenat a estorcat de la oamenii de afaceri kurzi milioane de dolari Kurdul Hasan Kaya, zis "Saymuz", s-a aflat in atentia serviciilor secrete romane ca si in atentia serviciilor secrete turce (MIT). Despre Saymuz se stia inca din anii 98-'99 ca avea in jurul lui un grup de circa 30 de militantii PKK pe care ii folosea in operatiunile de estorcare a oamenilor de afaceri turci sau kurzi de pe teritoriul Romaniei. Numai in anul 1998 au fost procurate peste 1,5 milioane de dolari prin aceste metode. Cei care au refuzat sa plateasca aceste taxe (cum ar fi Muamer Ylmaz, Ismail Dogan, Zafer Odemir) au fost rapiti, sechestrati sau amenintati. Uneori s-a ajuns chiar la asasinate cum au fost cele din perioada Ô98-'99 cind, in Bucuresti si in citeva judete limitrofe, au fost gasite cadavrele unor kurzi impuscati si incinerati. Multi dintre teroristii kurzi special antrenati in Federatia Rusa au fost identificati si monitorizati de autoritatile romane. SRI a identificat chiar o tabara de antrenament si pregatire ideologica kurda linga Ploiesti, pe teritoriul unui fost CAP. CHRISTIAN LEVANT Mafia italiana spala bani pe case romanesti Pasquale Avagliano, membru al unui clan afiliat la organizatia criminala "Camorra" din Napoli, a fost arestat joi in centrul Timisoarei. Avagliano este acuzat de complicitate la infractiuni de tip mafiot si trafic de droguri, pe numele lui fiind emise, in ultimii 3 ani, mai multe mandate de captura internationale. El reusise sa se ascunda in Republica Moldova, la Chisinau, cu ajutorul unui pasaport pe numele Vincenzo Scando, furat din Italia. Ajutat de identitatea de imprumut, Avagliano a locuit la Chisinau. O data la trei luni era insa nevoit sa intre in Romania pentru a respecta termenul limita de sedere a strainilor in Republica Moldova. Avagliano era logodit cu o moldoveanca si primea banii pentru existenta zilnica de la complicii lui din Italia, prin intermediul bancii "Western Union". "La inceputul lunii februarie am avut informatia certa ca Avagliano se ascunde in aceasta zona si, printr-o colaborare excelenta intre Interpol si Politiile din Romania si Republica Moldova, Avagliano a fost capturat. Urmeaza ca judecatorii romani sa decida extradarea lui in Italia", ne-a declarat dr. Paolo Sartori, reprezentantul Ministerului italian de Interne la Bucuresti. Italienii nu se coboara sa colaboreze cu mafia tiganeasca Mentionam ca organizatia "Camorra", din care facea parte Avagliano, are 9 familii de mafioti, fiind a treia organizatie criminala din Italia. In topul crimei organizate italiene se mai afla "Cosa Nostra", cu 190 familii, "'Ndrangheta", cu 32 familii, si "Sacra Corona Unita", cu 5 familii. Toate aceste organizatii si-au facut deja simtita prezenta in Romania. Numai in cursul anului 2000, politia romana i-a retinut si trimis in Italia pe Vincenzo Prestia, Carmelo Sebastiano Ferale, Antonio Perrota si Ciro Castellano. In prezent exista mai multe zeci de anchete in desfasurare pentru prinderea altor fugari. De remarcat insa faptul ca cei care au mandat international de arestare vin la noi numai sa se ascunda, fara sa prezinte un potential pericol infractional. Doar mafiotii care nu sint cautati de Interpol se pot desfasura in voie. Surse din politie ne-au dezvaluit ca mafiotii italieni nu colaboreaza cu mafia tiganeasca, dintr-un complex de superioritate. Legaturile lor apartin lumii interlope "albe", iar contactele sint aranjate de romanii care traiesc in Italia. Activitatile principale ale acestor grupuri mixte se axeaza pe trafic de droguri, masini furate si spalare de bani. Surse din Interpol afirma ca in spatele titulaturii de "trafic de masini furate" sta de fapt o activitate de fraudare a companiilor de asigurari auto. Astfel, un italian isi asigura masina in Italia, pe 30.000 de dolari, vine in Romania si o vinde cu 10.000 de dolari, fara acte. Intors in Italia, el reclama furtul si obtine despagubirile. In Romania, cumparatorul aranjeaza cu politia pentru inmatricularea masinii. O alta infractiune monitorizata de Interpol, spalarea de bani, se face in special prin intermediul pietei imobiliare. Banii proveniti dintr-un sechestru de persoana din Italia, de exemplu, sint insemnati de familiile victimelor in intelegere cu carabinierii, si nu pot fi astfel folositi acolo. Mafiotii vin in Romania cu bani gheata, cumpara 100 de apartamente, pe care le vind imediat. Banii obtinuti pot intra astfel in circuitul economic legal si se pot intoarce in Italia. SORIN CEHAN Politist aparat de un infractor Incredibila poveste a falsului avocat Laurentiu Georgescu care a reusit timp, de aproape doi ani, sa pacaleasca politisti, avocati, judecatori si sa cistige multe procese ar putea deveni subiect de roman. Fost electrician inainte de 1989, bucuresteanul in virsta de 33 de ani a lucrat, dupa Revolutie, chiar si prin diferite institutii publice. Datorita cunostintele juridice capatate in urma absolvirii unei facultati particulare a ajuns sa aiba o faima recunoscuta si de unii dintre avocati. El sustine ca doar doua dintre procesele pe care le-a avut au fost pierdute. Culmea este ca printre cei pe care i-a reprezentat se numara si un politist, pe care l-a aparat pina la Curtea de Apel si la Tribunalul Municipiului Bucuresti. In exclusivitate, "Evenimentul Zilei" a reusit sa realizeze un interviu la Sectia 8 Politie, acolo unde este incarcerat. "Am oficiat si casatorii" "De la trei luni eu am crescut la Casa de Copii, isi incepe povestea Laurentiu Georgescu. Liceul l-am terminat in 1986 si am lucrat pina in 1990 ca electrician la Trustul "Carpati". Dupa aceea am lucrat ca functionar public la Primaria Sectorului 4, la biroul care se ocupa de fondul funciar. Am dat apoi la facultate. In 1992 am dat un examen la Prefectura Bucurestiului si am fost numit secretar al Consiliului Local al Primariei Chiajna. In aceea perioada am oficiat chiar si casatorii, ca ofiter de stare civila. Pe atunci nu eram casatorit. M-am insurat mai tirziu, in 1997. Am si un baiat de trei ani. Am terminat facultatea de drept in 1994. Intre 1994 si 1995, am lucrat la Oficiul Juridic al SC "Bucur" SA. In 1997, am dat examen de licenta si am picat la una dintre materii". Asa cum reiese din spusele sale, "avocatul" Georgescu a profesat timp de aproape doi ani in baza unei autorizatii obtinute in 1999 si emise de Primaria Sectorului 4 prin care este autorizat sa presteze activitati de asistenta si reprezentare juridica. De atunci, el si-a reprezentat clientii in Judecatorii din Capitala si din alte orase. Si-a confectionat o stampila si si-a stabilit sediul acasa. Pina in 1999 insa, el a mai prestat diferite activitati de natura judiciara din care ieseau bani. "Inca din1996 am facut din aceste activitati o profesie", sustine Georgescu. Deocamdata, anchetatorii au descoperit in agenda sa de lucru insemnari cu diferite termene de la judecatoriile 3,4 si 5, din Bucuresti, judecatoria Oltenita, Curtea de Apel si Tribunalul Municipiului Bucuresti. Iata citeva dintre insemnari:" Judecatoria Oltenita, 14 martie, recurs Turginschi", "Judecatoria Sector 4, 9 ianuarie, termen Avramita (107 USD)", "Janet, Judecatoria Sectorului 3, 15 ianuarie". In aceeasi agenda au fost gasite numele si numerele de telefon ale multor persoane care urmeaza sa fie verificate de politisti. Printre documentele gasite la el acasa se numara si autorizatia nr. 000329, din 24.06.1999, emisa de Primaria Sectorului 4. "Am cistigat procesul pentru un politist la Curtea de Apel" Un caz aparte il reprezinta cel in care "maestrul" Georgescu a aparat interesele unui politist intr-un proces civil. "In acel caz, politistul avea un contract cu un alt cetatean pentru un schimb: apartamentul sau contra unor masini agricole. Pentru ca celalalt nu a respectat clauzele contractuale, l-am actionat in instanta. Politistului i s-a dat dreptate in cele din urma la Curtea de Apel", ne-a povestit "avocatul". El sustine ca, "desi am incalcat niste reguli, am lucrat legal. Pai ce, avocatii fac altceva ? Simplu fapt ca nu fac parte din Barou, nu inseamna ca nu sint o persoana fizica care presteaza legal activitati de natura juridica". Pina si pe sotia sa, Sorina, a reprezentat-o atunci cind aceasta a fost chemata la IGP pentru o plingere depusa impotriva ei. Ca de obicei, el s-a prezentat drept avocat si a incercat sa il convinga pe ofiter ca sotia sa nu este vinovata. In nici una dintre situatiile prezentate, Georgescu nu a fost verificat. "Cariera" sa a luat sfirsit pe data de 4 aprilie. "M-am dus sa il asist, in data de 3 aprilie, pe Popa Bogdan la Sectia 7. Le-am aratat, ca de obicei, o imputernicire avocatiala. Am crezut ca nu este nici o problema. A doua zi insa ofiterul m-a retinut pe mine", a declarat "avocatul" Georgescu. "Maestrul" fusese recomandat de alti clienti carora le aparase interesele."Majoritatea erau multumiti de mine si ma recomandau si altora", ne-a dezvaluit el reteta succesului "profesional" de care s-a bucurat. PETRISOR CANA Orice individ care prezinta instantei o delegatie falsificata isi poate aroga calitatea de avocat Cazul falsului avocat Laurentiu Georgescu care, fara sa aiba vreo calitate dobindita oficial, a aparut in fata unor instante de judecata, nu este un fenomen izolat. Surse din lumea justitiei ne-au declarat ca, in perioada in care societatile comerciale se infiintau prin hotarire judecatoreasca, au existat numerosi astfel de indivizi care isi atribuiau calitatea de avocat si sustineau in fata instantelor documentele de infiintare a unor SRL-uri. Teoretic, presedintele oricarui complet de judecata are datoria de a verifica identitatea si valabilitatea calitatii de avocat pe care acestia si-o atribuie. Practic, aceasta verificare se reduce la primirea si atasarea la dosarul cauzei a imputernicirii avocatiale pe care acesta o prezinta in fata instantei. "Conform codului de procedura, judecatorul nu are mentionata, in mod expres, obligatia de a verifica daca cel care ii prezinta imputernicirea, este cel care pretinde ca este", au completat aceleasi surse. Conform Legii nr. 51/1995, profesiunea de avocat nu poate fi exercitata decit de membrii Baroului, care elibereaza fiecaruia dintre membrii sai o legitimatie personala. Orice falsificare a acestui document intra in sfera penalului, iar cel care a comis-o, indiferent carei categorii ii apartine, este anchetat si trimis in judecata. Referitor la procesul pe care falsul avocat Laurentiu Georgescu afirma ca l-a cistigat la Curtea de Apel Bucuresti, surse din cadrul acestei instante ne-au declarat ca dosarul civil in care s-a pronuntat decizia nr. 2235/2000 a fost trimis primei instante, la Judecatoria Sectorului 5. In cadrul instantei de apel se deruleaza actualmente o ancheta interna care urmareste sa afle daca falsul avocat a depus la dosar o imputernicire falsificata. VASILE SURCEL Interventie a trupelor speciale in localitatea Ovidiu Seful politiei locale, demis pentru necunoasterea situatiei operative La barul SC "Coco" SRL din orasul Ovidiu, judetul Constanta, a izbucnit in seara de 5 aprilie a.c., in jurul orei 22.30, un scandal intre un grup de sase tigani, aflati in avansata stare de ebrietate, si fiul patroanei barului, Marius Nicusor Ovezea, in virsta de 23 ani. In timpul scandalului, tiganii au spart geamurile barului, ale rafturilor si au distrus alte bunuri din interiorul localului. Patrula de politie din zona a cerut forte suplimentare. Sosind la fata locului, plut. Dan Nechifor i-a identificat pe doi dintre autori, Alexandru Lupu si Mihai Bonderencu, care au refuzat sa mearga la sediul politiei si au fugit cu o masina. Dupa o urmarire ca-n filme, cei doi au fost blocati pe Str. Ciresului. Subofiterul a fost lovit de Alexandru Lupu si de alti membri ai familiei acestuia, veniti in ajutor. Intre timp, masina politiei a fost furata si dusa in curtea lui Ion Lupu, zis "Caliu", fratele agresorului. A fost solicitata interventia trupelor speciale, respectiv Detasamentul de Interventii si Actiuni Speciale. In zona au mai fost prezente si efective de la SC "Zip" SRL Constanta, societate specializata de paza. In batalia care a urmat au fost sparte parbrizele si geamurile celor trei masini cu care venisera bodyguarzii. Au fost retinute patru dintre persoanele turbulente: Alexandru Lupu, 32 de ani, Adrian Vioreanu, 31 de ani, Mihai Bondarencu, 24 de ani, si Nicolae Lupu, 24 de ani, recidivisti si fara ocupatie. Au fost, de asemenea, inchise caile de acces in oras, in vederea prinderii lui Ion Lupu, 33 de ani, a Nicoletei Ion, zisa "Neagra", 25 de ani, si a lui Marian Sava, zis "Gogosaru", 33 de ani, toti din localitate. Cei trei au fost dati in consemn la toate punctele de trecere a frontierei. Pentru necunoasterea situatiei operative de pe raza orasului Ovidiu, seful IPJ Constanta l-a schimbat din functie pe seful Politiei orasului Ovidiu, colonel Dumitru George, si a dispus efectuarea unui control de fond la aceasta subunitate. BOGDAN GABRIEL EMILIAN ANDREI Arestat pentru spalare de bani Dumitru Curescu, om de afaceri din Timisoara, a fost arestat preventiv ieri, pentru 30 de zile, in baza unui mandat emis de Parchetul de pe linga Tribunalul Timis, sub invinuirea de spalare de bani. Asociat la societatile "General" si "Moscal si fiul", Curescu a intocmit in fals un bilet la ordin, in baza caruia a obtinut suma de 700 de milioane de lei, fara sa aiba bani in conturile care-i erau blocate. La termenul scadent, biletul a fost refuzat la plata din lipsa de disponibil in cont. Cercetarile efectuate au scos la iveala implicarea in aceasta afacere a lui Mihai Iacob, fostul director al sucursalei Timisoara a Bancii Romanesti, care a garantat biletul la ordin emis de Curescu fara a respecta ordinele bancare. Iacob este arestat si cercetat de Parchet pentru abuz in serviciu. Banii obtinuti prin biletul la ordin fals au fost plimbati de Curescu prin conturile mai multor societati, dupa care au fost depozitati intr-un alt cont la Banca Romaneasca, de unde i-a folosit pentru plata mai multor datorii. Acuzat de inselaciune, fals de moneda sau alte valori, fals intelectual, uz de fals si spalare de bani, Dumitru Curescu risca sa faca puscarie pe o perioada cuprinsa intre 3 si 12 ani. SERGIU MIAT Reteaua lui Nicu Vulturu, incatusata Oltence minore, traficate la Torino Patru romani au fost arestati si alti trei sint cercetati in urma anihilarii unei bande de traficanti de carne vie Carabinierii din orasul italian Torino au anihilat o retea de trafic cu prostituate din Romania, patru imigranti ilegali romani si un italian fiind arestati pentru proxenetism. Alti patru suspecti - trei tineri romani si un italian - sint cercetati in stare de libertate in cadrul acestei anchete, fiind insa tinuti sub supraveghere. Fetele, toate minore, proveneau din Craiova, unde erau recrutate din barurile unde mergeau sa se distreze cu colegii de scoala, releva cotidianul italian "La Stampa", intr-un articol intitulat "Traficanti de prostituate minore - cinci arestari in urma anihilarii unei retele romanesti". Craiova, cap de linie pe traseul prostitutiei La Craiova exista un local mai putin rau famat si sordid decit altele, se arata in articolul din "La Stampa". Barul este situat in centrul Craiovei, care este unul dintre orasele sarace din Romania, chiar daca se poate mindri cu un centru universitar si ca este capitala unei provincii agricole. Aici, o familie trebuie sa traiasca dintr-un salariu mediu echivalent cu 80 de dolari pe luna. Intr-o zi a verii trecute, din barul cu pricina, loc traditional de intilniri intre adolescenti, au disparut Elena, Mirela, Alina, Dana si Camelia, toate cu virste cuprinse intre 15 si 17 ani. Un anumit George, pe numele lui adevarat Nicu Vulturu, le-a convins sa vina la Torino cu el: "Este un oras mare, unde joaca Juventus si unde se gaseste de munca". Viclean si bun psiholog, interesindu-se cam la ce viseaza fiecare dintre ele, Nicu Vulturu i-a oferit fiecarei fete argumentele potrivite pentru a o face sa accepte. Reteaua lui Nicu Vulturu, specializata in exploatarea minorelor Povestea a inceput intr-o dimineata din august, cu plecarea fetelor intr-o rabla de camion si s-a sfirsit, acum citeva zile, cu cinci arestari si retinerea altor patru suspecti, care au fost in cele din urma eliberati sub supraveghere. Au sfirsit cu catusele la miini Nicu Vulturu, in virsta de 34 de ani, originar din Galati, concubina si complicea lui, Claudia "Cerasela" Tugurin, 20 de ani, din Craiova, Adrian Popescu, 26 de ani, din Braila, Marcel Simionescu, 23 de ani, din Craiova, toti aflati ilegal pe teritoriul Italiei, si italianul Felice Cerqua, 45 de ani, napolitan stabilit la Torino. Pusi sub supraveghere au fost Danut Zupea Ionica, 20 de ani, Aurelia Cosma si Claudiu Radoi, amindoi 22 de ani, fara domiciliu stabil, si italianca Angela Zimbato, 37 de ani, din Reggio Calabria, stabilita tot la Torino. Toti au fost acuzati de delicte legate de exploatarea pentru prostitutie a celor cinci minore. La concurenta cu nigeriencele, pentru trotuar Aceasta afacere a ajuns la urechile carabinierilor Nucleului Operativ din Moncalieri, suburbie a orasului Torino, inca din septembrie anul trecut, cind trei prostituate nigeriene au ajuns pline de vinatai si singe la politie, unde au depus plingere, afirmind ca niste romani (Vulturu, Popescu si Tugurin) le bat pentru ca vor sa le alunge din zona unde isi racolau clientii, pe strada Carignano, loc bine cunoscut amatorilor de placeri interzise, pentru a aduce fete din Romania. La citeva saptamini diferenta, la sfirsitul lui octombrie, a fost rindul Elenei, in virsta de 16 ani, una dintre cele cinci fete din Craiova, sa povesteasca totul politiei. Ea a reusit sa fuga de sub supravegherea proxenetilor si a relatat carabinierilor despre bataile crunte pe care le-a incasat pentru ca nu era "ascultatoare" sau nu aducea destui bani. Carabinierii au organizat apoi operatiuni de pinda ce le-au permis sa afle care sint membrii bandei de proxeneti care racolau fete in localitatile sarace din sudul Romaniei, pe care le ademeneau cu false promisiuni si apoi le fortau sa se prostitueze, o data ce acestea ajungeau pe teritoriul italian. Prostitutie in ture Fetele "lucrau" in ture, ca la ... fabrica: de la ora 12 la ora 20, la Moncalieri, si de la 22 la ora 3, la Mirafiori. Incasarile zilnice ale fiecarei fete nu erau mai mici de un milion si jumatate de lire italiene (aproximativ 700 de dolari). Fetele erau folosite si ca simple marfuri de schimb. Intr-o seara, Vulturu si-a "cumparat" de la un alt conational o masina Volkswagen Passat, platind "in natura", cu trei fete. Cu alte ocazii, Vulturu si complicii sai le jucau pe fete la poker, iar daca le pierdeau, reuseau aproape intotdeauna sa le recistige, in zilele urmatoare, tot la jocurile de noroc. ISABELLA ALEXANDRESCU Romance de export Reportaj printre traficantii de "maimute" Insotit de un "interlop" din Bucuresti, am ajuns in Gara Timisoara. Printre bagajele caratorilor de marfa pentru sirbi ne-am indreptat spre un bar de mina a treia, cunoscut ca "barul sirbesc". Il vedem pe omul nostru, invaluit in fumul acru si statut al barului, si ii spunem ca avem "o afacere" pentru el. "Aveti ceva maimute?", intreaba cu un aer plictisit. Raspundem ca avem si ne dam intilnire a doua zi, la un restaurant italian. A doua zi, la ora stabilita, ajungem primii, filati de dupa un colt de omul nostru, precaut ca nu cumva sa fie o capcana. Cheama pe cineva la celular si urca apoi la restaurantul de la etaj. Imbracat in trenig de fis si adidasi, tuns scurt, de statura normala, pare un pierde-vara in cautare de vreo gainarie. Numai gestul cu care-si ascunde grijuliu lantul gros din aur de la git il tradeaza a fi mult mai mult. La mina ii atirna alte bratari din aur masiv, linga un ceas aurit. "Dau 500 de marci pe bucata" Luam cite o cafea si nu intram in subiect. "Ce mai e pe la Bucuresti", "Dar pe la Timisoara", "Ce mai face X si Y", "X a cazut la puscarie si Y s-a tivit in Ungaria", trec minutele, dar nu vine vorba de "maimute". Intr-un tirziu, sintem intrebati cite avem. Zece, raspundem, de la tiganii din Bucuresti. "Va intereseaza cum le aduceti. Daca va toarna, e treaba voastra. Dau 500 de marci pe bucata. Da' sa arate bine, sa nu fie bondoace, sau grase, cu titele pina la buric, ca nu le ia nimeni. Am destule care stau degeaba in Bosnia". Se lasa prins de povestit si-si aminteste de una, zilele trecute, din Kazahstan, inalta si cu pieptul umflat. Mai povesteste ca a mai avut o oferta de fete, din Sfintu-Gheorghe, a dat un avans, dar n-a mai vazut nici banii, nici fetele. Asa ca nu da nici un ban pina nu vede "marfa". In privinta scopului calatoriei fetelor, este foarte transant. "Eu le spun ca le trimit acolo la f... Nu ca altii, care le mint, ca le duc la strip-tease sau la servit in restaurant". Corect omul nostru, si onest in meseria lui. La vama, nu-i bai Brusc, intreaba un amanunt-cheie al afacerii: "Au acte?". "Au", raspundem. Daca au, e bine, omul lui de legatura le ia cu trenul si le trece la sirbi. "Am oameni tocmiti care aranjeaza cu vamesii, pe unii ii platesc inainte, dar am avut un baietas care-mi dadea telefon ca a livrat marfa, si abia apoi venea sa-si ia banii". Tariful consacrat este de 10 marci la vamesii romani si 40 la sirbi, de fiecare fata, ne spune intermediarul de "maimute". Traficantii cunosc in amanunt turele de la vama si de la Politia de Frontiera, numele si poreclele lucratorilor vamali, si de la romani, si de la sirbi. Aflam ca, daca fetele nu ar avea acte, ar fi mai greu. E nevoie de acte "naspa" (pasapoarte false), sau, daca nu se pot face, fetele sint trecute la sirbi cu barca, pe la Moldova Noua. Dar costa mai mult, cite 250 de marci de fiecare. Din Iugoslavia, fetele ajung in mai multe directii: Bosnia, Kosovo, Italia, si, mai nou Spania, accentuind ultima destinatie cu un fel de mindrie profesionala. "Maimutele ajung la destinatie, isi platesc datoriile fata de mine, si nu ma mai intereseaza". Pentru o "maimuta" primeste de la beneficiarii finali cite 2.000 de marci. Problema lui e ca multe fug sau ca se marita cu localnici. Mai intreaba cind ii aducem marfa, cerindu-ne sa-l sunam inainte, ca sa pregateasca locuri de cazare pentru fete. In general, prefera sa trimita grupuri mari de fete, altfel nu se cistiga. O data au fost chiar 60 la un transport, dupa ce a fost scos de pe "piata" un sirb si era nevoie de "marfa". Sirbul a fost "turnat" chiar de traficantii locali de carne vie pentru ca le strica afacerile. Am ramas intelesi sa-l sunam pe "omul nostru" cind avem pregatit transportul celor zece femei. Toata discutia a durat jumatate de ora, iar la despartire a vrut sa fie o adevarata gazda, intrebind: "Vreti acum niste maimute la hotel? Va costa doar 150 de marci". Am refuzat politicos si am plecat. Politia prinde numai pestii mici Din motive de siguranta personala, nu putem face public numele si nici porecla timisoreanului traficant de carne vie. "Interlopul" bucurestean ne-a intermediat aceasta intilnire din motive etice: nu suporta traficul cu droguri si cu femei, considerindu-le josnice si ticaloase. Cel contactat de noi n-a vorbit nimic de pedepsele la care sint supuse prostituatele care nu-si accepta soarta. Dupa ce le sint sechestrate actele si obligate sa se prostitueze, de multe ori sint batute cu salbaticie sau chiar omorite. Fenomenul e nou in peisajul infractionalitatii romanesti. Daca pe vremea lui Ceausescu nici nu putea fi vorba de vinzari internationale de femei, acum, dupa 11 ani, putem vorbi de un adevarat flagel. Alarmate de ce se intimpla in Romania, in anul 2000, autoritatile americane au deschis la Bucuresti chiar un Birou FBI, in scopul combaterii traficului cu carne vie: "Alaturi de centrul SECI, prezenta Biroului FBI aici va transmite un mesaj clar elementelor corupte care incalca legea si, in special, acelora care fac trafic cu carne vie", afirma la acea vreme ambasadorul american James Rosapepe. Comunicatele Politiei Romane vorbesc, din cind in cind, de "anihilarea" unor retele, cind de fapt este vorba doar de interceptarea unui transport. Astfel, saptamina trecuta, SCCO din Timisoara a finalizat cercetarile in doua dosare de comert cu carne vie. Virgil Seceleanu, 30 de ani, din Buzias, racola "marfa", iar Harold Heritsch, un austriac de 26 ani, le facea rost de pasapoarte si vize. Fetele ajungeau in Austria deja datoare cu cite 3.000 de dolari, adica tot ce se cheltuia pentru vize si drum. Ulterior, trebuiau sa dea "sefilor" cite 20 la suta din tot ce produceau lunar. In alt dosar, 5 persoane sint acuzate de proxenetism si trecere frauduloasa a frontierei. Seful grupului, Nelu Cirmaciu, din judetul Vaslui, a organizat o retea de racolare si trecere frauduloasa a frontierei a unor tinere care urmau sa practice prostitutia in Iugoslavia si Italia. Pe fiecare fata, Cirmaciu si complicii sai luau cite 700 de marci. Acestia sint insa pestii mici, care cad in plasa din cauza prostiei lor sau a turnatoriei colegilor de meserie. Adevaratii capi ai acestui gen de afacere conduc fara teama comertul cu "maimute". SORIN CEHAN Primul miliardar de carton din Romania ameninta ca isi da foc Paul Grünwald cere sa i se ridice interdictia de a parasi tara Dupa ce a inselat zeci de firme, banci si persoane fizice, falsul om de afaceri israelian de origine romana, Paul Grünwald, 55 de ani, a dat un spectacol de pomina la Oradea. Dimineata, el a fost audiat la Parchetul Bihor intr-un dosar penal sub invinuirile de inselaciune, fals, instigare la fals si uz de fals cu un prejudiciu de 30.000 dolari. Imediat dupa audiere, Paul Grünwald le-a cerut anchetatorilor sa-i ridice interdictia de a parasi Romania, ca sa poata pleca Israel. Spre seara, el a alertat sefii politiei, ai Parchetului Bihor si mass-media locale ca e pregatit sa-si dea foc. Cu un flacon de apa minerala, o sticla de benzina si o bricheta, Grünwald a incercat sa emotioneze asistenta sustinind ca e victima organelor de ancheta din Romania, care l-au tinut ostatic in tara. "Vreau sa mi se ridice interdictia din pasaport. Am mama bolnava, de 87 de ani, si nu vreau sa o vad in cosciug. Sint total nevinovat. Faptele de care m-au facut vinovat au ajuns din nou la zero. La Oradea am fost plimbat de la politie la Parchet si nu mi-au rezolvat nimic. Mi-e frica, dar imi dau foc", sustinea protestatarul Grünwald. Printr-un rechizitoriu intocmit de Parchetul Bihor la data de 16 decembrie 1997, Paul Grünwald a fost trimis in judecata impreuna cu doi functionari din conducerea Bancii Columna. Expulzat din Germania pentru inginerii financiare Paul Grünwald s-a nascut in 1945 in Romania, sase ani mai tirziu familia sa emigr"nd in Israel. Inainte de a se intoarce in Romania s-a aflat citiva ani in Germania de unde a fost expulzat pentru inginerii financiare de generate de un joc de tip Caritas. Imediat dupa Revolutie Paul Grünwald a venit in Romania cu intentii caritabile, pentru ajutarea ranitilor evenimentelor din decembrie 1989 si a familiilor acestora. Grünwald a actionat mai tirziu, prin Asociatia " Embargo Civic" care isi propunea sa lupte pentru inlaturarea spectrului foamei si sa aprovizioneze populatia cu cantitati suficiente de alimente la preturi mici. Cu acceptul reprezentantilor PDSR, Grünwald si-a infintat o retea "Embargo Civic" la care urma sa se afilieze 3800 de magazine. Pina la sfirsitul anului 1996, Grünwald a reusit sa contacteze sute de directori generali de la societati comerciale si banci din Romania, carora le-a spus ca o entitate straina are la dispozitie milioane de dolari pregatiti pentru a fi investiti in Romania, prin creditarea unor societatii comerciale si industrial alimentare. Folosindu-se de doua acte semnate de doi sefi de la Banca Columna, care atestau in fals ca are in contul personal al bancii 5 milioane de dolari, el l-a pacalit pe fostul director de la firma Romalcool din Bihor cu 30.000 de dolari, contravaloarea neachitata pe trei TIR-uri de produse alcoolice. In urma plingerilor penale formulate de pagubiti, functionarii bancari au fost condamnati pentru fals intelectual si inselaciune, iar dupa executarea unui mandat de arestare de 45 de zile, dosarul lui Paul Grünwald a fost plimbat de la o instanta la alta. MIRUNA IONESCU [21][pl.dll?rid=expresro] 