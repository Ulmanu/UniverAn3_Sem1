 Potrivit procurorilor, Nu se stie cine pilota elicopterul prabusit la Faget Stefan Norbert Andronik, patronul cu dubla cetatenie - romana si germana - al firmei de turism Andronik Reisen, mort vineri, 3 august, in tragicul accident de elicopter din apropiere de orasul timisean Faget, impreuna cu amicul sau german Peter Tükheim Högg, vor fi inmormintati zilele acestea in Germania. Trupurile neinsufletite ale lui Andronik si Türkheim au ajuns inca de dimineata la Institutul de Medicina Legala "Mina Minovici" din Timisoara, unde au fost autopsiate de dr. Mircea Gavrilita. El a intocmit si certificatele de deces, in care la cauza mortii apare "politraumatisme cranio-cerebrale, de membre etc.". Dupa cum ne-a declarat dr. Gavrilita, "au fost recoltate probele biologice necesare pentru intocmirea unui raport amanuntit privind cauzele decesului celor doi barbati, iar raportul va fi gata in 30 de zile. Inca de duminica dimineata, la sediul firmei lui Andronik au sosit din Germania sotia sa Monika si mama lui, rudele anuntind deja ca vor duce cadavrele in Germania spre a le ingropa. In prezent, trupurile neinsufletite ale lui Andronik si Högg se afla sigilate in sicrie, la Morga din Timisoara, de unde vor fi preluate, probabil, in cursul zilei de apartinatori, imediat ce vor finaliza actele necesare. Dupa cum ne-a declarat prim-procurorul de la Parchetul de pe linga Judecatoria Faget, Florin Popescu, inca nu s-a putut stabili cu exactitate cine pilota aparatul de zbor in momentul accidentului, urmind ca la sfirsitul celor doua anchete paralele - cea axata pe declaratiile martorilor si cea tehnica - sa se poata stabili si acest lucru. Cei doi se aflau la bordul unui aparat de zbor Robinson R44 Raven, de fabricatie americana, impreuna cu doua tinere, Delia Mihutescu (26 de ani), secretara lui Andronik, si aradeanca Cristina Zacoi (20 de ani), intorcindu-se de la Constanta unde au petrecut impreuna zece zile. Tinerele au scapat ca prin minune cu viata, fiind in prezent in afara oricarui pericol. Ele sint in continuare supravegheate de politisti, postati la usile saloanelor in care sint internate, la Sectia de Neurochirurgie a Spitalului Judetean, si la Clinica de Ortopedie din Timisoara. Dupa ce oficialii de la Inspectoratul de Stat in Aviatia Civila a facut o ancheta la locul accidentului, in decursul zilei de simbata, 4 august, aparatul de zbor a fost transportat cu un trailer la Timisoara, la sediul firmei lui Andronik, pe strada Ioan Slavici. Aici, elicopterul a fost depozitat in conditii optime intr-unul din hangare. GEORGETA PETROVICI Dind ortodocsilor proprietatile greco-catolicilor, Prefectul de Alba reaprinde razboiul bisericilor Retrocedarea terenurilor catre institutiile de cult ar putea genera un nou conflict intre ortodocsi si greco-catolici, din cauza modului in care prefectul de Alba, Ioan Rus, a dispus aplicarea Legii Lupu. Printr-o adresa catre comisiile locale de aplicare a Legii fondului funciar, prefectul a decis ca restituirea terenurilor sa se faca in functie de numarul de credinciosi ai fiecarui cult. Astfel, Biserica Greco-Catolica ar fi dezavantajata fata de Biserica Ortodoxa. Procedura, respinsa vehement de Biserica Greco-Catolica si criticata de APADOR-CH, pune sub semnul intrebarii sinceritatea declaratiilor liderilor PSD privind sustinerea dreptului la proprietate. Retrocedare dupa numar, nu dupa acte Printr-o adresa din 16 iulie, prefectul de Alba a hotarit ca retrocedarea ar urma sa se efectueze proportional cu numarul de credinciosi dovedit de fiecare cult in parte. Prefectul si-a fundamentat aceasta decizie pe o serie de precizari ale Comisiei guvernamentale de aplicare a Legii Lupu, care recomanda ca retrocedarea "sa se armonizeze, intr-o anumita proportie, cu numarul credinciosilor", insa prin intelegere intre reprezentantii ortodocsi si greco-catolici. Aceeasi comisie recunostea insa dreptul de autentic proprietar al Bisericii Greco-Catolice asupra terenurilor, fie ca ele au intrat, dupa 1948, in proprietatea statului sau au fost date in folosinta cultului ortodox.Practic, prefectul de Alba a plusat, hotarind, dintr-un condei, ca retrocedarea sa se faca, din start, in functie de numarul credinciosilor, incalcind practic dreptul de adevarat proprietar al Bisericii Greco-Catolice. APADOR-CH: Guvernul incalca Rezolutia Consiliului Europei Biserica Greco-Catolica respinge varianta decisa de prefect, pe care o considera ilegala. Punctul de vedere al Bisericii Greco-Catolice este sustinut si de APADOR-CH care, conform Mediafax, isi exprima ingrijorarea in legatura cu "incalcarea, de catre Executiv, a dreptului de proprietate al Bisericii Greco-Catolice". APADOR-CH reaminteste ca Rezolutia 1123 a Adunarii Parlamentare a Consiliului Europei a cerut Romaniei restituirea proprietatilor, in special a acelora apartinind minoritatilor religioase si nationale. "Contrar acestei Rezolutii, Executivul a intreprins recent demersuri prin care terenuri pentru care Biserica Greco-Catolica detine acte de proprietate ar urma sa fie atribuite Bisericii Ortodoxe Romane, desi aceasta din urma nu a fost niciodata proprietara lor", precizeaza APADOR-CH, care sustine ca dreptul de proprietate nu depinde de numarul membrilor unei organizatii, ci numai de actele doveditoare. Prefectul e in Grecia, PSD in vacanta Prefectul de Alba nu a putut fi contactat pentru precizari suplimentare, fiind plecat intr-o delegatie in Grecia. Loctiitorul sau in aceasta perioada, subprefectul Ioan Maier, ne-a declarat ca decizia privind retrocedarea in cazul cultelor a fost luata pe plan local, nefiind vorba despre o recomandare politica sau administrativa la nivel national. Nimeni din conducerea PSD nu a putut fi contactat pentru a-si preciza pozitia. Conform unui comunicat oficial, PSD nu desfasoara activitati cu presa pina pe 12 august, datorita vacantei. OVIDIU NAHOI Greco-catolicii nu fac recensamint de credinciosi Biserica Greco-Catolica "respinge cu toata taria" decizia prefectului Rus, pe care o considera nelegala. Intr-un comunicat minica, Biserica Greco-Catolica afirma ca nu va da curs, nici la nivelul parohiilor, nici a celorlalte institutii bisericesti, solicitarilor privind prezentarea numarului de credinciosi. Greco-catolicii anunta ca vor ataca decizia prefectului in instanta. FLORIAN BICHIR IPS Andrei Andreicut: "De ce pamintul sa revina greco-catolicilor?" Contactat, Inalt Prea Sfintitul Andrei Andreicut, arhiepiscop orthodox de Alba Iulia ne-a declarat ca "la mijloc nu este vorba de nici un conflict. Cred ca nu este nici macar pozitia prefectului, pentru ca este vorba de un Decrate Lege nr. 126 pe care nici domnia sa si nici noi, Biserica Ortodoxa nu l-am dat. Nu vrem in nici un fel ca Biserica Greco-Catolica sa fie frustata, dar nici altii sa fie nedreptatiti. Exista zeci de sate care acum sint ortodoxe. De ce pamintul sa revina greco-catolocilor, care nici macar cu mai enoriasi in astfel de comunitati ? Oricum trebui stiut ca pina in prezent Biserica Ortodoxa nu a primit nici o palma de pamint", ne-a declarat ierarhul. FLORIAN BICHIR Filmul razboiului din interiorul media pro Tiriac, invingator si in setul al doilea O noua runda in razboiul dintre Ion Tiriac si Adrian Sirbu s-a incheiat, ieri, la Sectia Comerciala a Tribunalului Bucuresti, cu victoria lui Ion Tiriac. Instanta a admis cererea de preschimbare a termenului de judecata in procesul prin care firma cipriota Rootland Trading LTD (controlata de Ion Tiriac) solicita anularea deciziei de majorare a capitalului social al firmei Media Pro International cu zece milioane dolari, decizie luata de AGA pe 13 iunie a.c.. Drept urmare, primul termen al procesului se va judeca pe 8 august si nu pe 15, cum se stabilise initial. In prima runda, cistigata saptamina trecuta de Ion Tiriac, instanta a respins exceptia prin care avocatii lui Adrian Sarbu au solicitat judecarea cauzei la Curtea de Arbitraj Comercial din Amsterdam, apreciind ca procesul se poate judeca in Romania. Ca urmare, s-a stabilit primul termen in proces pentru 15 august. Imediat dupa aceasta decizie, avocatii lui Ion Tiriac au cerut preschimbarea termenului la o data anterioara celei de 10 august, data de la care hotarirea AGA va deveni executorie. In realitate, in spatele acestui razboi cu timpul se afla incercarea lui Ion Tiriac de a-si pastra cele 19 procente din actiunile pe care le detine in prezent la Media Pro International, dar si intentia declarata de a clarifica situatia financiara a firmei. Razboi in culise si la scena deschisa Conflictul de culise dintre cei doi magnati media s-a declansat odata cu initiativa maririi capitalului social. Ion Tiriac a spus ca nu mai da un leu pina cind nu i se explica in ce mod s-au cheltuit banii varsati pina atunci. Sarbu a convocat sedinta AGA din 13 iunie 2001 fara sa-i citeze si pe reprezentantii oficiali ai firmei cipriote Rootland Trading Ltd, sustin acestia din urma. Ajunsi totusi in sala de sedinta, ei au avut doar statut de observatori, fara drept de decizie. Cu voturile lui Adrian Sarbu si ale reprezentantilor actionarului majoritar, concernul americano-olandez CME Romania BV, s-a decis marirea capitalului social cu zece milioane de dolari, bani subscrisi in functie de numarul actiunilor detinute. Partea ce revine firmei cipriote, (care nu s-a putut impotrivi la deciziei decit ulterior, atacind-o in instanta) este de 1,9 milioane dolari. O data hotarirea luata, daca nu se obtine o decizie de anulare pina la data de 10 august, cota de participatie a lui Ion Tiriac scade de la 19a la numai 2a, situatie in care fostul tenisman ar pierde orice drept de control sau decizie in Media Pro International. Este foarte putin probabil ca la termenul din 8 august instanta sa judece cauza pe fond. Rabdare si tutun Avocatii lui Adrian Sarbu au tot interesul sa traga de timp, situatie in care mai au la dispozitii alte patru exceptii pe care le pot invoca. Din cauza vacantei judecatoresti, procesul are la fiecare termen alt complet, situatie in care, din necunoasterea cauzei, judecatorii nu risca sa se pronunte pe loc in cazul exceptiilor invocate si sa judece apoi procesul pe fond. Aproape sigur, acest lucru se va intimpla si pe 8 august si este de asteptat ca verdictul intr-una din exceptiile invocate sa aiba loc cel mai devreme a doua zi, pe 9 august. Iar, de vineri, 10 august, Ion Tiriac pierde 17a din actiunile detinute, din cauza neparticiparii sale la majorarea de capital. Este putin probabila si o lovitura de teatru, prin subscrierea celor 1,9 milioane de dolari de catre Ion Tiriac, in ideea ca banii vor putea fi recuperati dupa cistigarea procesului. Si asta din teama ca statul poate interveni oricind sa-si recupereze banii datorati la buget de catre trustul Media Pro International. Vulpoi cu experienta, Ion Tiriac nu-si va risca banii daca nu are garantii minime ca nu-i pierde. Ori, in situatia data, in perioada scursa de la subscriere pina la ultimul act din proces se poate intimpla orice, inclusiv o decizie nefavorabila a instantei de judecata. Cu toate acestea, este sigur ca Ion Tiriac nu va renunta la proces, chiar daca trece termenul- limita, decizia AGA devine operanta si schimbarea cotelor de participatie este inregistrata la Registrul Comertului. In cazul in care asa vor sta lucrurile, lui Tiriac ii ramine totusi speranta ca va obtine, totusi, o hotarire judecatoreasca definitiva si irevocabila prin care decizia AGA sa fie anulata. Si, implicit, peste o luna sau un an, Ion Tiriac va putea sa-si recapete cele 19 procente detinute in prezent la Media Pro International. Cale amiabila nu exista deoarece ambele parti ar pierde bani si influenta daca ar ceda. VASILE SURCEL NICOLETA SAVIN Budusan contesta excluderea din magistratura Fostul sef al Sectiei Anticoruptie din Parchetul Curtii Supreme de Justitie a depus ieri la Ministerul Public contestatia la decizia prin care Consiliul de Disciplina a decis, pe 24 mai, excluderea lui din magistratura. De la Parchetul General, contestatia va fi inaintata la Curtea Suprema de Justitie, care se va pronunta asupra legalitatii deciziei consiliului. Budusan afirma ca excluderea sa din magistratura a fost ilegala, atit datorita unor vicii de procedura, cit si a influentei exercitate de anumite declaratii ale procurorului general asupra Consiliului de Disciplina. Legat de viciile procedurale, Budusan afirma ca Parchetul Curtii Supreme nu i-a trimis tot actul de sesizare, cu faptele care ii erau imputate. Ovidiu Budusan a fost acuzat de comiterea unor ilegalitati in timpul in care a coordonat Sectia Anticoruptie. Dupa demiterea sa, el a solicitat azil politic Ambasadei Frantei, motivind ca este supus unor presiuni de natura politica. Inaintea eliberarii sale din functie, el a fost acuzat de procurorul general Joita Tanase ca a transmis autoritatilor franceze, fara sa respecte toate cerintele legii, documente legate de "cazul Costea". VASILE SURCEL Averea col. Pop Teodor Puscas, verificata inca o data O echipa de control a Ministerului de Interne a descins, la sfirsitul saptaminii trecute, la Cluj-Napoca pentru un nou control al averii colonelului Pop Teodor Puscas, comandantul politiei municipale. Verificarile de acum survin la mai putin de o luna de la un control efectuat de ofiteri din cadrul Corpului de Control al ministrului de interne. Noul control a atins si aspecte din activitatea de comandant a colonelului Puscas. Coloneii au venit cu Vento Vineri seara, in fata sediului Politiei municipiului Cluj-Napoca a oprit un autoturism marca Vento, cu numar de inmatriculare B-20-TOM din care au descins coloneii Viorel Voicu si Ioan Banu de la Corpul de Control subordonat ministrului de interne. Verificarea, venita pe nepusa masa, a vizat activitatea colonelului Pop Teodor Puscas pe linie de organizarea muncii in politie, administrarea armamentului, administrativ si sisteme de paza. In plus, cei doi colonei au verificat, din nou, modul in care comandantul politiei municipale si-a putut construi, din salariul de politist, vila de pe strada Olteniei din Cluj-Napoca. De altfel, in topul "cea mai frumoasa vila" realizat de "Evenimentul zilei", locul intii a fost cistigat de vila colonelului Pop Teodor Puscas. Surse din IPJ Cluj au declarat ca cei doi ofiteri inspectori i-au insumat comandantului politiei municipale toate salariile obtinute din anul 1990 pina in prezent si au ajuns la concluzia ca ofiterul nu-si putea construi vila nici cu suma declarata de el, respectiv 700 de milioane de lei. In schimb, colonelul Pop Teodor Puscas sustine ca cei doi ofiteri nu au tinut cont de inflatie in momentul in care i-au adunat salariile. "Eu mi-am schimbat banii in valuta in mai multe rinduri. Normal ca 70 de mii in anul 1990, astazi nu mai inseamna nimic. Ajutoare pentru constructia vilei am primit si de la socrul meu din Popesti". Primar chemat la audieri Cei doi ofiteri inspectori l-au mai audiat si pe Ioan Pop, primarul comunei Baciu-Cluj, comuna care are in componenta si satul Popesti, locul de nastere al colonelului Pop Teodor Puscas. "Impreuna cu Felicia Burlacu, referent la Primaria Baciu, am fost chemati la sediul Politiei Cluj-Napoca unde se aflau doi ofiteri superiori de la Corpul de Control al ministrului. Le-am pus la dispozitie toate datele din Registrul Agricol al comunei, referitoare la familia colonelului, precum si la acea a socrului". Din Registrul Agricol al comunei Baciu reiese ca Pop Teodor Puscas a vindut, in anul 2000, casa parinteasca in suprafata de 66 mp, precum si o gradina de 14,7 ari, unor medici din Cluj-Napoca, Stefan si Iudita Mile. Primarul Pop mai sustine ca socrul comandantului politiei municipale, Petru Puscas, este proprietarul unei case in satul Popesti, precum si a unui teren de 1,12 hectare din care 54 de ari, teren arabil. MIHAI SOICA [15][pl.dll?rid=expresro] 