 Miliarde, din prepelite Carnea si ouale de prepelita au inceput sa aiba cautare si in Romania, mai ales dupa ce medicii le-au recunoscut proprietatile benefice pentru sanatate. Supermagazinele vind ouale de prepelita ambalate frumos, iar proprietarii de restaurante dau lovitura cu specialitatile din carne de prepelita. De aceea, mai multi romani s-au gindit la cresterea prepelitelor ca la o oportunitate care nu trebuie nicicum ratata. Cu atit mai mult cu cit cei care s-au apucat de acest tip de afacere spun ca potentialul ei este unul de miliarde. Cu adevarat, afirma cunoscatorii, prepelita face "oua de aur". La absolvirea Facultatii de Zootehnie, Claudiu Roman din Arad si-a impresionat profesorii cu o lucrare de stat privind cresterea si baza furajera a prepelitelor. Dupa trei ani, in 1999, Claudiu si-a dat seama ca ar putea sa "valorifice", practic, tot ceea ce pusese pe hirtie si fusese apreciat cu nota 10. Investitia initiala s-a cifrat la 2 milioane de lei, reprezentind pasarile pentru reproductie si ouale de incubatie. Astfel, in anul 2000, Claudiu a reusit sa vinda nu mai putin de 1.000 de pasari si 25.000 de oua. Daca anul trecut activitatea s-a desfasurat ceva mai "haotic", Claudiu spune ca anul acesta va planifica totul in functie de "piata". Ritmul de inmultire a pasarilor va fi numai in functie de comenzile facute de potentialii clienti. Amortizare rapida Intreaga ferma de prepelite se reduce de fapt la o camera obisnuita de 4/4 metri, cu incalzire proprie. In acest spatiu se gasesc incubatorul, custile cu patru niveluri pentru pasarile adulte si cele cu sase niveluri pentru pui. Spatiul redus de care au nevoie sa se dezvolte este doar unul dintre avantajele pe care le prezinta cresterea prepelitelor. Durata scurta pentru a ajunge la maturitate (in circa 6 saptamini pasarea ajunge la greutatea ideala vinzarii pentru carne) confera un plus de rentabilitate afacerii ca si amortizarea rapida a investitiilor. "Investitii de circa 100 de milioane de lei se pot amortiza intr-un an. Totusi, nu este usor, la prepelite este ca la fotbal: toti se baga, dar nu toti se pricep", sustine crescatorul. Prepelitele de reproductie se vind, in functie de virsta, cu preturi cuprinse intre 7.000 de lei (puii de o zi) si 50.000 de lei (pasarile adulte), iar ouale de prepelita costa intre 1.500 de lei (cele de consum) si 2.500 de lei (cele de incubatie). Pentru a creste 100 de prepelite pe luna, Claudiu cheltuieste cam un milion de lei pe furaje. In acest moment veniturile sint cuprinse intre 2,5 si 3 milioane de lei, din care trebuie scazute cheltuielile cu energia electrica, apa, medicamentele etc. "Oul-minune" Claudiu isi face reclama prin prospecte care prezinta proprietatile oualor de prepelita si participind la diverse expozitii cu profil agroalimentar. Chiar medicii recomanda ouale de prepelita pentru continutul scazut de grasimi si pentru dozele mari de vitamine si minerale, indicindu-le pentru foarte multe afectiuni. In plus, carnea de prepelita este un aliment rafinat, spun cunoscatorii. Claudiu Roman spune ca in strainatate ouale de prepelita se folosesc si in cosmetica, dar Romania este o piata prea putin cunoscuta in lume pentru aceste produse. Drept care colaboreaza cu o revista straina in care prezinta periodic avantajele achizitionarii acestor produse de pe piata autohtona. El crede ca statul ar trebui sa se implice mai mult in popularizarea acestor produse pe plan international. Fermierul este multumit ca afacerea ii permite sa asigure un viitor prosper familiei sale si spera ca romanii vor aprecia din ce in ce mai mult calitatile carnii si oualor de prepelita si, de ce nu, ii vor urma exemplul. NICOLETA BURTAN Credite pentru tratamente medicale in strainatate Banca Comerciala Romana a lansat pe piata un nou produs destinat persoanelor care nu dispun de toti banii necesari cumpararii unor medicamente sau tratamente medicale in strainatate. Astfel, creditele pentru plata unor tratamente medicale in strainatate se acorda pe termen de cel mult 36 de luni, in valoare de pina la 10.000 de dolari. Creditul se atribuie prin virament, in contul institutiei de sanatate din strainatate care acorda asistenta medicala, la cererea solicitantului si pentru cheltuieli de transport, intretinere pentru solicitant si persoana insotitoare, o parte din suma - pina la 2.000 dolari - va putea fi acordata pe card, cec de calatorie sau cash. Solicitantul va adresa pentru acest lucru o adresa din partea institutiei de sanatate si o estimare a cheltuielilor. In cazul in care solicitarea se face in nume propriu, solicitantul trebuie sa prezinte bancii un girant platitor. Creditul pentru cumpararea de aparatura tehnico-medicala pentru uz personal se acorda pe o perioada de cel mult 12 luni, in suma de pina la 3.000 de dolari. Solicitantul va prezenta o factura/comanda proforma sau un alt act doveditor. Pentru ambele credite este necesar un avans de cel putin 15a, materializat intr-un cont in valuta deschis la BCR. Garantarea se face cu veniturile nete realizate de imprumutat si de un girant platitor. Rata lunara nu va depasi jumatate din veniturile nete ale persoanelor mentionate. Dobinda este variabila, in functie de piata interbancara, ea fiind acum de 11a pentru cele de un an si de 12a pentru cele de doi ani. GABRIELA TINTEANU Cum se fac banii Incepind de astazi, "Evenimentul zilei" va invata cum sa faceti bani Studiile de specialitate arata, invariabil, ca pe primele locuri in topul preocuparilor populatiei se afla sanatatea si banii. Si nu neaparat in aceasta ordine! Majoritatea conationalilor nostri se trezesc dimineata punindu-si intrebarea "cum sa fac bani", o "rumega" citeva minute, apoi o abandoneaza. Sa recunoastem cinstit: banul nu este numai "ochiul dracului" si nu este nici o rusine sa se gaseasca in permanenta in atentia noastra, a tuturor. E aproape o datorie! Cum sa faci banul? Cum sa-l economisesti? Cum sa-l pui sa munceasca pentru tine? Iata tot atitea intrebari la care "Evenimentul zilei" isi propune sa raspunda, incepind de astazi, in paginile "Bani si afaceri". Nu este posibil ca orizontul de afaceri al majoritatii conationalilor nostri sa se rezume la bilele de rulment transformate, in Istanbul, in blugi, ciunga si adidasi corciti cu gumari. Ideile de afaceri sint peste tot in jurul nostru. Este suficient, de multe ori, sa fii - cum zic americanii - o secunda destept, sau nevoia sa te impinga destul de tare. Incepind de astazi, in paginile "Evenimentului zilei" veti putea gasi motivatia pentru a incepe afacerea la care visati de mult. Altfel spus, "bobirnacul" care va lipsea pentru a pune in miscare mecanismul unei afaceri. Nu mai este nevoie sa va uitati cu invidie peste gard sau prin gaura cheii. Din materialele noastre veti putea afla de ce afacerea vecinului "merge" si acum el o duce mai bine, sau - de ce nu - care sint cauzele pentru care o afacere care parea, la inceput, de mare succes se indreapta acum incet, dar sigur, spre faliment. Totodata, paginile "Bani si afaceri" din "Evenimentul zilei" vor deveni un excelent "suport" pentru ideile de succes la care au recurs concetatenii nostri stabiliti in alte tari. De asemenea, incepind de astazi, ziarul nostru ii invita pe toti cei care cred ca pot face bani printr-o afacere pornita cu un capital de 5 milioane de lei sa ne scrie la adresa "Evenimentul zilei", Piata Presei Libere nr. 1, corp B, etaj 2, sector 1, Bucuresti, pentru concursul "Cum se fac banii" sau prin e-mail la adresa vladt@expres.ro. Cele mai bune idei vor primi premii substantiale, menite sa ajute tocmai la punerea lor in practica. VLAD TEODORESCU Preluind afacerea de anvelope pentru autoturisme de la Grupul Tofan, Michelin investeste masiv pe piata romaneasca Francezii de la Michelin, lider autoritar al pietei mondiale de anvelope, au semnat un acord cu Grupul Tofan pentru preluarea, in urmatoarele saptamini, a productiei de anvelope pentru autoturisme si camioane de la compania romaneasca, a declarat ieri Thierry Coudurier, director pentru Europa al grupului Michelin. Michelin va cumpara fabricile de cauciucuri Victoria si Silvania, activitatea de resapare Tofan Recap, 20 de depozite cu vinzare, precum si intreaga retea de puncte de vinzare francizate Automaxima, a spus Coudurier. "Este unul dintre cele mai importante contracte facute in Romania si cred ca acesta este drumul pe care puteau sa-l parcurga mult mai multe intreprinderi romanesti, daca cei care le-au preluat prin privatizare ar fi facut aceeasi restructurare pe care a facut-o Grupul Tofan timp de peste patru ani", a declarat pentru "Evenimentul zilei" fostul premier Theodor Stolojan. Grupul Tofan a realizat in anul 2000 o cifra de afaceri de 5.365,7 miliarde lei si un profit din operare de 70 de miliarde de lei si a platit statului impozite si taxe in valoare de 520 de miliarde de lei. "Fiscalitatea este o povara pentru ca pretentiile pe care le are statul nu sint compensate de autoritati cu servicii pe masura pentru cetateni", ne-a declarat Gheorghe Tofan, presedintele grupului. LIDIA MOISE Casa noua pentru Dacia Societatea Automobile Dacia dispune, din aceasta saptamina, de un sediu nou in Bucuresti. Situat pe Calea Floreasca nr. 133-137, noul imobil, cu o arhitectura moderna, "gazduieste" Directia generala, Directia comerciala si cea de export a societatii. In aceeasi cladire a fost deschis si primul show-room Dacia apartinind constructorului argesean. Cu ocazia ceremoniei de inaugurare a acestui spatiu de prezentare si vinzare, directorul general al societatii Automobile Dacia, Constantin Stroe, a declarat ca investitia respectiva nu reprezinta decit primul pas in directia constituirii unei retele moderne de unitati de tip show-room, care va acoperi in scurt timp intreg teritoriul tarii. ( P.G. ) "Cadouri speciale de Pasti" la World Trade Plaza Publiter Bucuresti, in colaborare cu World Trade Center, anunta deschiderea, la World Trade Plaza, a expozitiei cu vinzare "Cadouri speciale de Pasti", in perioada 6-10 aprilie. Vizitatorii pot achizitiona diverse obiecte: de la produse de artizanat, oua incondeiate, covoare tesute manual, mobila pictata, confectii si incaltaminte pina la dulciuri, vinuri de colectie si ambalaje de lux. De asemenea, iubitorii artei traditionale vor gasi obiecte din ceramica si lemn sculptat, instrumente muzicale, icoane pe sticla sau pe lemn si accesorii din piele brodata. Intrarea este libera, iar expozitia poate fi vizitata vineri, 6 aprilie, intre orele 12.00 si 19.00, iar in zilele de 7, 8, 9 si 10 aprilie, intre orele 10.00 si 19.00. ( T.D. ) In ce ati investi daca ar fi s-o luati de la inceput? Gheorghe Tofan: "Asamblarea tractoarelor mici si medii" Jocul cu posibilitatile de a investi bani se suprapune cu realitatea, ne-a declarat Gheorghe Tofan, presedintele Tofan Grup. "Cred ca agricultura va fi o poveste de succes a Romaniei si intentionez sa investesc in asamblarea tractoarelor mici si medii si in activitatea industriala care sustine dezvoltarea agriculturii", a spus Tofan. ( L.M. ) [19][pl.dll?rid=expresro] 