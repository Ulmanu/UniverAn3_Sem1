 "Darul vacii", imbuteliat la sursa Nationalistii hindusi indieni au lansat o ampla campanie de promovare a unui "leac" universal mai putin obisnuit, si anume urina de vaca, despre care se spune ca ar vindeca boli mergind de la simple raceli pina la cancer, relateaza "The Daily Telegraph". Vinduta sub numele "Darul vacii", licoarea a ajuns sa fie promovata cu frenezie chiar de catre membrii guvernului din Gujarat, unul dintre cele trei state indiene controlate de nationalisti hindusi. Potrivit reclamelor, urina este colectata zilnic din cele 600 de adaposturi pentru vaci de Consiliul Mondial al Oamenilor Sfinti (VHP), in cadrul unui program guvernamental menit a salva aceste animale sfinte, dar foarte adesea maltratate. In varianta imbuteliata, "Darul vacii" este un lichid "sterilizat si absolut proaspat", care costa echivalentul a 45 de centi sticla. VHP comercializeaza, de asemenea, creme si tablete continind urina. Cererea este atit de mare, incit neobisnuitele leacuri au ajuns sa se vinda la negru. Iisus Hristos, droguri si femei Un film impanat cu referiri la droguri si femei, avindu-i in ca protagonisti pe Iisus Hristos la 15 ani si pe Maria Magdalena - o mama necasatorita - le va fi prezentat in aceasta toamna elevilor britanici, in incercarea de a-i atrage pe tineri la biserica. Numita "Absenta Pietrelor", pelicula de 30 de minute a fost realizata de agentia misionara anglicana Prayer Book Society si a costat 8.000 de lire sterline. In film, jucat exclusiv de tineri, Iuda este de fapt o eleva toxicomana, care il tradeaza pe Iisus nu pentru 30 de arginti, ci pentru o "priza" de cocaina. La un moment dat, Iisus o insoteste pe Maria Magdalena la o clinica pentru avorturi, desi spune ca "uraste ceea ce face". Oricum, in final ea decide sa pastreze sarcina. In locul scenei crucificarii, Mintuitorul este ucis de un coleg de scoala, iar Invierea se produce intr-un parculet din Leicestershire. CONSTANTIN VLAD Zece tilhari romani, arestati la Dublin Zece infractori romani, intre care trei femei, au fost arestati marti, la Dublin, in Irlanda, sub acuzatia de a fi furat aproximativ 50.000 de lire irlandeze, jefuindu-i pe clientii unor banci. Infractorii ii urmareau pe clientii care stateau la coada pentru a scoate bani de la ghiseul bancii sau, de preferinta, de la bancomat. Membrii bandei operau in grupuri de cite doi sau trei, unul observa codul PIN, iar ceilalti distrageau atentia victimelor spunindu-le ca le-a cazut o bancnota, moment in care inhatau cardul si fugeau. Banda a operat in centrul orasului Dublin in ultimele doua luni, dar autoritatile cred ca alte grupuri ar putea recurge la trucuri similare in alte orase. Politia a confiscat dintr-un apartament folosit de infractori un dispozitiv cu ajutorul caruia erau copiate numerele de pe cardurile furate pentru a le transfera apoi pe carduri albe, un computer si 5000 de lire. (C.M.) Instrumente de tortura din cinci secole, expuse in muzeu "Fecioara de fier", scoasa de la beci, provoaca inca transpiratii reci O ghilotina, un dispozitiv de despicare a genunchilor, celebra "fecioara de fier" si un scaun cu cuie din timpul Inchizitiei spaniole se numara printre cele 100 de instrumente de tortura prezentate in cadrul unei expozitii deschise recent la San Francisco, in Statele Unite, relateaza "Washington Post". Amatorii de senzatii tari pot cerceta in amanuntime zecile de dispozitive folosite de autoritatile spaniole in evul mediu pentru a subjuga populatia. Unul dintre instrumentele de tortura seamana foarte mult cu obisnuitele ferastraie cu doua minere folosite la taierea copacilor. Picturile si gravurile expozitiei releva insa ca, in evul mediu, calaii le foloseau pentru a tortura homosexualii si pentru a ucide persoanele gasite vinovate pentru crime, precum vrajitoria sau dezertarea din armata. Alte instrumente erau folosite atit pentru tortura fizica si psihica, cit si pentru umilirea in piata publica. Ca de exemplu "limba caprei", o metoda de tortura prin care picioarele victimelor erau acoperite cu sare si linse pina la os de o capra priponita in apropiere. In cadrul expozitiei au fost introduse si instrumente moderne de tortura, precum garota, utilizata in Spania pina in 1975, cind ultima victima a fost un tinar student care s-a dovedit a fi in cele din urma nevinovat. Garota este prevazuta cu un inel de fier care stringe progresiv gitul victimei, pina cind aceasta moare strangulata sau din cauza ruperii coloanei vertebrale la baza craniului. O alta metoda, folosita, in timpul razboaielor din Balcani, este legendara tragere in teapa, asociata cu figura domnitorului roman Vlad Tepes. LIVIA CIMPOERU Suparati ca au fost refuzati de un travestit, Patru romani au violat o prostituata ecuadoriana la marginea Parisului Doi romani au fost arestati la inceputul acestei luni la Paris, fiind deferiti Parchetului din Versailles, sub acuzatia de a fi agresat si violat o tinara prostituata ecuadoriana. Alti doi complici, de asemenea romani, au fost dati in urmarire. Cei patru infractori, cu virste cuprinse intre 20 si 26 de ani, erau deja bine cunoscuti politiei franceze pentru alte fapte comise de-a lungul timpului. Prostituata, in virsta de 21 de ani, a fost agresata in timp ce se afla pe Drumul National 184 unde isi racola clientii. Romanii, care circulau cu o masina, s-au apropiat prima data de un travestit ecuadorian, dar acesta a refuzat avansurile lor si a fugit, strigindu-i colegei sale sa faca la fel, dar era prea tirziu. Unul dintre romani a prins-o de par, iar altul i-a pus un cutit la git, amenintind-o ca daca nu va face ce i se cere, va fi injunghiata. Intre timp, barbatul travestit, alertat de tipetele femeii, s-a intors pentru a o salva, dar a fost amenintat si el cu cutitul. Reusind sa fuga pentru a doua oara, omul a plecat sa anunte cel mai apropiat comisariat de politie. Calvarul femeii a durat mai mult de o ora si jumatate, ea fiind gasita de politie seara, in apropierea unui pod. A doua zi, doi dintre infractori au fost arestati, ei recunoscind participarea la agresiune. CAMELIA MUNTEAN Lenea din fire n-are lecuire Persoanele carora le place sa doarma mai mult dimineata au de acum si o justificare stiintifica a acestei preferinte, care s-ar datora ceasului lor biologic. Descoperirea a fost facuta de o organizatie germana care militeaza pentru toleranta fata de oamenii carora le place sa leneveasca in pat dimineata. Organizatia a fost infiintata in 1993, de Guenter Woog, designer german care pretinde ca nu poate atinge culmea creativitatii inainte de ora 11 dimineata. Biologul Till Roenneberg, primul profesor de cronobiologie din Germania, s-a alaturat organizatiei incercind sa afle de ce unii oameni sint in picioare inainte de cintatul cocosilor, in timp ce altii stau in pat pina la prinz. El considera ca ceasurile biologice ale celor doua categorii sint fundamental opuse si nu pot fi modificate de nimeni si nimic. Roenneberg este de parere ca societatea ar trebui sa recunoasca aceste doua tipuri umane diferite si sa incerce sa solutioneze problemele de sanatate care pot aparea atunci cind oamenii sint obligati sa-si desfasoare activitatea in perioade ale zilei aflate in contradictie cu ceasul lor biologic. ALEXANDRA RARES Flash Romanii, in topul nemultumitilor Aproximativ 60 la suta dintre romani si 22 la suta dintre cehi considera ca in prezent situatia lor materiala este proasta, arata un sondaj de opinie realizat in luna iulie de Grupul central-european de cercetare a opiniei publice (CEORG), citat de agentia ceha de presa Ctk. Totusi, noteaza Ctk, in Ungaria si Polonia proportia celor nemultumiti de nivelul lor de trai este mai mare, de 34 la suta. Agentia citata precizeaza ca Bulgaria inregistreaza un procent similar cu cel al Romaniei, respectiv de 59 la suta. In acelasi timp, actualul nivel de trai este apreciat ca bun de 31 la suta dintre cehi, 21 la suta dintre polonezi, 19 la suta dintre romani, 10 la suta dintre bulgari si 7 la suta dintre unguri. Cel mai numeros grup il reprezinta in toate tarile cercetate cei care considera ca situatia lor din prezent nu este nici buna, nici proasta, respectiv 59 la suta in Ungaria, 47 la suta in Republica Ceha si Polonia, 29 la suta in Bulgaria si 20 la suta in Romania, arata Ctk. (Rompres) Concert de 639 de ani Intr-o fosta manastire germana din orasul Halberstadt, organistul Gerhard Woehl a creat un instrument la care, incepind de marti seara, se cinta cel mai lung concert de orga din istorie, a carui durata se va intinde pe nici mai mult, nici mai putin decit 639 de ani. Desi concertul a inceput practic, primul acord, alcatuit din trei note, va putea fi auzit abia la data de 5 ianuarie 2004, daca isi va mai aminti cineva sa asculte muzica ineditului instrument. Ultimele acorduri vor rasuna prin anul 2640. Concertul, numit "Cit mai incet cu putinta", a fost scris de compozitorul american John Cage in incercarea de a "incetini lumea". La origini, concertul era o piesa muzicala de 20 de minute, pentru pian. (C.V.) Jocuri ucigase Un adolescent de 17 ani din localitatea rusa Tiumen, Siberia, si-a ucis ambii parinti cu o ranga de fier, deoarece acestia nu-l lasau sa se joace noaptea pe calculator, relateaza AFP, citind agentia Itar Tass. Adolescentul si-a strivit parintii sub o ploaie de lovituri cu ajutorul citorva prieteni, impatimiti ai jocurilor pe calculator. Tinerii au declarat in cadrul anchetei ca si-ar fi dorit ca unii dintre parintii lor sa sufere aceeasi soarta, din motive similare. Cadavrele, ascunse in baia de linga casa, au fost descoperite la o saptamina dupa macel.(L.C.) Fostii securisti est-germani se vaita de pensiile prea mici Fostii securisti est-germani se simt "discriminati economic" sub noua Germanie reunificata si acuza noul regim ca le da pensii mai mici decit cele ale fostilor ofiteri SS, relateaza Reuters, citind declaratia unui fost conducator al STASI, temuta politie politica din RDG. "Vorbind in numele intregii foste comunitati informative, pot spune cu constiinta curata ca nu avem miinile patate de singe. Nici unul dintre agentii sau sursele noastre nu a comis acte criminale serioase. As vrea sa fiu privit drept un cetatean normal, nu un criminal STASI", a afirmat Werner Grossmann, ultimul director al securitatii est-germane. "Cistig mai putin decit un subofiter al armatei, si asta pur si simplu nu-i corect", s-a plins Grossmann, aratind ca el primeste o pensie de 1.600 de marci pe luna (735 dolari), fata de nivelul mediu national, care este de 1.900 de marci.(C.V.) Noutati la Salonul de la Frankfurt Mercedes SL 55 AMG Mercedes va prezenta, saptamina viitoare, cu ocazia Salonului Auto de la Frankfurt, mai multe premiere, printre acestea numarindu-se si versiunea AMG al noului Mercedes SL. Cu un motor V8 de 5,5 litri, noul model ascunde sub capota 476 de CP, cuplul maxim fiind de 700 Nm la 2.650 rpm. Motorul este diferit de cel folosit pe celelalte variante AMG de capacitati cilindrice egale (CL 55 AMG de 361 CP). Transmisia este automata, in cinci trepte. Cum aceasta varianta este mult mai puternica, au fost imbunatatite si performantele de rulare. Viteza maxima este limitata electronic la 250 km/h, modelul SL 55 AMG ajungind la 100 km/h in numai 4,7 secunde. Scaunele sint de tip sportiv cu tapiteria din piele. Se distinge, de asemenea, prin citeva elemente aerodinamice noi, iar la interior, prin citeva detalii realizate din piele sau aluminiu. SL 55 AMG este dotat in plus fata de SL 500 cu elemente moderne de echipare, printre care se numara si sistemul de frine electro-hidraulice (SBC) sau sistemul ABC. Opel Signum2 Opel se gindeste sa treaca peste perioada de criza din ultimul timp gratie unor modele noi. La Frankfurt, constructorul german -filiala a celor de la General Motors - a prezentat un prototip numit Signum2. Este vorba despre un model cu patru locuri, care se plaseaza, ca forma, intre modelele anterioare Vectra si Omega. Forma sa interesanta, precum si unele solutii tehnice adoptate o data cu acest model vor putea fi observate in curind si pe modelele de serie produse de Opel. Sub capota a fost amplasat un motor V8 de 4,2 litri cu injectie directa, construit integral din aluminiu. Dezvolta aproximativ 300 CP, viteza maxima fiind limitata la 250 km/h. Volanul nu are forma sa obisnuita, el asemanindu-se foarte mult cu cel al monoposturilor de Formula 1. Habitaclul interior este dotat cu trei monitoare, unul dintre acestea, situat in fata soferului, furnizind permanent informatii privind viteza de rulare, temperatura fluidelor etc. Cei doi pasageri din spate pot asculta muzica pe CD sau pot urmari filme pe DVD. Transmisia este automata, iar schimbatorul de viteze este imbracat in piele. Maserati Spyder GT Desi, la prima vedere, poate fi considerat o versiune decapotabila a modelului Maserati 3200 GT Coupe, in realitate acest model aduce noutati importante in ceea ce priveste mecanica, designul si gradul de echipare. Spyder GT are o capota cu actionare electrohidraulica, aceasta ridicindu-se si recuplindu-se automat, prin simpla actionare a unui buton. O data decapotata, pot fi observate doua arcuri de siguranta situate in spatele celor doua scaune si vopsite in aceeasi culoare ca a caroseriei. Schimbarile in ceea ce priveste mecanica sint mult mai profunde. Noul Maserati este dotat cu un motor V8 de 4,2 litri si 390 CP. Este primul model al marcii italiene care beneficiaza de cutie de viteze semiautomata cu actionare secventiala similara cu cea utilizata pe Ferrari 360 Modena F1. Fiat Stilo Fiat a dorit, prin modelul Stilo, lansat marti la Barcelona, sa creeze o concurenta puternica popularului Volkswagen Golf si sa exploateze piata modelelor din clasa medie, extrem de dezvoltata in Europa. Sint trei aspecte care se disting la Fiat Stilo: primul se refera la diferentele considerabile intre versiunile cu cinci si, respectiv, trei portiere. Cel de-al doilea aspect priveste echiparea de serie si cea optionala. Echipamentul de serie este bogat in elemente de confort si siguranta. In al treilea rind, este vorba de spatiul interior generos. Motorizarea este si ea bogata. Patru motoare pe benzina (care dezvolta intre 80 si 170 CP) si doua Diesel (80 - 16 CP) anima acest model. Fiat a anuntat ca perioada de garantie pentru toate produsele marcii creste la doi ani. Rubrica realizata de IULIAN ICHIM [19][pl.dll?rid=expresro] 