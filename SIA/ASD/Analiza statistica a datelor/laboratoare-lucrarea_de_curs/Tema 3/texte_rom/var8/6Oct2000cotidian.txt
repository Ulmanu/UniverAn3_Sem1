 Max Mara ii crede pe romani fara gust si cu bani girla Toata crema lumii mondene s-a reunit miercuri seara, la Muzeul de Arta, pentru a urmari prezentarea colectiei de toamna - iarna 2000-2001, "Max Mara", celebra casa de moda din Italia. VIP-urile autohtone si-au clatit ochii cu recentele creatii "Max Mara". Desi se spune ca gusturile nu se discuta, atunci cind un sacou costa milioane bune de lei, parca nu te poti abtine sa nu remarci ca nu merita banii, oricite justificari ai gasi pentru aceste preturi piperate: ca materialele sint de foarte buna calitate, ca "Max Mara" este un nume celebru in lumea modei sau ca cine se respecta plateste scump. Pina la urma insa, modelul in sine este cel care-ti atrage atentia inainte de toate, iar ceea ce am vazut miercuri seara a fost o colectie de-a dreptul ciudata, care nu are nici o legatura cu cerintele modei autohtone. Cu exceptia materialelor, o mare parte dintre aceste modele se pot gasi cu usurinta si pe tarabele din pietele de cartier. Ce spun specialistii si vedetele care au vazut colectia? Ingrid Vlasov: "Nu mi-a placut. Nu e pe gustul meu. Nu cred ca reprezinta femeia romanca. Eu prefer ceva mai feminin, iar «Max Mara» nu are nici o legatura cu feminitatea". Catalin Botezatu: "Pantofii au fost de-a dreptul execrabili. Parca erau de acum zece, douazeci de ani". Gianina Corondan: "Mi-a placut alaturarea extrem de nepotrivita caciula de schi - tinuta foarte eleganta. Sint sigura ca unei romance nu i-ar placea, dar eu sint adepta stilului mai «anapoda»". CLAUDIA VOICU Catinca nu se mai marita nici Marian Ionescu nu mai divorteaza Dupa ce rebele probleme de sanatate au impiedicat-o sa apara in public mai mult timp, Catinca Roman, fiica ministrului afacerilor externe, a surprins asistenta, la un recent eveniment monden, prin modificarea totala a stilului si vestimentatiei. Noua ei infatisare, adolescentina, face parte dintr-un lung sir de schimbari pe care "Kiki", dupa cum o alinta prietenii, intentioneaza sa le puna in practica in viitorul apropiat. Nu stim daca in program este inclus si mult-trimbitatul mariaj cu basistul Marian Ionescu, dar se pare ca evenimentul nu se va produce foarte curind. "Nu stiu cind si daca ma voi casatori, deocamdata mai astept", ne-a spus Catinca. Marian este casatorit si, pina nu se va rezolva acesta problema, nu putem vorbi despre nunta. O sa mai vedem". La rindul sau, Marian Ionescu nu prea are de gind sa divorteze. Sotia sa, Adriana Ionescu, ne-a declarat ca nu a vorbit niciodata la modul serios despre divort cu Marian. "El nu mi-a spus niciodata ca ar vrea sa divorteze, desi noi nu sintem casatoriti decit pe hirtie, pentru a ne putea creste asa cum se cuvine copilul pe care-l avem impreuna. Toate discutiile dintre noi se refera la copil, nicidecum la divort", ne-a spus Adriana. Marian Ionescu a evitat un raspuns ferm pe acesta tema, desi in urma cu citeva saptamini o prezenta in public pe Kiki ca pe viitoarea lui sotie: "Eu sint muzician si nu am comentarii de facut pe tema asta. E un subiect epuizat, o sa ma insor cind o da Dumnezeu, nu stiu cind se va intimpla asta. N-am declaratii, plec in America, pa!", zice Ionescu. Pina una-alta, Catinca are si ea alte planuri: cresterea fetitei, Calina, si o viitoare prezentare de moda. ADRIANA TOMA Ministerul Sanatatii ii invata pe elevi cum sa se drogheze Fundatia Sano acuza Ministerul Sanatatii ca, prin brosurile distribuite in scoli, incita la consumul de droguri. "Elevilor li se spune in brosurile distribuite de Seviciul de Promovare a Sanatatii din minister cum sa-si administreze drogurile. Riscurile pe care le presupune consumul acestor narcotice nu sint deloc amintite", sustine psihologul Aurel Tudora, vicepresedintele Fundatiei Sano, la care s-a afiliat si Asociatia Parintilor Toxicomanilor. De exemplu, la canabis, dupa ce li se explica cum arata, elevilor li se spune in amanunt si cum se administreaza. "La riscuri nu se spune ca poate provoca delir, cancer si chiar schizofrenie. Se spune doar ca tinerii care consuma canabis pot avea accidente cind merg pe bicicleta sau cind traverseaza strada", spune Aurel Tudora. Directorul Seviciului care s-a ocupat de conceperea si distribuirea brosurilor, Florin Sologiuc, sustine ca "Informatiile din pliante sint cele pe care tinerii vor sa le stie. Formula «sa spunem nu drogurilor» nu a avut efect. Citind noile brosuri credem ca tinerii vor lua decizii in cunostinta de cauza", spune Florin Sologiuc. Reprezentantii fundatiei cer Ministerului Sanatatii sa infiinteze o comisie care sa vizeze aceste brosuri, inainte de a le distribui elevilor. GETA ROMAN Potrivit statisticilor referitoarela Europa centrala si de est, Romanii mor sub 65 de ani Romania se afla pe ultimul loc din Europa in privinta sanatatii populatiei. Statisticile prezentate in cadrul conferintei privind problemele de sanatate de interes comun pentru Romania si UE arata ca, in 1998, durata medie a vietii a fost de 66 de ani la barbati si de 74 de ani la femei. Aceste cifre, desi arata o crestere a mediei de virsta pentru Romania, ne situeaza pe ultimul loc in Europa. In privinta mortalitatii sub 65 de ani, tara noastra se situeaza pe primul loc in Europa centrala si de est. Principalele cauze ale mortalitatii sint bolile cardiovasculare si cardiopatia ischemica. De asemenea, mortalitatea infantila, desi in scadere, continua sa fie cea mai ridicata din centrul si estul continentului nostru, iar mortalitatea copiilor de pina la cinci ani este printre cele mai mari din Europa. Pe linga faptul ca Romania are cea mai ridicata mortalitate prin avort din Europa, inregistreaza si cele mai inalte rate ale incidentei prin boli cu transmitere sexuala. Morbiditatea prin HIV/SIDA la copii este, de asemenea, cea mai mare din Europa. Toate acestea fiind prezentate in cadrul conferintei amintite, s-a ajuns la concluzia ca principalele cauze ale jalnicei stari de sanatate a populatiei Romaniei sint nivelul saraciei si comportamentele daunatoare sanatatii. Raportul National al Dezvoltarii Umane din 1999 arata ca rata saraciei in tara noastra era de 41,2 la suta, iar numarul romanilor saraci era de aproximativ sapte milioane. TATIANA DABIJA Cu o tumora pe cartilagiu, Razvan are de ales - isi pierde viata sau numai piciorul drept "Cind toti copiii se pregateau de scoala, copilul meu isi facea bagajele pentru spital. Peste doua saptamini vom avea de ales: Razvan isi va pierde viata sau numai piciorul drept". Acestea sint cuvintele unei mame disperate. Razvan Nica are numai 10 ani si, in iunie, medicii au descoperit ca are o tumora de cartilagiu, condrosarcom, la genunchiul drept. "Era la bunici, in vacanta. I s-a umflat genunchiul si l-am adus la Spitalul «Gr. Alexandrescu», unde medicii i-au pus piciorul in ghips", povesteste matusa lui Razvan. Dupa o luna i-a fost scos ghipsul, dar genunchiul era tot umflat. A fost deschis, si rezultatul biopsiei a fost clar: tumora pe cartilagiu. Parintii lui Razvan sint disperati. In tara nu exista alta solutie pentru copil decit amputarea piciorului. Inspaimintati, parintii lui au apelat la o clinica din Franta, Hopital Necker-Enfants Malades, din Paris, de unde li s-a spus ca se poate face operatie fara amputarea piciorului, dar costa 100.000 de franci francezi, echivalentul a aproximativ 15.000 de dolari. "Razvan este elev in clasa a IV-a, la Scoala 164. A fost premiant pina acum si tare mult isi doreste sa mearga din nou la scoala", spune matusa copilului. Ca sa nu piarda contactul cu scoala, din cind in cind il viziteaza colegii de clasa si invatatoarea. Daca cineva doreste sa-l ajute pe Razvan sa se opereze si sa poata reveni printre colegii sai, poate suna la telefonul 01/725.46.68. Contul deschis la B.T.R. pentru Razvan este 90018. TATIANA DABIJA Pentru ca in aziluri doar "spagile" groase deschid usile, Batrinii abandonati aglomereaza spitalele O treime din bugetul colectat de CNAS este cheltuit pentru cazurile sociale Batrinii aruncati in strada de copiii nerecunoscatori ajung pe paturile spitalelor fara sa fie bolnavi. Cei care nu mai au adapost, care s-au ratacit sau care nu pot intra la aziluri. Numai la "Al. Obregia" apar, in timpul fiecarei garzi, cel putin unul-doua cazuri, persoane aduse de politie sau de familiile lor, care apoi ii abandoneaza. Si astfel, ajung sa petreaca aici luni sau chiar ani intregi. Medicii nu concep sa-i dea afara in ploaie sau in ger, rudele sau cunoscutii nu au inima sa ii primeasca. Reprezentantii Casei Nationale de Asigurari de Sanatate spun ca mai mult de 30 la suta din bugetul colectat este cheltuit pentru aceste cazuri sociale. Azilurile de batrini nu mai au locuri libere decit daca un apartinator al batrinului este dispus sa plateasca o "spaga" grasa. "Mi-au cerut o mie de dolari pentru un loc la azil" Gheorghe Rosetti este internat de anul trecut la Sectia II Psihiatrie a Spitalului "Al. Obregia". El nu sufera de nici o boala psihica, este doar batrin si abia se mai misca. Nu are casa. A locuit o vreme la ultima dintre cele cinci sotii pe care le-a avut, dar aceasta, dupa o vreme, nu a mai putut sa-l tina in apartament. Asa ca batrinul Rosetti a fost transportat cu o ambulanta la Spitalul "Obregia". "Cind l-au adus, au spus sa-l tinem putin, ca se vor ocupa sa-l duca la un azil. A trecut un an de atunci. Ce pot face?", spune dr. Catalina Tudose, sefa Sectiei II Psihiatrie. "Nu-l pot da afara doar in pijamale si-n papuci. Unde sa-l trimit?" Desi are doi copii, Rosetti nu poate sta la nici unul dintre ei. Ultima sotie a batrinului povesteste ca acesta are o fata in zona Moldovei si mai "are un baiat prin Bucuresti, dar are si el familie... In plus, este facut cu prima sotie, pe care a parasit-o cind copilul era mic. Acum a venit timpul cind nici copilul nu mai vrea sa auda de tatal care n-a fost linga el cind era nevoie". Fiind singura care s-a ocupat de Gheorghe Rosetti, ultima sotie a incercat de mai multe ori sa-l duca la un azil de batrini, dar a intimpinat dificultati majore: "Cind m-am dus anul trecut la Inspectoratul de Stat pentru Handicapati, mi s-au cerut 500 de dolari pentru un loc la azil. Anul acesta, aceeasi persoana mi-a cerut o mie de dolari". Cum nu a avut de unde sa dea aceasta suma, fostul ei sot zace si acum la Sectia II Psihiatrie. Singura solutie ca sa prinda un loc intr-un azil este sa astepte sa moara unul dintre batrini si sa fie "pe faza", ca sa nu ocupe altcineva locul. "Long Sejur" catre moarte La Spitalul de Geriatrie "Sf. Luca" ar trebui sa fie internati doar bolnavii cronici. Medicii spun insa ca sint nevoiti sa primeasca si batrini fara familii, care nu au probleme cu sanatatea, insa nu au unde sa se duca. In spital exista o sectie numita "Long Sejur" unde sint cazati si acesti batrini. In momentul de fata, aici sint internati 40 de pacienti. Florica Stoi este in spital de patru ani. Ea are 72 de ani si vine dintr-o comuna din judetul Dolj. "M-a dat nora mea afara din casa intr-o noapte, cind s-a imbatat", povesteste batrina plingind. "Ploua cu galeata, dar nici ea, nici fiul meu nu s-au gindit ca arunca o batrina in strada. La spital, m-a adus politia, in urma cu patru ani", spune Florica, in timp ce-si loveste nervoasa miinile. Ea este acum paralizata, iar medicii de aici spun ca le este mila s-o arunce in strada. O alta pacienta gazduita in spital fara sa sufere de vreo boala cronica este Maria Ravliu. Ea are doi copii, insa nici unul dintre ei nu vrea sa stie nimic despre ea. "M-am imbolnavit, iar fata mea m-a dus la Policlinica Titan. Cit timp am fost internata acolo, n-a venit niciodata la mine, nici ea si nici trei copii ai ei pe care i-am crescut. Cind m-am facut bine si trebuia sa ma duc acasa, am descoperit ca fiica mea a vindut casa si s-a mutat", spune Maria. Batrina nu-si primeste nici macar pensia: aceasta este ridicata tot de fiica ei. De mai bine de jumatate de an, ea este internata la Spitalul "Sf. Luca". "Nu putem s-o dam afara din spital, cu toate ca, in mod normal, nu are ce sa caute aici", spune asistenta-sefa de la Sectia "Long Sejur", Ana Ceacareanu. O alta categorie de batrini abandonati sint aceia care nu au copii. Ion Ulariu, in virsta de 71 de ani, se afla in spital de mai bine de doi ani. "A fost bolnav, iar dupa ce s-a facut bine ar fi trebuit sa plece. Nepotii au venit sa-l ia acasa, insa dupa ce i-am facut externarea s-au razgindit si l-au abandonat la poarta spitalului. N-am avut ce sa facem decit sa-l internam din nou", spune Ana Ceacareanu. Numarul batrinilor care vor sa se interneze este foarte mare. Conducerea spitalului a pus pe toate zidurile afise prin care cei care vor sa se interneze aici si familiile lor sint anuntati ca "spitalul nu este un camin pentru batrini, ci pentru bolnavi cronici." Batrinii sint rugati sa "nu faca presiuni personal sau prin intermediul altor persoane, chiar daca acestea detin functii importante". Solutia: construirea de camine noi Reprezentantii Casei Nationale de Asigurari de Sanatate spun ca anual se cheltuiesc pentru batrinii din spitale peste 2000 de miliarde de lei. "Din estimarile pe care le-am facut, cheltuielile facute cu aceste cazuri sociale reprezinta in medie 30 la suta din bugetul spitalelor. Cele mai mari cheltuieli se fac in perioada iernii", ne-a declarat Iulian Popescu, director la CNAS. Medicii spun ca o solutie pentru rezolvarea problemei acestor batrini ar fi construirea unor camine noi, private sau de stat. "Pina la construirea caminelor, primariile de sector ar putea dispune formarea de trei-patru echipaje care, cu cite o masina, sa distribuie pentru batrinii din zona una-doua mese calde pe zi". GETA ROMAN, TATIANA DABIJA La o ferma din Odobesti-Vrancea, Zilierii basarabeni au intrat in greva generala Nemultumiti de conditiile in care lucreaza la culesul strugurilor, zilierii veniti de peste Prut au intrat in greva generala la o ferma din Vrancea. 30 de muncitori din Republica Moldova, veniti in Vrancea sa culeaga viile, s-au rasculat impotriva conducerii Fermei nr. 8 Virtescoiu, care apartine societatii Romvitis Odobesti. Moldovenii n-au vrut sa intre in vie pe motiv ca sefii fermei au refuzat sa-l plateasca. Potrivit informatiilor primite de la ofiteriii din IPJ Vrancea, conducerea societatii a refuzat sa le inapoieze muncitorilor pasapoartele retinute, asa incit acestia n-au mai putut pleca din ferma. Oamenii au venit la lucrul viei in baza unui contract, incheiat intre o societate din Basarabia si Romvitis SA Odobesti. Conform acestui contract platile se fac in Moldova dupa incheierea campaniei de toamna. In zona au fost mobilizati lucratori de politie si jandarmi, mai ales ca basarabenii au amenintat cu blocarea drumului DJ 205 A. SILVIA VRINCEANU Secretarul unei primarii din Arges n-a stiut daca Romania e republica sau monarhie In urma aparitiei Legii functionarului public, e in plina derulare si in judetul Arges atestarea pe post a secretarilor de primarii. Un caz mai putin obisnuit a fost "nt"lnit in comuna Draganu si a avut-o ca personaj principal pe Mariana Tudorache, in virsta de 38 de ani, persoana care gira functia de secretar, a treia ca importanta dupa primar si viceprimar. Nu mica le-a fost mirarea membrilor Comisiei de atestare atunci cind doamna secretar n-a stiut sa raspunda daca Romania e republica sau monarhie. Din aceasta cauza, secretara Mariana Tudorache a ramas fara serviciu. Pentru ocuparea postului sau se va organiza un concurs la care vor fi acceptati numai juristi. GABRIEL MARICA IRIS - la "Zilele Bacaului" Intre 4 si 8 octombrie se desfasoara a patra editie a festivalului "Zilele Bacaului", organizat de primaria orasului in colaborare cu Sfinx Experience CDA. Timp de cinci zile, pe doua scene acoperite vor evolua aproximativ 1000 de artisti, in spectacole paralele, pe toate gusturile. Se estimeaza ca circa 35.000 de spectatori vor asista la concertele de folclor (Gheorghe Turda, Maria Ciobanu, Sofia Vicoveanca, Laura Lavric, Ansamblul Busuiocul etc.), un festival de dance si hip hop pentru "juniori" (Da Squad, Duel, Hip-Hop Family, Stil Unic, Anturaj, Nord etc.) sau recitalurile consacratilor: Iris, Sfinx Experience, A.S.I.A., Latin Expres, Class, Ro-mania, Extravagantza, Milenium etc. Vor mai fi spectacole de teatru, expozitii, teatru de papusi, demonstratii sportive, meci de fotbal Old Boys etc. (A.R.) Casa pompierului din Colceag a ars din temelii Casa singurului pompier voluntar din comuna Colceag a fost mistuita de flacari, in noaptea de miercuri spre joi, in doar doua ore. Pentru ca motorul masinii pentru stins incendii s-a defectat, pompierul Alexe Colceag a asistat neputincios cum locuinta sa a disparut de pe fata pamintului, in ciuda interventiei cu galeti cu apa si pamint. El va locui, deocamdata, intr-una din anexele gospodaresti care a ramas in picioare, ca prin minune. VIOLETA STOICA Emil Constantinescu, invitat sa patroneze conferinta homosexualilor In a doua zi a conferintei homosexualilor si lesbienelor, ieri organizatorii s-au aratat foarte dezamagiti de perceptia mass-media asupra fenomenului. Florin Buhuceanu, presedintele Asociatiei Accept, ne-a declarat: "Media ne-a rastalmacit declaratiile. In special TVR 1 se face vinovata, daca nu de rea-intentie si tendentiozitate, cel putin de lipsa de profesionalism. Pe de alta parte, este inevitabil si normal sa apara astfel de articole". Elena Mititelu, coordonator servicii si activitati sociale - Accept, ne-a declarat: "Eu nu fac parte din minoritatea sexuala, dar asa cum eu am dreptul sa-mi sarut sotul pe strada, la fel ar trebui sa poata face si homosexualii sau lesbienele". Invitatii straini incearca sa ne convinga de faptul ca "homosexualii sint oameni normali si vin din familiile noastre, nu sint martieni". Ca presedinte al tuturor romnilor, indiferent de orientarea lor sexuala, Emil Constantinescu a fost solicitat ieri, printr-o scrisoare deschisa, sa patroneze finalul conferintei minoritatilor sexuale din Bucuresti. In aceeasi scrisoare, presedintele este rugat sa tempereze campania agresiva a Bisericii impotriva homosexualilor. CATALIN NISTOR Aduse din Grecia, Moastele Sfintului Gheorghe stau zece zile la Iasi Bulevardul Stefan cel Mare si Sfint din Iasi va fi inchis timp de zece zile. Deoarece se asteapta un numar record de credinciosi care vor veni in pelerinaj la Sfinta Paraschiva, municipalitatea a decis oprirea circulatiei incepind de astazi dimineata pe tronsonul Anastasie Panu-Casa Modei. Primarul Constantin Simirad a precizat ca politistii vor pune restrictii, iar soferii care le vor incalca vor fi sanctionati contraventional conform Codului Rutier pentru nerespectarea semnelor stradale. La Catedrala Mitropolitana din Iasi, situata in aceasta zona, vor fi aduse astazi moastele Sfintului Gheorghe din Grecia. Aceasta este o premiera, fiind pentru prima data cind moastele acestui sfint sint duse in alta tara. Primarul Simirad a declarat ca un numar record de pelerini sint asteptati la Iasi pentru acest eveniment. CATALIN DUMITRESCU Facultatile particulare de medicina vor fi luate la bani marunti Comisii mixte formate din membri ai Consiliului National de Evaluare si Acreditare Academica (CNEAA), comisii de invatamint din cele doua Camere ale parlamentului si Ministerului Educatiei Nationale (MEN) vor declansa, de saptamina viitoare, controale amanuntite in cele 20 de universitati particulare care au studenti straini si care se afla, in aceasta perioada, in plin proces de acreditare la parlament. Potrivit directorului Directiei Invatamintului Superior din MEN, Constantin Bratianu, vor fi controlate, in primul rind, universitatile particulare care au facultati de medicina si farmacie. Cele mai importante dintre acestea sint Universitatea "Vasile Goldis", din Arad, si Universitatea "Titu Maiorescu", din Bucuresti. Controlul va viza, in special, modul in care aceste universitati au luat in considerare scolarizarea studentilor respectivi, precum si baza de date privind scolarizarea acestora (diplome de bacalaureat, foi matricole etc.). VALENTINA FRASINEANU Fostul director al Tepro se ascunde intr-un motel Imediat dupa asasinarea liderului sindical de la Tepro Virgil Sahleanu, fostul director al fabricii, Andreiu Catoiu, artizanul privatizarii societatii, a disparut fara urma din Iasi. Cu toate ca acest om este cel mai in masura sa dea anchetatorilor date despre discutiile si aranjamentele de dinainte si dupa privatizare, Andreiu Catoiu nu a fost audiat pina in prezent. Autoritatile romane nu l-au dat in consemn la frontiere, toata lumea crezind ca a plecat in strainatate. Numai ca el nu a parasit Romania, ci se ascunde chiar sub nasul muncitorilor de la Tepro. Andreiu Catoiu apare la motelul "Bucium" de la marginea orasului dupa ora 19.00 si nu este trecut in registrul institutiei. Redactorii nostri au aflat programul fostului director chiar de la receptionera. "Dinsii sint acum plecati, dar domnul Catoiu se intoarce seara. Nu puteti sa-l gasiti decit dupa ora 19.00-20.00 cind vine aici", ne-a precizat telefonic receptionera. Oficial, Andreiu Catoiu nu a fost cazat niciodata la acest motel si aceeasi receptionera, care telefonic ne-a furnizat programul, nu a dorit sa stea de vorba cu ziaristii. CATALIN DUMITRESCU Turbomecanica incepe la Tg. Jiu Restaurarea Coloanei Infinitului, in lipsa ministrului Ion Caramitru Opera lui Brancusi a devenit suport pentru un cuib de ciori inalt de 3,5 metri Dupa patru ani si trei saptamini de la demontare, o echipa de specialisti de la firma Turbomecanica Bucuresti a inceput restaurarea Coloanei Infinitului de la Tirgu-Jiu. Desi initial se anuntase ca inceperea oficiala a procesului de restaurare va avea loc simbata, in prezenta ministrului culturii, Ion Caramitru, specialistii firmei Turbomecanica s-au apucat de treaba imediat ce s-a semnat contractul cu Ministerul Culturii. Documentul a fost parafat miercuri, iar reprezentantii constructorului au considerat ca se impune demararea imediata a restaurarii pentru ca nu este in folosul nimanui sa se traga de timp. Ministrul Caramitru se afla ieri la Barcelona si a declarat ca va veni la Tirgu-Jiu simbata sau luni, pentru deschiderea oficiala a procesului de restaurare. Specialistii de la Turbomecanica vor colabora cu CITEX SA Tirgu Jiu, societate care a amenajat santierul de la baza Coloanei, acum patru ani, la initiativa lui Radu Varia, presedintele Fundatiilor Internationale "Constantin Brancusi". Varia a acceptat in urma cu putin timp ca santierul respectiv sa fie pus gratuit la dispozitia restauratorilor. Accesul sau pe santier se va face insa doar cu acceptul Ministerului Culturii, au afirmat primarul municipiului Tirgu Jiu, Florin Circiumaru, si directorul Programului de restaurare din partea firmei Turbomecanica, Virgil Calea. Cei doi ii sint insa recunoscatori lui Radu Varia pentru gestul de a ceda dreptul de folosire a santierului de lucru si militeaza pentru o atitudine concilianta fata de acesta. Specialistii firmei Turbomecanica au inceput restaurarea Coloanei cu lucrarile de refacere a axului central pe care vor trebui remontate modulele operei. Muncitorii vor incerca, pe cit posibil, ca restaurarea axului sa se faca in paralel cu cea a modulelor. Primele doua suruburi din axul central au fost desfacute miercuri dupa-amiaza, iar specialistii firmei restauratoare s-au izbit deja de primele probleme. Suruburile sint total diferite de cele prezentate in caietul de sarcini, un model unic pe care muncitorii spun ca nu l-au mai vazut pina acum, motiv pentru care desurubarea acestora a durat destul de mult timp. Surpriza cea mai mare a restauratorilor a fost atunci cind acestia au constatat ca, in interiorul axului central, ciorile au construit un cuib de 3,5 metri inaltime. Ciriitoarele s-au adunat in numar destul de mare deasupra Coloanei, incercind sa-i impiedice pe muncitori sa le strice "cuibul" construit din paie, crengi, pietris, pamint si chiar chei de apartament. Echipa de restauratori a mai descoperit si doua ciori moarte in interioriul axului. Pasarile au fost luate de o fundatie pentru protectia animalelor si ingropate in vecinatatea Coloanei Infinitului. Directorul Programului de restaurare, Virgil Calea, a declarat ieri ca doar temperaturile scazute vor putea crea probleme in timpul lucrarilor. Echipa de restauratori este pregatita, totusi, sa infrunte si frigul de la inceputul iernii. Un cort special in care se va sufla aer cald, va fi instalat in jurul axului central, pentru ca muncitorii sa poata lucra in conditii optime. Restaurarea Coloanei Infinitului ar urma sa se incheie la 24 ianuarie 2001, dar directorul Calea crede ca opera brncusiana va fi restaurata pina la sfirsitul acestui an. CLAUDIA TIPLUICA La marginea comunei prahovene Aricestii Rahtivani, Familia Butoi il tine in dormitor pe calul Ghita La marginea comunei prahovene Aricestii Rahtivani traieste familia Butoi intr-o casuta incropita din chirpici si bucatele de caramida adunate de prin gunoi. In plin cimp, parca te astepti ca in orice clipa bordeiul sa fie luat de vint. Alexandrina si Ion Butoi, impreuna cu cei patru copii ai lor, au venit aici la inceputul verii, atunci cind locuinta lor din Valea Calugareasca a fost mistuita de flacari intr-un incendiu devastator. Dupa ce au vazut ca nu au sanse de a primi vreun ajutor au plecat cu caruta, prin judet, in cautarea unui loc de casa. Si-au ridicat, din resturi, cu mare greutate, bordeiul. Intr-o camaruta de sase metri patrati se inghesuie parintii si cei patru copii cu virste intre patru si 14 ani. Casuta a fost proiectata in functie de "necesitatile" familiei Butoi. Pentru ca, daca s-ar intimpla ceva cu Ghita, calul lor, ar muri cu totii de foame, au impartit frateste cu acesta spatiul construit. Jumatate din casuta lor amarita au oferit-o calului, iar in cealalta jumatate traiesc sase oameni. Din banii primiti pe alocatiile copiilor si pe maruntisul din vinzarea fierului vechi gasit prin gunoaie se hranesc cu fasole uscata si cartofi. Sase oameni dorm, cu rindul, intr-un pat de o persoana. Desi vremea nu mai este nici pe departe calduroasa, copiii nu stiu ce inseamna sa ai incaltari. Umbla in picioarele goale. Calul Ghita este singurul lor mijloc de a face rost de bani. Cu el cara fier vechi si il mai imprumuta satenilor in schimbul unor sume derizorii. VIOLETA STOICA Soferii si-au "parcat" protestul Desi miercuri anuntau ca nu vor pleca din fata guvernului decit dupa ce vor obtine o ordonanta sau o hotarire prin care executivul decide micsorarea accizelor la carburanti, soferii afiliati la CNSLR-Fratia au revenit ieri la "ginduri mai bune". Ei au acceptat sa-si suspende protestele, pina cind liderii lor vor termina negocierile cu ministrii implicati in solutionarea listei de revendicari. Remes a promis ca nu schimba acciza Ei au obtinut de la finante promisiunea ca, de la anul, impozitul pe venitul global pentru familiile defavorizate financiar va scadea. Ministrul finantelor le-a promis sindicalistilor si o hotarire de guvern privind scutirea de taxe vamale a unor piese de schimb si subansamble auto. Desi promisiunea legata de ieftinirea carburantilor obtinuta de la ministrul Remes este departe de cererea protestatarilor - reducerea cu 50% a accizelor la carburanti - se pare ca soferii sint multumiti. Victor Stan, liderul Federatiei Sindicatelor Soferilor din Romania, a declarat pentru Mediafax ca ministrul Remes le-a promis ca acestea nu vor mai creste pina la sfirsitul anului, fara sa precizeze insa daca este vorba despre nivelul accizei, stabilit in euro sau in lei. Conform reglementarilor in vigoare, acciza la produsele petroliere este stabilita in euro/tona. Din cauza devalorizarii leului in raport cu dolarul si, implicit, cu euro, pretul carburantilor la poarta rafinariei si apoi la pompa se modifica lunar. Daca ministrul Remes le-a promis sindicalistilor doar mentinerea nemodificata a accizei, este posibil ca, pina la anul, ritmul de scumpire a carburantilor sa incetineasca, dar nu sa fie stopat complet. Cartile de munca ale viitorilor soferi-someri se vor incheia la autobaze Ministrul muncii si protectiei sociale, Lucian Liviu Albu, a cazut la pace cu sindicalistii. El a simplificat procedura de intrare in somaj a soferilor care asigura transportul pentru societatile din constructii. Alexandru Man, secretar de stat din MMPS, ne-a precizat ca nu este vorba de acordarea unui somaj tehnic. "Soferii vor intra in somaj normal, conform Legii 1/1991. Noi am simplificat doar procedura de acordare a somajului. Astfel, ei nu vor mai merge cu cartile de munca la agentiile de ocupare si formare profesionala ca sa-si primeasca somajul, ci un inspector de-al nostru se va deplasa la sediul societatii de transport si va inchide cartea de munca. Vor beneficia de aceasta facilitate doar soferii care lucreaza pentru antreprizele a caror activitate s-ar putea intrerupe in perioada 1 noiembrie 2000-31 martie 2001 din cauza conditiilor atmosferice neprielnice", ne-a declarat Alexandru Man. Basescu nu le mai da aprobare pentru miting Soferii nu vor mai putea protesta in Bucuresti nici in ruptul capului, este verdictul dat ieri de Traian Basescu, primarul general al Capitalei. "Nu ii voi mai autoriza. Au obtinut o data aprobare si nu au tinut cont de ea. Intersectiile sint domeniu public si soferii nu au nici un drept sa le ocupe cu masinile", a declarat primarul general. Pe de alta parte, liderii sindicali Stefan Palade si Victor Stan au fost amendati de catre Jandarmeria Romana pentru ca au incalcat autorizatia primariei, care le dadea dreptul sa protesteze miercuri, in Piata Victoriei, dar doar pina la ora 20.00. (Mihaela Balea, Eugenia Mircescu, Mona Stoica, Oana Patraulescu) Soferii vor negocia cu Ciumara abia saptamina viitoare Reprezentantii sindicatelor soferilor se vor intilni cu ministrul de stat Mircea Ciumara saptamina viitoare, dupa ce, pina marti, vor fi negociat cu fiecare ministru in parte si cu reprezentantii FPS toate solicitarile lor. Potrivit ministrului Ciumara, in urma intilnirii de ieri dimineata cu ministrul de finante, soferii "au plecat multumiti", precizind ca acestia au ajuns la o intelegere inclusiv in privinta reducerii accizelor la carburanti. In ceea ce priveste solicitarea soferilor de a fi reprezentati in comisiile de privatizare ale FPS, "acestia au inteles ca FPS este obligat sa respecte clauzele sociale ale contractelor de privatizare", ceea ce nu implica desemnarea unor noi reprezentanti, a precizat Ciumara. (O.P.) 