 Doua fetite, legate cu lanturi pentru ca au furat pepeni Andreea Dabija (12 ani) si Adina Ciotica (10 ani), ambele din comuna Traian-Bacau, au trait o experienta greu de imaginat. Fetele au plecat la scaldat, duminica dupa-amiaza, si, dupa ce s-au racorit, s-au uitat peste gardul consateanului lor, Fabian Ghergut (43 de ani). Pepenii din gradina acestuia le-au facut cu ochiul pustoaicelor, care au decis sa nu plece acasa cu mina goala si au furat cinci pepeni. Ghergut le-a observat si le-a asteptat in fata casei lui. Dupa ce le-a luat pepenii, le-a legat pe fetite cu lanturi de miini si le-a dus in curtea casei sale. "Ne-a legat una in spatele celeilalte de un stilp si ne-a spus ca ne da drumul doar dupa ce parintii vor aduce fiecare cite 70.000 de lei", povesteste Andreea Dabija. Hotarit sa-si duca fapta pina la capat, Ghergut le-a tinut pe fete legate, ba, chiar i-a tras si o pereche de palme Andreei. A trimis vorba in sat ca, daca vor sa-si vada copilele inapoi acasa, parintii trebuie sa vina cu banii. Dupa patru ore, a aparut Elena Marcu, bunica Adinei, care reusise sa imprumute din vecini suma solicitata. Curios este ca, in cele patru ore, nimeni din postul de politie aflat gard in gard cu gospodaria lui Ghergut nu a observat ce se petrece in curtea vecina. Dupa ce Adina a fost eliberata, Andreea a mai stat in lanturi inca doua ore, pina au venit parintii ei, care nu reusisera sa faca rost de banii ceruti. Pina la urma, Ghergut a dat drumul fetei. Parintii s-au oprit la postul de politie Traian, unde au reclamat fapta. Lui Ghergut i s-a intocmit dosar penal pentru lipsire de libertate si risca o pedeapsa de pina la 15 ani de inchisoare, fapta fiind considerata de un pericol ridicat. Parintii celor doua pustoaice retinute nu vor cu nici un chip sa ajunga la o intelegere cu consateanul lor, pe care vor sa il vada pedepsit. NICOLETA BICHESCU Dupa ce a fost jefuita, fata primarului si-a urmarit atacatorii "Nikita" Basescu fuge dupa hoti Ioana, fiica cea mare a lui Traian Basescu, a fost victima unui jaf. Alaltaieri, in jurul orei 23.00, pe Calea Mosilor din Capitala, vizavi de sediul Connex, Ioana Basescu isi trasese masina (un Volkswagen Golf 4) pe dreapta si vorbea la telefonul mobil. Un individ mic de inaltime, cu obraz prelung si sapca trasa adinc pe frunte, i-a spart geamul din dreapta fata si i-a sustras poseta aflata, pe scaun. Pina ca Ioana sa se dezme-ticeasca, hotul a urcat rapid intr-o masina parcata mai in spate si a demarat. Ioana Basescu nu s-a pierdut cu firea si a pornit in urmarirea hotului. "Avea o Dacie bleumarin, cu numarul de inmatriculare B-30-DWP. Nu sint sigura in privinta ultimei litere", ne-a spus Ioana. Dupa ce a urmarit Dacia o buna bucata de drum, pe stradute intortocheate, la o intersectie, aproape din senin, i-au iesit in fata vreo zece tigani. Pina sa-i ocoleasca, a pierdut urma hotului. "Cred ca Dacia a intrat intr-o curte, dar n-am reusit sa-mi dau seama in care. Am dat o declaratie la politie, dar pina in acest moment nu am nici un raspuns. A discutat cu mine dl. ofiter Rotaru, de la Sectia 8. In geanta aveam putini bani, nu asta conteaza, ci actele si cheile de la casa. Astazi am schimbat toate yalele si urmeaza sa-mi pun un geam nou la masina. Sper ca cineva sa-mi gaseasca actele si sa mi le restituie", ne-a marturisit Ioana Basescu. ANCA NICOLEANU Politia cauta suspectul Politistii de la sectia 8 au in vizor mai multi indivizi suspectati de tilharii de genul celei careia i-a cazut victima Ioana Basescu. Pina in prezent, oamenii legii au verificat datele prezentate de Ioana fara sa dea insa de urma hotilor. Ofiteri din conducerea sectiei 8 ne-au precizat ca cercetarile in acest caz sint ingreunate si din cauza lipsei unor amanunte concrete care ar putea conduce la identificarea autorilor. Din acest motiv, fiica cea mare a primarului general al Capitalei a fost invitata in cursul diminetii de astazi pentru a-i fi prezentat un album cu fotografii ale unor infractori "specializati" in astfel de furturi.(P.C.) Urmarita general, ascunsa sub fundul soacrei O romanca in virsta de 30 de ani, urmarita general pentru furt, a incercat sa iasa din tara ascunsa sub o saltea, intr-un autoturism BMW in care se mai aflau viitorul ei sot si mama acestuia, ambii cetateni greci. Potrivit Inspectoratului General al Politiei de Frontiera (IGPF), marti seara Antonio Benetatos si mama acestuia, Panagiota Benetatos, au incercat sa plece din Romania la punctul de trecere a frontierei Giurgiu. In timpul controlului de rutina, politistii au constatat ca intre spatarul scaunelor si bancheta era asezata o saltea pe care statea mama grecului. Sub saltea era pitita romanca urmarita pentru furt. Catalina Iacob, cu domiciliul in Bacau, le-a declarat politistilor ca a apelat la aceasta metoda de a iesi din tara intrucit nu mai poseda pasaport valabil. Cercetarile ulterioare au demonstrat ca pe numele Catalinei Iacob fusese emis un mandat de executare a pedepsei cu inchisoarea de un an si patru luni pentru infractiunea de furt din avutul privat. (A.G.) Un preot iesean este acuzat ca prindea porumbei cu latul Slujitorul Domnului ii pregatea pentru cina Politistii si procurorii ieseni au inceput ieri cercetarile intr-un dosar in care preotul paroh al Bisericii Catolice "Sf. Anton de Padova" este acuzat ca, prin folosirea unor capcane, a capturat 10 porumbei de la un vecin. Biroul de presa al IPJ Iasi a precizat ca plingerea a fost depusa de Ioan Bostan (52 de ani), muncitor la Nutrimold SA Iasi, proprietarul pasarilor. Pagubitul a declarat ca faptele s-au petrecut in ultimele doua saptamini, cind l-a surprins de citeva ori pe preotul paroh care folosea laturi speciale, prindea pasarile de pe acoperisul bisericii si de pe o antena parabolica. Echipa de politisti s-a deplasat la fata locului si a constatat ca pe acoperisul unei cladiri anexe situata in spatele bisericii se afla o plasa de sirma pozitionata in forma de capcana, dar nu a fost gasit nici un porumbel mort. "Tot cu ocazia cercetarilor la fata locului s-a constatat ca atit pe antena parabolica a casei parohiale, acoperisul acesteia si al bisericii sint urme de murdarie cu excremente de pasari", se precizeaza in buletinul informativ al IPJ Iasi. Au fost gasite urme de materii fecale apartinind porumbeilor pe antena parabolica si pe acoperisul casei parohiale, dar nu au fost, deocamdata, descoperite indicii privind faptele reclamate de Ioan Bostan. Tot cu ocazia cercetarilor la fata locului, reclamantul declara ca i-au disparut 10 porumbei in valoare de 5 milioane de lei, iar cercetarile continua pentru stabilirea imprejurarilor in care au avut loc aceste evenimente. CATALIN DUMITRESCU Fost director BIR, retinut pentru un prejudiciu de 2,8 miliarde Fostii sefi ai filialei bucurestene a Bancii Internationale a Religiilor, Ionel Lazarescu (49 de ani), director, si Nicolae Gheorghisan (57 de ani), sef serviciu marketing, sint cercetati penal intr-un dosar in care sint acuzati ca au prejudiciat banca cu aproape trei miliarde de lei. Impotriva acestora, Politia Sectorului 4 a inceput urmarirea penala pentru savirsirea infractiunilor de abuz in serviciu si folosirea creditului societatii in scop contrar intereselor acesteia. Conform anchetatorilor, in luna august 1997, Lazarescu a acordat un credit de 600 de milioane de lei societatii "Tangra Impex 93" SRL fara ca societatea sa prezinte garantii, fara aprobarile comitetului de credit si risc si fara sa verifice bonitatea firmei. Prejudiciul creat de Lazarescu, printr-o semnatura, se ridica la 1,9 miliarde lei. Gheorghisan este acuzat ca, in perioada februarie-mai 1996, a semnat, fara sa aiba acest drept, cinci contracte de garantie cu SC "Real Fininvest" SRL, firma care administreaza fondul de investitii Armonia (la care este actionar directorul Lazarescu). Practic, cei doi au aprobat o inginerie financiara in urma careia fondul Armonia obliga BIR sa achite datoriile SC "Tangra Impex" SRL, evaluate la 310 milioane lei. Valoarea prejudiciului creat de Gheorghisan este de 900 de milioane de lei. Totalul prejudiciului adus de cei doi se ridica la 2,8 miliarde. Lazarescu si Gheorghisan au fost retinuti si s-a pus sechestru pe bunurile acestora pentru recuperarea pagubei. P.CANA, C.LEVANT Conform profilului psihologic intocmit de specialisti, Vadim se teme enorm de castrare Senatorul PRM continua sa nege ca ar fi vindut "Romania Mare" unui iranian, chiar daca au trecut doua saptamini de cind presa a demonstrat, cu acte si martori, ca tranzactia a fost incheiata. In pofida declaratiilor date de notari si de oficiali de la Registrul Comertului, Corneliu Vadim Tudor continua sa minta, sustinind ca "nu a semnat nici un fel de hirtie, nici de cesiune, nici de vinzare", si ca "niste hackeri s-au jucat pe calculatoare si au dat peste cap Registrul Comertului". Aceasta atitudine a Tribunului nu este deloc surprinzatoare: Vadim minte de 11 ani. Iata citeva cazuri celebre, in care s-a dovedit ca asa-zisele dezvaluiri ale liderului PRM au fost minciuni grosolane. Rodica Chelaru. Vadim a spus ca ziarista de la BBC Rodica Chelaru a facut sex oral cu ambasadorul si consilierul prezidential Traian Chebeleu. Dupa o tergiversare de aproape zece ani, Vadim a pierdut procesul si trebuie sa-i plateasca ziaristei 400 milioane de lei. ; Rona Hartner. Povestea potrivit careia actrita Rona Hartner ar fi intretinut relatii amoroase cu fostul presedinte Emil Constantinescu este, de departe, cea mai celebra scorneala a lui Vadim. S-a dovedit ulterior ca "bomba" lui Vadim este o facatura grosolana, un scenariu fabricat in laboratoarele secrete ale Romaniei Mari, conduse de securistul Ilie Merce. Dupa ce s-a facut de ris intr-o emisiune a lui Marius Tuca, Vadim a fost chemat la Parchet. Magistratii au demonstrat, in urma unei expertize, ca nu Rona Hartner, ci o anume Luminita Neamt (racolata de oamenii lui Vadim si infiltrata in anturajul actritei) este autoarea plastografa a celebrului "jurnal". De la un capat la altul, scandalul Rona Hartner a fost un lant de minciuni. ; "Geologul". "Emil Constantinescu a fost agent al CIA, recrutat pe cind era inginer stagiar in muntii Banatului" a afirmat Vadim. In aceasta campanie mincinoasa, "Tribunul" s-a folosit de un fost ofiter de securitate, Andrei Zeno, care a fost condamnat pentr calomnie. Vadim a scapat, desi era instigator si complice, ca si in celelalte cazuri.; "Gavril Dejeu si-a omorit fratele" - a zis Vadim, si s-a dovedit ca este o alta minciuna. "Tribunul" s-a ales cu un nou dosar penal. ; Sindromul asasinatelor. Vadim a mai mintit si cind a afirmat ca SPP este implicat intr-un asa-zis asasinat al unui tinar, impuscat de la distanta in cupola Palatului Patriarhiei, cu ocazia sosirii Papei la Bucuresti. In repetate rinduri a mai spus ca este iminenta asasinarea lui, ceea ce, pina acum, nu s-a intimplat: nimeni nu a atentat la viata "Tribunului". ; Religia lui Vadim. Vadim a mintit si in privinta religiei sale, spunind ca este ortodox, desi el era penticostal, ca si fratii sai. CHRISTIAN LEVANT Profil de personalitate dezamornica Structura perversa de personalitate, lipsa oricaror repere morale si teama de castrare sint doar citeva din caracterizarile facute de specialistii in psihologie in ceea ce priveste profilul psihic al lui Vadim Tudor. Potrivit acestora, structura psihica a controversatului personaj politic este una de tip cameleonic, altfel spus, "personalitatea fara personalitate". In termeni medicali, aceasta structura psihica poarta numele de "personalitate dizarmonica", una dintre cele mai periculoase din punct de vedere social. Toate aceste dezechilibre psihice sint urmarea unor traume psihice pe care Vadim Tudor le-a suferit in copilarie si a unui atasament excesiv fata de mama (nerezolvari oedipiene). Frica de figura autoritara a tatalui si teama enorma de castrare se regasesc in gesturile de sfidare la adresa autoritatilor, urmate apoi de fuga de raspundere. Edificator pentru tulburarile de personalitate de care sufera Vadim Tudor este si faptul ca, desi in public invoca respectarea regulilor statului, in realitate sfideaza legile si se ascunde in spatele pseudonimelor sau al refugiilor oferite de hatisul birocratiei, asa cum, de altfel, o dovedeste si ultima sa "isprava", vinzarea "Romaniei Mari" unui iranian. (A.N.) Seful taberelor din Prahova a intrat in conflict cu mai multe subalterne Director - "sperietoare" de femei Angajatele lui Stefan Ionita l-au acuzat pe acesta de matrapazlicuri si comportament indecent Stefan Ionita este director al taberelor scolare din Prahova inca din 1992. De neclintit, precum o stinca, Ionita a supravietuit mai multor controale, fiind chiar titularizat pe post in toamna anului trecut. A ramas in functie in pofida multiplelor banuieli de scurgeri de bani publici spre buzunare private. In momentul de fata, la Agentia teritoriala a taberelor scolare Prahova (ATTS Prahova) politia a demarat o noua ancheta, studiind cu mare atentie citeva deconturi suspecte semnate de directorul Ionita. Pe parcursul documentarii noastre am constatat un lucru interesant - majoritatea persoanelor care au avut curajul sa-l infrunte pe seful taberelor sint femei. La tabara Stefesti, de exemplu, lucrarea "centrala termica" a fost cistigata de firma ploiesteana Proding, pentru suma de aproximativ 20 de milioane de lei, fara TVA. La putin timp insa, metoda tehnica aleasa a fost modificata si, o data cu ea, directorul Ionita a schimbat si partenerul. Astfel, a aparut societatea bucuresteana AXIAL, care la finalul lucrarii a incasat pentru centrala 148.487.030 de lei. De asemenea, mai multe devizuri contin operatii inexplicabile precum demontarea - montarea fara rost a unor obiecte, asa cum s-a intimplat la vilele "Caliman", din Busteni, si la vila "Prahova", in cadrul reparatiilor curente de anul acesta. Foarte probabil, aceste lucrari nu au fost niciodata executate, listele lungi ale asa-ziselor reparatii fiind intocmite doar pentru a lua "ochii" Ministerului Educatiei Nationale, caruia ii este subordonata ATTS Prahova. Totalul celor doua operatiuni "facute" pentru pregatirea sezonului (montari si demontari de radiatoare, montat si remontat contorul de gaze etc.), se ridica la aproape 28 de milioane de lei. De-a lungul timpului, directorului Stefan Ionita i s-au adus mai multe acuzatii, chiar din partea subalternilor sai. Ba, mai mult, o fosta angajata l-a dat in judecata pentru ca i-a imputat citeva milioane de lei in mod nejustificat si asta, culmea, dupa ce femeia isi luase transferul. Tatiana Petre a cistigat procesul, dar MEN nu s-a intrebat daca este normal sa piarda bani prin tribunale pentru zelul unui director razbunator pe o fosta angajata, dupa cum sustine femeia. Agentia taberelor a pierdut si a fost obligata sa plateasca toate cheltuielile de judecata ale Tatianei Petre. Semne de intrebare nu si-au pus cei de la minister nici pentru faptul ca directorul Ionita a angajat-o pe Doina Berbec in functia de administrator al taberei Busteni, desi aceasta avea numai opt clase, iar legea stabileste ca nu pot fi administratori decit persoanele cu studii superioare. Comisia de control a venit si a constatat doar ca lipseste in misterios cartea de munca a Doinei Berbec. Dupa ce inspectia a plecat fara sa ii da vreo sanctiune, directorul Ionita a inlocuit-o rapid pe cea care-i provocase neplaceri minore. Printre numeroasele reclamatii impotriva starostelui taberelor din Prahova, la redactia noastra a ajuns si plingerea fostei secretare a directorului, care spune ca a fost obligata sa plece deoarece nu a acceptat avansurile directorului Stefan Ionita. Pentru a o pedepsi ca rezista avansurilor sale, sustine Violeta Ploscaru, Ionita a detasat-o, in plina iarna, la Baza de turism pentru tineret, intr-un birou fara usi, geamuri, curent electric si incalzire. Cind n-a mai rezistat, Violeta Ploscaru a sunat-o pe sotia lui Ionita si i-a povestit tot ce se intimplase. Sotia acestuia i-ar fi cerut sa pastreze tacerea, pentru ca "rufele murdare" sa fie spalate in familia Ionita. Asa s-a si intimplat, iar a doua zi a avut loc o ultima intinire intre fosta secretara si directorul Ionita: Violeta Ploscaru si-a luat transferul de la ATTS. Suferinda de reumatism, dupa ce a tremurat de frig la baza de turism, femeia asteapta sa apara totusi cineva care sa-l ia la purecat serios pe directorul Ionita: "M-as bucura daca cineva ar reusi sa-l faca sa plateasca pe acest om care a facut numai rau la viata lui", declara Violeta Ploscaru. MARIANA BECHIR "Sint lucruri intimplate de mult" Directorul Stefan Ionita a negat orice supraevaluare a costurilor de reparatii din taberele pe care le conduce. Dimpotriva, spune el, preturile au fost intotdeauna sub cele de ofertare, iar toate lucrarile se pot regasi la fata locului si in valoarea consemnata. Cit despre fosta sa secretara, Stefan Ionita a pretins la inceputul discutiei ca nu o cunoaste, pentru ca, in final, sa nege toate acuzatiile privind propunerile indecente. "Nu este adevarat. Cred ca a fortat-o cineva sa spuna asta". De asemenea, directorul sustine ca nu stie sa fi avut loc vreo convorbire telefonica intre Violeta Ploscaru si sotia lui: "Sint lucruri intimplate de mult, ce rost are sa mai amintim de astea"? Orfanii de la Casa de Copii Popricani - Iasi aud dimineata indemnul: "Sculati-va, handicapatilor!" Directia pentru Protectia Drepturilor Copilului Iasi a demarat un control de proportii la Casa de Copii Popricani. Se pare ca satenii s-au plins ca la casa de copii violenta si infometarea tin loc de mama si tata, iar bataia face parte din cotidian. Copiii batuti groaznic de supraveghetori se adapostesc in casele localnicilor din comuna ieseana. Copiii le-ar fi spus satenilor ca sint treziti dimineata cu apa rece, in timp ce li se striga: "Sculati-va, handicapatilor!". "Rau am facut ca am spus sa nu mai fie batuti copiii, ca acum mi se urca in cap", ii ameninta directorul si educatorii. Batuti cu pumnii si picioarele Desi se stie ca centrul de plasament de la Popricani este unul cu probleme, prima ancheta DGPC, facuta cu putin timp in urma, nu a scos in evidenta decit aspecte secundare: "Stiam ca este un conflict intre director si unul dintre educatori, care se foloseste de niste copii. E adevarat ca directorul Zaharia este mai rigid, eu nu am pareri foarte bune despre el", a declarat directorul DGPC Iasi, Pintilie Penciuc. La sesizarea localnicilor, Directia de Protectie a Copilului a reluat cercetarile. "Din anchetele facute de subordonatii mei nu a reiesit asa ceva. Nu pot crede ca toate declaratiile lor sint inventii, trebuie sa existe un simbure de adevar in spusele lor. Directorul greseste in ceea ce priveste comunicarea, atit cu copiii, cit si cu personalul. Eu i-am imputat asta de la inceput, faptul ca nu e conciliant. Asta inseamna, de fapt, ca nu e un bun manager, si, drept dovada, o sa-l schimb din functie", a precizat Pintilie Penciuc. Copiii si satenii au povestit ca directorul Dorin Zaharia si ingrijitorii ii bat cu pumnii si picioarele. Fetele sint lovite de femeile de la bucatarie cu tot felul de obiecte, linguri, cozi de matura si alte arme improvizate. Directorul Dorin Zaharia a declarat: "Eu nu stiu sa fi fost batut nici un copil, chiar am interzis sa mai fie batuti. Si rau am facut, ca acum ni s-au urcat in cap de tot. Macar inainte ascultau de educatori, era disciplina. Sint unii educatori mai severi, dar trebuie sa puna cineva piciorul in prag". Conducerea Directiei de Protectie a Drepturilor Copilului a anuntat ca va lua in calcul destituirea conducerii si sesizarea Parchetului de pe linga Tribunalul Iasi pentru a intreprinde propria ancheta si depistarea faptelor care frizeaza Codul Penal. Vinovatii, dati pe mina Parchetului Prefectul de Iasi, Corneliu Rusu Banu, a verificat personal, ieri, sesizarile primite la Comisia pentru Protectia Drepturilor Copilului si a constatat ca, in mare parte, se confirma cele spuse de satenii din Popricani si de copiii fugiti din centrul de plasament. "Copiii sint tratati prost, mai ales in privinta educatiei. Ingrijitorii si educatoarele nu folosesc metode atit de ortodoxe pentru educatia orfanilor. Pentru cei care au abuzat de acesti copii, voi fara mila", a declarat prefectul Corneliu Rusu Banu. Supraveghetorul Costel Florea, cel care aparea in reclamatiile si seasizarile de la Directia pentru Protectia Copilului, a fost destituit, si a fost sesizat Parchetul de pe linga Tribunalul Iasi pentru a incepe urmarirea penala impotriva sa, sub acuzatia de rele tratamente aplicate minorilor. « Educatorii care i-au batut si obligat pe copii sa presteze munci pe propriile terenuri si in gospodariile personale vor fi aspru sanctionati. Am decis ca, pina la definitivarea controlului, sa fie penalizati cu 10a din salariu timp de trei luni, dupa care vor continua masurile, functie de deficientele pe care le vom depista", a declarat Ioan Serbina, secretarul presedintelui Consiliului Judetean Iasi. CATALIN DUMITRESCU "Cind nu mai puteam suporta durerile, tata ma forta sa fac sex oral" Ionel Paulet, 44 de ani, din Victoria, judetul Brasov, a fost arestat pentru ca si-a violat propriul copil, care inca nu a implinit 15 ani. Baiatul a fost batut de tatal sau, care l-a amenintat apoi cu moartea, incercind sa-l determine sa nu dezvaluie cele intimplate. Pe 29 august, cind Paulet a incercat din nou sa-si violeze copilul, acesta a fugit de acasa si s-a dus direct la politie, reclamindu-si tatal. Marti, procurorii brasoveni au prelungit mandatul de arestare eliberat pe numele lui Ionel Paulet cu inca 25 de zile. "Ma viola de cite ori avea chef" "De trei ani, ma viola de cite ori avea chef", spune adolescentul din Victoria despre cosmarul trait alaturi de tatal sau. Politistii brasoveni nu stiau ca Ionel Paulet, din Victoria, si-a violat de nenumarate ori fiul in virsta de 15 ani. Adolescentul a adus, marti dupa-amiaza, in acest caz, declaratii socante, marturisind ca totul a inceput in urma cu trei ani: "Aveam 12 ani. Intr-o zi, eram acasa doar eu cu tata. Mama era plecata in vizita la o matusa, iar fratele meu, la joaca. Tata mi-a spus sa ma dezbrac si sa ma intind pe pat. L-am ascultat pentru ca nu stiam ce va urma. A venit linga mine, m-a luat in brate si m-a violat. Apoi, m-a amenintat ca ma va pedepsi daca spun cuiva ce s-a intimplat. Imi era frica de el, asa ca am tacut", declara victima. "Luna trecuta, in ziua de 18, a fost insa cumplit pentru mine. Durerile au fost groaznice. Lui tata nu i-a pasat. De obicei, atunci cind nu mai puteam suporta durerile, ma forta sa fac sex oral. Nici cind a vazut ca am facut rani nu s-a oprit. A incercat sa foloseasca alifii. Au fost perioade cind ma viola si de doua ori pe saptamina", povesteste adolescentul, care avea doar 12 ani cind tatal sau i-a transformat viata intr-un cosmar. "Fratele meu dormea pe jos, iar eu cu tata, in pat. Ma folosea ori de cite ori avea chef, in timp ce fratele meu dormea. Ma ameninta cu moartea, sa nu tip si sa-mi trezesc fratele", mai povesteste fiul violat. Victima este elev in clasa a VIII-a la Scoala Ajutatoare din Victoria si sufera de o usoara debilitate mintala. CAMELIA CSIKI Si-a sodomizat propriul fiu Politistii argeseni au arestat marti seara un barbat acuzat de pedofilie. In urma unor sesizari facute de satenii din comuna Uda, politistii s-au dus acasa la Ioan Constantin, in virsta de 43 de ani. Primele cercetari au scos la iveala ca tatal si-a sodomizat in dese rinduri propriul baiat, in virsta de 11 ani. Ba, mai mult, copilul a fost oferit pentru perversiuni si "concubinei" tatalui, tot un barbat, in virsta de 44 de ani, pe nume Vasile Goran. Ion Constantin s-a despartit de sotie, in urma cu citiva ani si de atunci l-a adus in casa pe Goran. Pentru viol cu perversiuni, cei doi barbati risca o pedeapsa de pina la zece ani. Daca Ion Constantin a fost arestat, Vasile Goran a reusit sa fuga si este cautat de politie. Copilul a fost internat intr-un centru de ocrotire a minorilor. GABRIEL MARICA Campania electorala de anul trecut a facut inca o victima: Fost director al Prefecturii Botosani, arestat pentru luare de mita Parchetul de pe linga Curtea de Apel Suceava l-a arestat marti seara, in jurul orei 23.00, pe un fost director din Prefectura Botosani, sub acuzatiile de abuz in serviciu si luare de mita. Fostul director al Directiei Fond Funciar-Scrisori si Relatii cu Publicul, Mihai Grigoriu, a comis infractiunile de care este acuzat in calitate de membru al colectivului care s-a ocupat de tiparirea si gestionarea buletinelor de vot la alegerile locale din vara lui 2000. El este invinuit ca, fara a organiza vreo licitatie, a desemnat societatea TIPO ERYPAN SRL Botosani sa tipareasca buletinele. Grigoriu a intocmit un referat aprobat de fostul prefect Alexandru Simionovici, in care spunea ca a consultat mai multe oferte si ca cea mai buna este cea a TIPO ERYPAN. Parchetul de pe linga Curtea de Apel Suceava spune intr-un comunicat ca "inaintea incheierii contractului de tiparire a buletinelor de vot, la initiativa fostului prefect, in prezenta inculpatului si a martorului Sorin Honceru (n.r. - unul dintre administratorii societatii TIPO ERYPAN), a fost majorata cu un miliard, fara nici o justificare, valoarea estimativa initiala a cheltuielilor". In comunicat se mai precizeaza ca "inculpatul i-a atras atentia martorului Honceru Sorin ca miliardul trecut va trebui sa-i fie dat prefectului. Ulterior, incepind cu data de 16 mai 2000, cind prefectura a virat avansul cit si restul banilor, la cerere, in opt - zece rinduri, administratorii Honceru Sorin si Murgu Pantelimon i-au dat inculpatului Grigoriu Mihai, in total, 700 de milioane de lei. Din probele administrate pina in prezent rezulta ca din suma de 700 milioane de lei, Grigoriu Mihai i-ar fi dat fostului prefect Simionovici Alexandru suma de 380 milioane de lei". Parchetul de pe linga Curtea de Apel Suceava urma sa-l audieze ieri pe fostul prefect de Botosani, Alexandru Simionovici. Surse din cadrul Parchetului ne-au declarat ca si pe numele acestuia va fi emis mandat de arestare, pentru abuz in serviciu si luare de mita. TIBERIU AVRAM Mihai Grigoriu sustine ca este nevinovat Mihai Grigoriu este acum consilier in cadrul primariei. El sustine ca nu a avut nici o implicare in privinta perfectarii contractelor de tiparire a buletinelor de vot pentru alegerile locale si generale de anul trecut. El a precizat ca, printr-un ordin al prefectului, s-a stabilit un colectiv de lucru cu responsabilitati clare. "In sarcina mea au cazut procurarea hirtiei, luarea modelului bun de tipar de la Biroul Electoral Judetean, supravegherea la impachetarea si distribuirea buletinelor de vot", afirma Mihai Grigoriu. "Eu nu am luat parte la stabilirea pretului", a mai spus Grigoriu. "De acest lucru s-a ocupat o comisie tehnica constituita printr-un ordin al meu", afirma si fostul prefect Alexandru Simionovici. "Afacerile au fost in totalitate legale, iar in afara de odonator de credite, eu nu am avut nici o treaba cu tiparirea buletinelor de vot", mai spune fostul prefect de Botosani. CRISTIAN DIMOFTE [27][pl.dll?rid=expresro] 