 [hint1.gif] [5]Evazionistul Vadim [hint1.gif] [6]Emil Constantinescu sa ceara populatiei sa-l voteze pe Ion Iliescu [hint1.gif] [7]Noul parlament se reuneste peste patru zile [hint1.gif] [8]Daca Vadim cistiga, negocierile cu UE se suspenda [hint1.gif] [9]Consilierii PDSR Brasov se razboiesc cu primarul Ghise pe motiv de alcoolemie [hint1.gif] [10]Ion Iliescu: Nu este suficient sa transformi in pamflete sperantele oamenilor [hint1.gif] [11]Episcopul Vicentiu le cere tinerilor sa nu voteze un candidat diliu [hint1.gif] [12]Mircea Geoana a venit din SUA pentru a lucra cu Adrian Nastase [hint1.gif] [13]PNTCD incearca sa fie iarasi ce a fost [hint1.gif] [14]Radu Vasile, cuiul din talpa PD [hint1.gif] [15]Bref Afacerile presedintelui PRM functioneaza pe principiul "Asta are, asta n-are, asta e cistigatoare" Evazionistul Vadim Potrivit unei anchete realizate de saptaminalul "Capital", firmele la care este actionar C.V. Tudor nu au platit nici un leu impozit pe profit "Nimic nu se poate cladi pe minciuna si jaf", declara cu emfaza Corneliu Vadim Tudor inaintea turului intii de scrutin, intr-o emisiune televizata. In cele ce urmeaza, se demonstreaza inca o data ca declaratiile liderului PRM sint facute numai pentru alegatori. Sub masca de justitiar, C.V. Tudor nu este cu nimic deosebit de cei care stapinesc la perfectiune "ingineria financiara". El este actionar majoritar in mai multe firme care, conform datelor Ministerului Finantelor si Registrului Comertului, nu platesc nici un leu impozit pe profit. Saptaminalul economic "Capital" a efectuat o ancheta din care a rezultat ca Vadim Tudor, desi isi permite sa faca acte de caritate in valoare de milioane de lei, se plimba cu autoturisme Mercedes, poarta ceasuri cu bratara din aur si sta intr-o vila in cartierul Cotroceni, nu declara profit la firmele sale sau ale fratilor sai. Conform datelor oficiale, Vadim Tudor pare ca nu cistiga nici un leu din afaceri. Ceea ce, comparativ cu nivelul sau de trai, face sa apara intrebarea: de unde vin banii? Aici mai trebuie precizat faptul ca salariul minim al unui senator este in jur de opt milioane de lei pe luna, insuficient pentru a cumpara macar un Mercedes la mina a doua. O singura firma cu profit declarat Liderul PRM a investit sume impresionante in afaceri, fara a avea insa profit. Cel putin asa arata datele oficiale. Societatile care si-au facut public bilantul de sfirsit de an, conform legii, inregistreaza pierderi in activitatea economica. Doar o firma a raportat profit anul trecut, dar nu l-a platit deoarece pierderile din 1998 erau mai mari. Fundatia Editura Revista Romania Mare, care in fapt e un SRL, nu o fundatie, are o filiala cu personalitate juridica in Butimanu, care nu si-a depus bilantul nici in 1998, nici in 1999, desi figureaza ca platitor fiscal. Firma-mama din Bucuresti - Fundatia Editura Revista Romania Mare SRL - avea declarate in 1999 pierderi de peste 4 miliarde de lei si datorii de peste 7,5 miliarde de lei. Nici companiile de media locale nu sint ocolite de influenta familiei Tudor. Fratele lui C.V. Tudor, Pavel Tudor, este unul dintre administratorii Grupului Roman de Difuzare a Presei SA, cu sediul in Ploiesti, si care reuneste firme locale de difuzare si editare a presei, cum ar fi: Viata Libera Galati SA, Conpress Six SRL Constanta, Nord Est Press Focsani. Ilegalitati la foc automat Justitiarul candidat la Presedintia Romaniei se pare ca ignora, in plan comercial, institutiile statului, facind uitate in afaceri unele prevederi ale legii, desi se proclama aparatorul ei, sesizeaza saptaminalul "Capital" in ancheta sa. Desi Vadim se lauda ca isi obtine veniturile in urma activitatii editoriale a revistei Romania Mare, societatea care o patroneaza inregistreaza pierderi. Conform datelor Oficiului National al Registrului Comertului (ONRC), C.V. Tudor detine 80 la suta din pachetul de actiuni al societatii Fundatia Editura Revista Romania Mare. Alaturi de el, actionari mai sint Marcu Tudor, fratele sau, si Lidia Samson, sora sa. Fundatia Editura Revista Romania Mare SRL este asociat unic al Fundatiei Editura Revista Romania Mare SRL Filiala Butimanu, cu sediul in comuna Butimanu, strada CAP 30 decembrie, judetul Dimbovita. Filiala care figureaza la Registrul Comertului cu un capital social de 300.000 de lei, varsat zero lei, desi legea obliga ca limita minima a capitalului social sa fie de doua milioane de lei. La Ministerul Finantelor nu se stie daca societatea functioneaza sau nu, pentru ca nu si-a depus bilantul nici in 1998, nici in 1999, conform bazei de date a ministerului. Daca firma are activitate, dar nu si-a depus bilantul, veniturile realizate nu au fost declarate. Adica nu s-au platit taxele si impozitele catre buget. Vadim nu are bani de unde declara ca ii are Fundatia Editura Revista Romania Mare SRL, cea din Bucuresti, are o situatie financiara proasta. Cel putin asa reiese din datele raportate la Directia Finantelor Publice. La sfirsitul anului 1999, firma a declarat perderi de 4,1 miliarde de lei si datorii totale de 7,53 miliarde de lei. Capitalul social al firmei este de doua milioane de lei. In concluzie, nu putem decit sa remarcam din nou ca Vadim Tudor minte, sustinind ca are cistiguri financiare din activitatea editoriala. "Eu imi cistig existenta prin revista «Romania Mare». Nu am alta sursa de venituri", declara Vadim pe postul national de radio, marti seara. Nici la alte firme unde Vadim apare ca asociat lucrurile nu sint mai clare. Parma SRL, infiintata in 1995, unde liderul PRM detine 99,934 la suta din actiuni, a realizat in 1999 un profit brut de 93 de milioane de lei. Nu a platit insa impozit pe profit deoarece in 1998 inregistrase pierderi in valoare de 195 de milioane de lei. In aceasta societate Vadim Tudor a investit 304 milioane de lei. La alta societate, Parma Com SRL, infiintata in 1992, C. V. Tudor este partener cu Corneliu Ciontu, deputat PRM si vicepresedinte al partidului. Despre aceasta societate nu se poate obtine insa nici un fel de date, nici de la ONRC, nici de la Ministerul Finantelor. Un alt SRL fara profit, la care Vadim detine 45 la suta din actiuni, Edicons SRL, nu a avut activitate in ultimii doi ani. Firma figureaza si in 1998, si in 1999 cu datorii si cu un capital social de 500.000 de lei, sub limita legala. Afacerile familiei Tudor sint invaluite in mister Lipsa de transparenta in afaceri nu este insa doar a liderului PRM. Lidia Samson, sora lui Vadim, detine pachetele majoritare de actiuni in doua firme: International Textil SRl si International Textil Import Export SRL, cu sediul declarat in apartamentul in care aceasta are domiciliul. Nici aceste firme nu apar in baza de date a Ministerului Finantelor in privinta indicatorilor economici. O alta societate in care Lidia Samson detine 25 la suta din capital este Paradis Star SRL, care nu a raportat ministerului nici un fel de date financiare. Nici situatia financiara a firmei W.F. Rothschild SA, in care Marcu Tudor detine opt la suta iar cetateanul american Alan Jeffrey Baron - 59,9 la suta, nu este accesibila publicului. LUCIAN PURCAREANU Stolojan asteapta ca Emil Constantinescu sa ceara populatiei sa-l voteze pe Ion Iliescu Theodor Stolojan, cel mai probabil viitor presedinte al Consiliului National al PNL, a lansat ieri o provocare la adresa lui Emil Constantinescu. Prezent la conferinta de presa a PNL pentru a adresa indemnul ca duminica, la turul doi al alegerilor prezidentiale, romanii sa "voteze impotriva extremismului", Stolojan (fost candidat al PNL la Presedintia Romaniei) a sustinut ca presedintele Emil Constantinescu ar fi trebuit, "in astfel de momente grele", sa ceara populatiei sa-l voteze pe Ion Iliescu. Stolojan sustine ca Emil Constantinescu ar trebui sa faca acest gest deoarece actualul sef al statului este vinovat de "zapaceala electorala" produsa dupa intrarea lui Mugur Isarescu in cursa pentru Cotroceni. Stolojan se declara mirat ca presedintele Constantinescu "nu apare la televizor", "cum facea in momentele grele pentru tara", pentru a cere populatiei sa-l voteze pe Iliescu deoarece este "in interesul tarii" ca acesta sa fie ales presedinte. Nu in ultimul rind, Stolojan aminteste ca pina si Alianta Civica a remis un comunicat in care "recunoaste ca valoarea se afla in Ion Iliescu". Stolojan, care a condamnat mereu faptul ca Emil Constantinescu este vinovat de divizarea voturilor electoratului de dreapta prin aruncarea lui Isarescu in competitia pentru Cotroceni, sustine ca formarea cit mai rapida a noului guvern este tot "in interesul tarii", actualul executiv fiind compromis. Liberalii cer convocarea parlamentului Pe aceeasi lungime de unda, si deputatul liberal Andrei Chiliman a anuntat ca PNL ii cere lui Emil Constantinescu sa convoace prin decret parlamentul, pina cel mai tirziu miercurea viitoare, pentru ca noul guvern sa valideze mandatul celui care va fi desemnat presedinte al Romaniei, iar acesta sa desemneze viitorul prim- ministru. Chiliman arata ca orice intirziere va fi in defavoarea tarii. Vicepresedintele Paul Pacuraru, negociator al PNL cu PDSR, declara ca "un guvern minoritar nu poate actiona daca nu are vot politic", asa incit, dupa turul doi al prezidentialelor, cind PDSR "va iesi din acest mic cosmar in care se afla", vor trebui relansate negocierile acum inghetate, pentru ca in cel mai scurt timp sa existe un program de guvernare, "nu doar o oferta electorala". "Nu functia creeaza omul" Stolojan nu a dat un raspuns oficial in privinta raminerii sau retragerii lui din pozitia fruntasa pe care o detine pe lista de Bucuresti la Camera Deputatilor, dar surse liberale sustin ca se asteapa ca el sa renunte, ceea ce ar permite ascensiunea lui Napoleon Pop in acest for legislativ. Stolojan pare sa prefere propunerea de a avea statutul de presedinte al Consiliului National al PNL. "Nu am nimic impotriva acestei propuneri, desi eu am dorit sa ramin simplu membru al PNL, dar dinsii considera ca merit aceasta functie. In cazul meu, s-a dovedit ca nu functia creeaza omul. Nu aceasta functie il va face pe Stolojan ceea ce este". CRISTINA SOFRONIE Noul parlament se reuneste peste patru zile Presedintele Romaniei, Emil Constantinescu, a semnat ieri Decretul de convocare a parlamentului nou ales pentru data de 11 decembrie, ora 15.00. Decretul de convocare a fost inaintat spre publicare la Monitorul Oficial chiar ieri, 6 decembrie. (Cristian Oprea) Parlamentarii europeni avertizeaza: Daca Vadim cistiga, negocierile cu UE se suspenda Intrarea lui Corneliu Vadim Tudor in al doilea tur al alegerilor prezidentiale stirneste ingrijorare in Parlamentul European de la Bruxelles. Ingrijorare alimentata de afirmatiile lui CV Tudor conform carora "tara nu mai poate fi condusa decit cu mitraliera" sau "vom face tabere de munca". La intrevederile pe care le-am avut cu parlamentarii europeni s-au cautat raspunsuri la doua intrebari: "Care va fi reactia Europei daca C.V. Tudor cistiga alegerile prezidentiale din Romania?" si "Ce ar trebui sa faca Europa pentru a creste prosperitatea Romaniei si sa combata astfel eficient miscarile extremiste?". Parlamentarii europeni au fost intransigenti in aprecierile lor. Iannis Sakellarion, reprezentant al socialistilor din Germania aflat in Comisia Afacerilor Externe, a declarat: "Daca C.V. Tudor va cistiga exista posibilitatea suspendarii imediate a negocierilor cu Romania. De asemenea, daca C.V. Tudor isi pune in aplicare programul anuntat pe care noi l-am auzit cu ingrijorare la Bruxelles, Europa isi rezerva dreptul de a lua atitudine pentru apararea drepturilor omului si ale minoritatilor". Toti parlamentarii cu care am stat de vorba si-au aratat disponibilitatea de a da un cec in alb guvernului Nastase, dar pe o perioada limitata. Pentru ca atitudinea parlamentarilor europeni sa cunoasca o imbunatatire radicala e nevoie ca PDSR sa dea dovezi concrete ca va face reforma. Si repede. Astfel, indoielile care inca mai planeaza asupra capacitatii PDSR de a se schimba - si pe care demnitarii europeni nu au uitat sa ni le reaminteasca - vor deveni certitudini. Socialistul Sakellarion a mai declarat ca "Uniunea Europeana va avea intelegere pentru situatia dificila in care se afla Romania. As vrea insa sa se inteleaga bine ca in Europa vremea masacrelor a trecut. Nu vom deveni ostaticii lui CV Tudor". La fel de ferm a fost si austriacul Hannes Swoboda, vicepresedinte al Partidului Democrat European. "Daca C.V. Tudor isi va pune in aplicare programul anuntat ne putem astepta la tot ce e mai rau". Swoboda considera ca "reforma economica din Romania trebuie sprijinita". Totusi, Europa nu va da tarii noastre bani pina cind viitorul guvern, probabil cel al lui Nastase, nu va da un semnal clar de continuare a reformei. Socialistul grec Ioannis Souladakis este de parere ca "romanii trebuie sa-si hotarasca singuri soarta si sa aleaga drumul pe care vor merge", dar a adaugat, pe acelasi torn ferm: "In cazul in care Vadim Tudor va cistiga alegerile prezidentiale, relatiile cu Europa vor fi intrerupte. In privinta partidului sau, faptul ca el ocupa un sfert din locurile din parlament este o problema interna a Romaniei. Daca insa acest partid ajunge la guvernare si va pune in practica xenofobia atunci totul devine o problema europeana". DAN TURTURICA, Bruxelles Consilierii PDSR Brasov se razboiesc cu primarul Ghise pe motiv de alcoolemie Pedeseristii brasoveni il acuza pe primarul liberal Ioan Ghise ca a venit beat la ultima sedinta a Consiliului Local. Primarul se apara spunind: "Nu am fost baut, si chiar daca as fi fost, mie mi-ar fi trecut, dar nesimtirea lor nu va trece niciodata". Puiu Vladimir, membru in Consiliul Local din partea PDSR, a sustinut ieri ca sedintele de consiliu sint compromise de primarul Ioan Ghise. "Din sursele noastre am aflat ca, inaintea sedintei din 4 decembrie, primarul fusese la mai multe manifestari si consumase bauturi alcoolice. Din cite s-a observat, starea de ebrietate era evidenta, mai ales dupa felul cum a vorbit si s-a comportat. Pentru a nu crea mai multe probleme, am preferat sa ne retragem din sedinta si sa luam masuri", a declarat Puiu Vladimir, intr-o conferinta de presa. Consilierul PDSR spune ca a sesizat conducerii centrale a partidului din care face parte aceasta situatie, facind si o propunere de modificare a Legii administratiei publice locale. "Consideram ca este necesara obligativitatea unui examen psihiatric pentru primari. Un medic sau chiar mai multi ar trebui sa-si dea verdictul in acest sens", a mai afirmat Vladimir. "Puiu Vladimir, consilierul care se vrea lider la PDSR, este un mincinos ordinar, lucru pe care l-a probat in repetate rinduri". Ghise crede ca Vladimir "incearca sa justifice faptul ca i-a indemnat pe consilierii PDSR sa paraseasca sala fara un motiv temeinic... Au mintit in campania electorala, mint si acum si, in loc de argumente si idei, se preteaza la atacuri la persoana. Oricum, Puiu Vladimir este reprezentativ pentru acest partid", a afirmat in replica, primarul Ioan Ghise. CAMELIA CSIKI Ion Iliescu: "Nu este suficient sa transformi in pamflete sperantele oamenilor" Candidatul PDSR la presedintie, Ion Iliescu, a trimis ieri un mesaj alegatorilor din Transilvania, in care ii indeamna pe acestia sa voteze "pentru echilibru, moderatie si democratie". "Resping ferm orice incercare de intoarcere la practicile si nenorocirile totalitarismului, la pozitiile extremiste exclusiviste, sovine si xenofobe promovate de Corneliu Vadim Tudor", se arata in mesajul lui Iliescu. Liderul PDSR spune ca "a meditat" la mesajul dat de transilvaneni oamenilor politici, prin votul din primul tur de scrutin", si recunoaste problemele Ardealului, care "a cunoscut in ultimii patru ani o incetinire evidenta a dezvoltarii". Iliescu atrage atentia insa ca "nu este suficient sa transformi in pamflete suferintele si sperantele oamenilor", asa cum face Vadim Tudor. Liderul PDSR mai afirma ca este gata sa sustina cererile "rationale si realiste" ale minoritatilor, insa nu va accepta "santajul si pretentiile nejustificate care vin din partea unora, inclusiv din partea UDMR". LUCIAN PURCAREANU Episcopul Vicentiu le cere tinerilor sa nu voteze "un candidat diliu" Episcopul vicar patriarhal Vicentiu Ploiesteanu, impreuna cu un sobor de preoti, a oficiat, ieri, la Biserica Stavropoleos din Bucuresti, cu ocazia zilei Sf. Ierarh Nicolae, o slujba in cursul careia a facut apel la ratiune pentru indepartarea oricarei forme de extremism: "Chemam la o oprire a mersului spre rau, la o oprire a oricaror forme de extremism politic ori de orice alta natura. Chemam la ratiune si la drum drept". Episcopul s-a aratat neplacut surprins de faptul ca unii tineri au votat in primul tur al prezidentialelor "un anume candidat pentru ca ar fi diliu". Un apel similar a facut, la 1 Decembrie, Patriarhul Bisericii Ortodoxe Romane, PF Teoctist, care a apreciat ca Romania trebuie sa fie condusa de cei care au dovedit echilibru, nu de extremisti. PF Teoctist a cerut romanilor sa voteze astfel incit Romania "sa fie plasata in mijlocul natiunilor europene". FLORIAN BICHIR Mircea Geoana a venit din SUA pentru a lucra cu Adrian Nastase Adrian Nastase, anuntat de PDSR drept viitor prim-ministru, s-a intilnit marti seara cu o parte a celor care ar putea forma viitorul guvern. "Doua echipe de ministri propusi in guvernul PDSR, una venita din SUA, iar cealalta venita din Transilvania si Banat, impreuna cu Adrian Nastase, au lucrat la definitivarea viitorului program de guvernare al PDSR", se arata intr-un comunicat al partidului. Cei care au luat parte la intilnire au fost: ambasadorul Romaniei in SUA, Mircea Geoana, propus pentru Ministerul Afacerilor Externe, Mihai Tanasescu, reprezentantul Romaniei la Banca Mondiala, propus pentru Ministerul Finantelor, Vasile Dincu, directorul Metromedia Transilvania, propus pentru Ministerul Informatiilor Publice, Ioan Rus, propus pentru Ministerul Ordinii Publice, Ilie Sirbu, propus pentru Ministerul Agriculturii, Alimentatiei si Padurilor, si Vasile Puscas, propus pentru postul de ministru delegat in relatiile cu UE.(L.P.) PNTCD incearca sa fie iarasi ce a fost Si chiar mai putin decit atit In urma nefericitei experiente a alegerilor generale, PNTCD s-a hotarit sa renasca din propria cenusa. Taranistii au demis intreaga conducere, in frunte cu Ion Diaconescu, au convocat Forul Tranzitoriu pentru a pune in fruntea partidului oameni capabili sa reorganizeze formatiunea din temelii, ba au numit in conducerea Biroului Interimar de Conducere si un reprezentant al tinerilor taranisti. Dupa aceste decizii "revolutionare", taranistii s-au gindit ca n-ar strica sa mai acorde o sansa fiilor risipitori - Victor Ciorbea si Radu Vasile. Cu ANCD-ul lui Victor Ciorbea, tratativele de fuziune au inceput imediat dupa alegeri. De bine de rau, Ciorbea a fost alaturi de PNTCD pina la capat. Presedintele ANCD chiar a luat apararea fostului sau partid. Acum, dupa alegeri, explica Victor Ciorbea, cel mai important lucru este asumarea greselilor din actul guvernarii si din interiorul partidelor aliantei, precum si depasirea orgoliilor si a vanitatilor in vederea realizarii unei constructii crestin-democrate puternice. "Aceasta constructie va trebui sa faca o opozitie extraparlamentara solida si sa pregateasca terenul pentru cistigarea viitoarelor alegeri", a insistat presedintele ANCD. Strategia postelectorala a partidului va fi discutata in cadrul Colegiului Politic National din 16 decembrie, urmind ca, dupa sarbatori, Consiliul National al Reprezentantilor ANCD sa ia o decizie. In paralel, au inceput tratativele PNTCD si cu Radu Vasile, fostul premier taranist, care, dupa ce a plecat din PNTCD, si-a format propriul partid. Si pentru ca avea sanse nule la alegeri, s-a orienatat catre PD, unde i s-a oferit un loc cistigator pe listele parlamentare. Disperarea taranistilor de a nu avea nici un reprezentant in parlament i-a impins la o negociere cu Radu Vasile care le-ar oferi "intrarea pe usa din spate" a parlamentului. Conditiile lui Vasile sint neiertatoare: intoarcerea sa in PNTCD contra postului de prim-vicepresedinte al partidului, dar numai in tandem cu Dudu Ionescu. MIHAELA CONSTANTINESCU CRISTIAN OPREA Radu Vasile, cuiul din talpa PD Radu Vasile, fostul premier taranist aflat acum la un pas de a deveni senator al PD, nu a avut inca o discutie directa cu liderii democrati pe marginea posibilei lui reveniri la matca PNTCD. Stirea publicata ieri de ziarul nostru, in care anuntam o posibila realaturare a lui Radu Vasile fostilor colegi taranisti, a creat oarecare rumoare in rindurile democratilor, dupa cum ne-au declarat surse din PD. Fostul premier se afla oricum intr-o lumina dezavantajoasa date fiind rezultatele alegerilor, care au facut ca oameni "grei" ai PD, precum secretarul general Vasile Blaga, de exemplu, sa nu prinda un loc in Senat, iar Radu Vasile si apropiatul sau Sorin Lepsa sa devina parlamentari datorita PD. Si aceasta dupa ce fostii taranisti nici nu s-au omorit cu propriile campanii electorale in judetele in care au candidat. Ba, mai mult, surse din PD ne-au declarat ca Radu Vasile nu era de gasit nici macar pentru a fi anuntat ca a fost stabilit candidat pe listele PD de Arges. In momentul in care i s-a spus ca trebuie sa-si inceapa campania in judet, Radu Vasile ar fi spus ca a picat cam prost momentul pentru ca el avea "putina treaba", vreme de vreo zece zile, in Emiratele Arabe Unite, la Dubai. Radu Vasile nu a fost vazut prin Arges decit de noua ori, cite trei zile in trei saptamini, intr-o campanie care a durat 45 de zile. Fostul premier mai avea ca sarcina in perioada campaniei electorale sa apara cit poate de des pe la diferite emisiuni si sa prezinte documente sau macar sa relateze despre cum ii "faultau" taranistii pe democrati in timpul guvernarii. Spre dezamagirea democratilor, Radu Vasile nu si-a indeplinit angajamentul. Acum insa este ales senator PD. NARCISA IORGA Bref Presa, impotriva extremismului Asociatia pentru Protejarea si Promovarea Libertatii de Exprimare (APPLE), intrunita in sedinta Adunarii Generale, a constatat ca in Romania "libertatea presei este grav amenintata de ascensiunea extremismului". Intr-un comunicat al APPLE, ziaristii membri ai asociatiei recomanda cetatenilor sa mearga la vot duminica si sa voteze impotriva extremismului. APPLE considera ca prin ascensiunea extremismului "este amenintat si dreptul cetateanului la o corecta informare" si gaseste vinovata de acest lucru intreaga clasa politica prin faptul ca nu a reusit, pe parcursul ultimilor 11 ani, "sa consolideze statul de drept si economia tarii". APPLE a fost constituita prin decizia unui grup de initiativa intrunit la Sinaia, in zilele de 21-23 ianuarie 2000. Scopul asociatiei este acela de a apara drepturile profesionale ale ziaristilor, cu precadere a libertatii de exprimare, monitorizind situatiile care o ingradesc.(L.P.) Mandatul de senator roman nu-i incalzeste celula lui Ilascu Ilie Ilascu nu va beneficia de o ameliorare a conditiilor de detentie dupa ce a obtinut cetatenie romana, a declarat colonelul Vladimir Golovaciuc, seful penitenciarului de la Tiraspol unde acesta este inchis. Oficialul transnistrean sustine ca dobindirea cetateniei romane si cistigarea unui mandat in Senatul Romaniei, din partea Partidului Romania Mare, reprezinta un joc politic. Golovaciuc sustine ca lui Ilascu i-au fost asigurate conditii normale de detentie si nu are pretentii fata de conducerea inchisorii. Ilascu se afla in inchisoarea de la Tiraspol din 1993, cind a fost condamnat la moarte. Recent, Consiliul Europei a lansat un apel pentru rejudecarea procesului in afara granitelor Republicii Moldova. (C.M.) Legionarii cred ca Iliescu si Vadim au pus la cale o inscenare Romanii nu ar trebui sa se prezinte duminica la vot, considera Serban Suru, seful Miscarii Legionare "Arhanghelul Mihail - Garda de Fier". Acesta a subliniat, ieri, in cadrul unei conferinte de presa, ca nici Corneliu Vadim Tudor, nici Ion Iliescu nu merita sa fie votati pentru ca amindoi "au supt de la sinul Partidului Comunist". In aceste conditii, sustine Serban Suru, Miscarea Legionara nu numai ca nu sprijina pe nici unul dintre candidati, dar nici nu merge la vot. "Pentru noi, amindoi sint o apa si-un pamint. Din punct de vedere politic, Iliescu si Vadim sint frati siamezi, amindoi sint de stinga si la fel de periculosi, doar ca unul zimbeste mai mult", a precizat seful legionarilor. Suru a adaugat chiar ca adversitatea politica a celor doi candidati este una de spectacol, "de ochii lumii", si ca se poate foarte usor ajunge la concluzia ca totul este o inscenare a celor doi. (I.A.) 25 de aperisti aduna cioburi "Stufosenia" structurilor de conducere ramine caracteristica ApR, chiar si dupa ce Alianta a esuat in alegeri. Un comitet interimar de conducere, care in mod normal ar trebui sa aiba putini membri, mai ales ca acestia nu au nimic altceva de facut decit sa adune propuneri de la filiale pentru revigorarea partidului, va avea 25 de persoane. Ele vor fi alese la sfirsitul acestei saptamini. Comitetul interimar va asigura conducerea partidului pina la Conventia Nationala. Pina una-alta, fideli obiceiurilor, aperistii sint acum in "focurile" mutatului. Ei vor avea un nou sediu, cu doua etaje, pe strada Varsovia. (T.G.) Tinerii taranisti se alatura "Marsului pentru Europa" Tineretul Universitar National Taranesc Crestin Democrat se solidarizeaza cu initiativa studentilor bucuresteni de a organiza un mars al tacerii, in incercarea de a opri "ascensiunea celor care doresc sa indeparteze pentru totdeauna Romania de Europa". "Marsul pentru Europa" va avea loc astazi, incepind cu ora 15.00, pe traseul Complexul Studentesc Regie - Facultatea de Drept - Piata Universitatii. (M.C.) Continua distribuirea cartilor de alegator Serviciile judetene de Evidenta Informatizata a Persoanei continua activitatea de distribuire a cartilor de alegator, iar programul de lucru cu publicul a fost prelungit, a informat ieri Ministerul de Interne. Distribuirea cartilor de alegator se face catre cetatenii romani, posesori de carti de identitate, care nu le-au ridicat inca, precum si catre cei care au obtinut documentele de identitate dupa data de 26 noiembrie, inclusiv cei care au implinit virsta de 18 ani in perioada 27 noiembrie-10 decembrie. Programul de lucru cu publicul: in fiecare zi - pina la ora 20.00, iar in ziua alegerilor intre 06.00 si 21.00.(A.G.) Ca sa iasa din ilegalitate, Basescu se muta in casa noua Traian Basescu, primarul general al Capitalei, s-a hotarit, in sfirsit, sa isi faca bagajele si sa se mute din locuinta de pe Bulevardul Aviatorilor. De citeva luni, mai precis de cind si-a inceput mandatul de primar, Basescu locuieste ilegal in vila din Aviatorilor, care apartine Regiei Autonome a Patrimoniului si Protocolului de Stat (RA-PPS) si care i-a fost repartizata pentru perioada in care a fost ministru si deputat. Basescu a fost somat in nenumarate rinduri de catre RA-PPS sa paraseasca locuinta, dar s-a conformat abia acum. "In momentul de fata, am inchiriat o noua locuinta. Acum o zugravesc si sper ca, pina in 15 decembrie, sa termin, astfel incit sa ma pot muta. Nu pot sa va spun noua adresa pentru ca nu vreau sa ma trezesc cu toata lumea acolo", a declarat ieri primarul general. (M.S.) Campania pe sticla, ultima strigare Mult-asteptatele emisiuni de televiziune consacrate celui de-al doilea tur al alegerilor prezidentiale din acest an au debutat aseara, la Televiziunea Romana, unde, pe Canalul 1, a fost prezent de la ora 20.30 liderul PRM. Oficiile de gazda le-a facut producatorul general al emisiunilor electorale din acest an de la TVR, Mirela Gruita, invitatul alegind sa-si foloseasca spatiul de emisie printr-un discurs de o ora, in prezenta citorva simpatizanti. Emisiunea a avut loc dupa ce, tot ieri, presedintele Senatului, Mircea Ionescu-Quintus, a anuntat ca Birourile Permanente ale celor doua Camere ale parlamentului au decis alocarea timpilor de antena pentru cei doi candidati. S-a stabilit astfel ca Ion Iliescu sa beneficieze, astazi, de o ora de emisie, la postul public de televiziune, in timp ce Corneliu Vadim Tudor a beneficiat de acelasi timp, aseara. In aceasta seara, Ion Iliescu a ales, in cadrul ultimei emisiuni electorale de la TV Romania 1, de la ora 20.30, sa raspunda intrebarilor mai multor ziaristi, inregistrate cu o zi in urma. Alaturi de moderatoarea emisiunii, Mirela Gruita, ii vor adresa intrebari: Ionut Popescu, Emil Hurezeanu, Cornel Nistorescu, Dumitru Tinu, Horia Alexandrescu si Ion Cristoiu.(C.O.) 