 Medicii se joaca de-a Dumnezeu Cazul "fratiorului pentru piese de schimb" suscita polemici Cazul Adam Nash, bebelusul adus pe lume de o echipa de geneticieni americani pentru a-si salva sora de la moarte, suscita deja intrebari in ce priveste limitele utilizarii geneticii pe fondul dramei familiale, relateaza AFP. Lui Molly, fetita care sufera de o boala rara a singelui, i-au fost transplantate celule sanguine din cordonul ombilical al fratiorului ei. Pentru ca acest transplant vital pentru Molly sa aiba cit mai multe sanse de succes, parintii acesteia au recurs la fertilizare in vitro pentru a produce mai multi embrioni, dintre acestia fiind ales unul care nu continea gena responsabila de boala fetitei si care dispunea de singele cel mai compatibil. Selectia a fost realizata in urma unor teste, gratie tehnicii genetice cunoscute sub numele "diagnosticul preimplant" (DPI). Copii la comanda "Dumnezeu l-a creat pe Adam, iar astazi geneticienii americani il creeaza pe Adam Nash", comenta agentia de presa Reuters. Decizia de a-l selecta pe Adam din seria de embrioni avuta la dispozitie suscita temerea ca se va naste o lume noua, in care medicii se vor juca de-a Dumnezeu si vor crea copii la comanda. Potrivit geneticianului francez Jacques Montagut, cazul Adam Nash a creat un precedent periculos, inaugurind o noua forma de "sclavagism biologic". Presedintele Consiliului danez de Etica, Erling Tiedeman, apreciaza ca este infricosatoare viziunea ca parintii sa aleaga trasaturile copiilor lor asa dupa cum isi aleg design-ul unei masini. Cazul Adam arata cum stiinta i-a transformat pe medici in persoane cu drept de decizie asupra vietii si mortii. Desi putini cred ca este acceptabil sa alegi culoarea ochilor copilului sau sa creezi un campion la alergari, este ingaduit sa elimini un defect sau sa abandonezi un copil pentru ca nu este perfect? Asociatiile de handicapati se tem pentru soarta acelor fetusi cu defecte si de modul in care vor fi stigmatizati cei nascuti altfel intr-o lume perfecta. Un cuplu scotian vrea fetita noua Aceasta temere a inceput deja sa capete o dimensiune concreta dupa ce o familie de scotieni, care doreste sa foloseasca tehnica fertilizarii in vitro pentru a alege sexul copilului lor, a amenintat ieri ca se va adresa Curtii Europene pentru Drepturile Omului in cazul ca cererea lor va fi respinsa in Marea Britanie. Alan si Louise Masterton au deja patru baieti. Ei au trait durerea de a-si vedea fetita, in virsta de trei ani, murind in urma unui incendiu, anul trecut. O comisie de experti ai autoritatii britanice pentru etica medicala va analiza acest caz, insa acest organism a reamintit ca regula generala este aceea de a autoriza astfel de manipulari genetice exclusiv din ratiuni medicale, "pentru cuplurile care risca sa transmita o boala grava, adesea mortala, copiilor lor". Paradoxal, familia Masterton beneficiaza de sprijinul bisericii episcopale a Scotiei, episcopul Richard Holloway declarind ca, date fiind circumstantele, "cazul merita a fi examinat". (L.C.) Potrivit postului Radio Europa Libera, printr-o decizie a Curtii Constitutionale de la Belgrad, Alegerile prezidentiale din Iugoslavia au fost anulate! Scrutinul pentru desemnarea sefului statului se repeta la vara, afirma presedintele Curtii Constitutionale a Iugoslaviei Alegerile prezidentiale din Iugoslavia din 24 septembrie au fost anulate si urmeaza a fi organizat un nou scrutin, a declarat joi presedintele Curtii Constitutionale postului de radio Europa Libera, relateaza France Presse. "Alegerile vor fi repetate", a afirmat Milutin Srdic, care a confirmat ca scrutinul a fost anulat. De asemenea, el a precizat ca aceasta decizie a Curtii Constitutionale este irevocabila. Presedintele Curtii Constitutionale, intrebat ce semnificatie practica are anularea scrutinului prezidential prin decizia mentionata, a raspuns: "Aceasta inseamna ca alegerile trebuie repetate dupa expirarea mandatului actualului presedinte. (...) Nu stiu exact cind expira mandatul presedintelui (...) aceasta se va intimpla in citeva luni", a adaugat el. Dupa cum se stie, mandatul presedintelui Slobodan Milosevici expira in iulie 2001. Presedintele Curtii Constitutionale a confirmat ca intreaga procedura electorala va fi repetata si a precizat ca, in aceasta situatie, nu va mai avea loc cel de-al doilea tur de scrutin al alegerilor prezidentiale, convocat de Comisia Electorala Federala pentru data de 8 octombrie. Curtea Constitutionala a Iugoslaviei anuntase inca de miercuri seara anularea partiala a alegerilor prezidentiale din 24 septembrie. "Curtea Constitutionala a decis, in unanimitate, sa anuleze o parte a procesului electoral care are legatura cu votul, analizarea si difuzarea rezultatelor scrutinului din 24 septembrie", anuntase Curtea, miercuri seara, intr-un comunicat citat de Tanjug, fara a oferi insa precizari suplimentare. Occidentul considera "inacceptabila" anularea alegerilor Guvernul britanic a calificat ieri drept "inacceptabile" toate "manevrele constitutionale" ce vizeaza anularea alegerilor prezidentiale din 24 septembrie, relateaza France Presse. "Vocea poporului sirb trebuie ascultata si Milosevici trebuie sa plece", a declarat Ministerul britanic de Externe prin intermediul unui comunicat. "Toate manevrele constitutionale destinate sa anuleze alegerile si sa-l pastreze pe Milosevici la putere sint inacceptabile", se arata in document. Secretarul de stat american, Madeleine Albright, a criticat decizia Curtii Constitutionale iugoslave, prin care anuleaza votul favorabil liderului opozitiei, Vojislav Kostunica. "Este evident pentru noi ca poporul iugoslav a votat in marea sa majoritate pentru Kostunica", a declarat Albright, adaugind ca ea "crede ca decizia Curtii Constitutionale din Iugoslavia reprezinta o noua modalitate de a contracara vointa poporului" si ca "sirbii nu ar trebui sa astepte inca un an pentru a trai intr-o Iugoslavie democratica". Opozitia l-a dat in judecata pe Milosevici Opozitia Democratica din Serbia (DOS) l-a dat in judecata ieri pe presedintele Slobodan Milosevici, sub acuzatia ca a pus la cale falsificarea alegerilor din Iugoslavia, relateaza Reuters. Actionarea in judecata a sefului statului survine informatiilor potrivit carora Curtea Constitutionala iugoslava a anulat alegerile si a stabilit ca un nou scrutin sa aiba loc pe data de 23 iulie 2001, dupa terminarea mandatului presedintelui Milosevici. Acuzatiile au fost inaintate procurorului general, care a dat asigurari ca va actiona in conformitate cu legea. "Lista acuzatiilor a fost semnata de 15.000 de persoane", a declarat disidentul sirb Mladjan Dinkic, coordonatorul miscarii independente sirbe G17, formata din economisti. Miscarea G17 sustine ca detine dovezi clare, inregistrate pe o discheta de computer aruncata pe unul din geamurile cladirii in care functioneaza Biroul Iugoslav de Statistica, care dovedesc ca Vojislav Kostunica a cistigat alegerile. CAMELIA MUNTEAN LIVIA CIMPOERU Manifestantii veniti din afara Belgradului au spart cu excavatorul barajele politiei Sute de vehicule venite din provincie, incarcate cu suporteri ai opozitiei, au fortat ieri dimineata barajele formate de fortele de ordine pentru a ajunge in centrul Belgradului, unde Opozitia Democratica Sirba (DOS) anuntase ca va organiza un mare mars de protest pentru a-l obliga pe presedintele Slobodan Milosevici sa accepte infringerea electorala si sa paraseasca puterea, relateaza AFP. Hotariti sa ajunga la Belgrad, manifestantii, veniti cu un convoi de masini din Cacak, au impins pe marginea drumului doua camioane cu care politia a incercat sa blocheze o autostrada la circa cinci kilometri in afara orasului. Potrivit postului de radio independent B2-92, convoiul, format din 40 de autobuze si 200 de masini, era condus de un buldozer, care a fost folosit pentru a sparge barajul ridicat de politie. Cei 50 de politisti prezenti in zona nu au intervenit, convoiul fiind lasat sa treaca fara incidente. Un alt convoi venit dinspre Nis, format din 20 de autobuze si 150 de masini, a fost blocat de fortele de politie, insotite de tunuri de apa. Convoiul a fost lasat in cele din urma sa treaca, dupa ce lideri ai opozitiei au discutat cu comandantii detasamentelor de politie. La manifestatia de la Belgrad erau asteptati sa participe protestatari din Vranje, Leskovac, Suboitica, Kikinda, Zrenjanin, Pancevo, Uzice, Loznica si Sabac, orase in care s-au inregistrat cele mai vehemente proteste fata de rezultatele oficiale ale primului tur de scrutin.(L.C.) Ciocniri violente intre demonstranti si scutieri Peste 300.000 de persoane, venite din toate regiunile Serbiei, au raspuns apelurilor opozitiei, manifestind ieri in fata Parlamentului din Belgrad, in ciuda faptului ca politia si trupele speciale de interventie au incercat sa blocheze accesul protestatarilor spre cladirile oficiale, transmite France Presse. Simpatizantii opozitiei au inceput sa se adune inca din primele ore ale diminetii, iar in prima parte a dupa-amiezii, centrul capitalei iugoslave a fost invadat de manifestanti purtind drapelele nationale si ale opozitiei, care au cintat si scandat sloganuri impotriva lui Milosevici, cerind demisia acestuia, conform ultimatumului lansat ieri de opozitie. Inca de dimineata, politistii au incercat sa disperseze grupurile de protestatari cu cartuse lacrimogene, lansind mai multe astfel de proiectile spre un grup de cetateni veniti din localitatea Cacak, centrul Serbiei. In cursul acestor ciocniri, precizeaza sursa citata, zeci de persoane au fost ranite, insa coloanele de manifestanti si-au continuat drumul. O data ajunsi in fata parlamentului, manifestantii au instalat drapelele Opozitiei Democratice Sirbe (DOS). Un cordon format din o suta de scutieri, inarmati cu bastoane, au incercat sa tina multimea la distanta. Alte echipaje de politie au fost instalate pe strazile adiacente, insa potrivit sursei citate, nu au actionat pentru a opri multimea. Unii dintre manifestanti au discutat cu politistii, iar multimea le-a strigat sa se retraga, si, potrivit martorilor, anumite echipaje s-au conformat. "Va rog, nu aruncati cu pietre spre politisti. Am auzit despre un incident de acest gen. Politia e cu noi, trebuie sa fie alaturi de popor, astfel incit, va rog, evitati orice provocare", a declarat Velja Ilic, reprezentant al opozitiei. Lucrurile au luat ulterior o intorsatura mult mai dramatica, dupa ce, in jurul orei 17.00, incercarea mai multor manifestanti de a patrunde in sediul Parlamentului Federal a declansat confruntari violente intre demonstranti si scutieri, care au ripostat folosind bastoanele din dotare si grenade lacrimogene DIANA EVANTIA BARCA Minerii sirbi sint hotariti sa lupte "pina pleaca dictatoru' de Milosevici si tot neamul lui" Citeva mii de belgradeni s-au adunat in Piata Parlamentului, unde-i asteptau trei autocare sa-i duca spre zona miniera Kolubara. Acolo, ortacii sint in greva generala de aproape o saptamina. Toate incercarile guvernului federal si ale militiei sirbe de a-i determina pe mineri sa reia lucrul s-au dovedit zadarnice. In fata amenintarilor si a presiunilor la care au fost supusi, grevistii au cerut ajutorul populatiei din Serbia. Pina la iesirea din Belgrad vad pe marginea drumului militieni care comunica tot timpul prin statii de emisie-receptie. In autocar atmosfera e extraordinara, desi nu e loc sa arunci un ac. Se cinta tot timpul, se aplauda in ritmul fluierelor, iar drapelele Serbiei flutura la fiecare geam. Dupa zece minute de mers, apare prima surpriza. Militia a blocat drumul catre Lazarevac cu doua taburi, doua autospeciale cu tunuri de apa, iar de-a curmezisul drumului sint aproximativ patruzeci de luptatori din trupele speciale. Nu sintem lasati sa coborim din autobuze, iar militienii fac semne amenintatoare cu bastoanele. Nu putem trece, si autobuzele sint dirijate spre un drum lateral care duce la Belgrad. Doua masini cu militieni incadreaza cele trei autocare si ne insotesc pret de citiva kilometri, ca sa fie siguri ca ne intoarcem in capitala, dupa care se retrag. Soferii autobuzelor stiu insa ce au de facut. In masina tensiunea este maxima. Am pacalit barajul facut de militia sirba, dar nimeni nu intelege de ce nu ajungem odata. Ca sa ne linisteasca, soferul anunta la microfon ca mai avem de mers doar zece minute. In sfirsit, ajungem, dar la intrarea in Lazarevac drumul este blocat din nou de forte de ordine. Scenariul este acelasi ca la iesirea din Belgrad. Taburile militiei au tevile mitralierelor indreptate amenintator spre autocarele noastre, si trupele speciale ne inconjoara. Raminem in autobuze. Sirbii vor sa sparga geamurile si sa se repeada catre militieni. Soferii fac apeluri disperate sa se linisteasca. Incep parlamentarile cu fortele de ordine. In spatele lor se aduna citeva sute de localnici care vor sa deblocheze autobuzele. Militienii sint prinsi la mijloc, se retrag citiva pasi, dar usile se deschid si manifestantii navalesc in strada. Ca sa evite confruntarea, un ofiter le face semn militienilor sa se grupeze in jurul taburilor. Spiritele se mai potolesc cind ne unim cu localnicii. In euforia generala isi face aparitia o coloana de masini dinspre Belgrad. In prima dintre ele se afla Vojislav Kostunica, pe care manifestantii il primesc cu urale si striga cit ii tin puterile: "Kostunica presedinte!". La vederea lui, fortele de ordine se retrag si deblocheaza drumul ca si cum nimic nu s-ar fi intimplat. Insotiti de localnici, ajungem, in citeva minute, la mina. Aici, intrarea in curtea unde se afla sediul administrativ e blocata de un buldozer cit toate zilele. Ca la un semn, lama buldozerului se ridica si intram in curtea minei unde sint adunati deja peste 5.000 de manifestanti veniti cu autoturismele din toata Serbia. Kostunica este purtat pe brate pina la tribuna improvizata, unde se afla un microfon. Se anunta ca peste citeva momente presedintele Iugoslaviei se va adresa multimii. Lumea este in delir. Indiferent din ce oras sint, sirbii se imbratiseaza intre ei si, in euforia generala, incep sa cinte. Cu pumnii strinsi indreptati spre cer, manifestantii striga din toate puterile POBEDA, POBEDA! (VICTORIE, VICTORIE). Ma interesez printre manifestanti cine e miner. Gasesc unul si-l intreb unde sint ceilalti pentru ca stiu ca s-au adunat peste 25.000, dar nu-i vad. "Ceilalti mineri sint pe platoul de la intrarea in mina VEST, la vreo patru kilometri de aici. Nu vom ceda pina nu pleaca dictatoru' de Milosevici si tot neamul lui", imi spune minerul, anticipind intrebarea urmatoare. Kostunica este condus intr-o baraca din lemn, un modest vestiar pentru mineri, unde se intilneste cu membrii comitetului de greva de la Kolubara. Discutia are loc cu usile inchise. Dupa un sfert de ora, Kostunica declara ca se va scrie o noua pagina din istoria Iugoslaviei. "Daca v-ati temut vreun moment ca-l veti infrunta singuri pe Milosevici, iata, sintem aici ca sa va demonstram contrariul. Ii rog pe cei veniti din Serbia sa ramina alaturi de mineri pina miine dimineata, cind va asteptam pe toti in capitala", a spus Kostunica. Sute de miini s-au intins sa-l atinga pe cel pe care-l considera presedintele Iugoslaviei. SERGIU MIAT, Belgrad Arabii din Emirate string prastii si pietre pentru a-i inarma pe palestinieni Guvernele, organizatiile islamice sau simplii cetateni din statele arabe string de zor bani, medicamente si chiar pietre ca sa ii ajute pe fratii palestinieni in lupta lor impotriva israelienilor, in Cisiordania si Fisia Gaza, transmite Reuters. Intr-un ziar din Emiratele Arabe Unite a aparut ieri declaratia lui Fateh al-Khaja, om de afaceri din Dubai, care a sponsorizat colectarea a 500.000 de prastii facute de mina si 50 de camioane pline cu pietre, precum si transportul lor inspre Iordania, de unde vor ajunge la tinerii palestinieni din teritoriile ocupate. Al-Khaja a laudat calitatile "armelor" trimise, descriindu-le drept "pietre din muntii Emiratelor Arabe Unite, renumite pentru duritatea lor" si prastii din ramuri de palmier, "care pot ucide la o distanta de 1.000 de metri". Tarile arabe sint revoltate de cind, in urma cu opt zile, au izbucnit luptele intre palestinieni si fortele israeliene, in Cisiordania, Fisia Gaza si alte zone majoritar arabe din Israel, lupte care au dus la moartea a cel putin 73 de persoane, in cea mai mare parte palestinieni, printre victime numarindu-se si cel putin zece copii cu virste sub 13 ani. In aceste zone, militarilor israelieni li se opun adolescenti si copii palestinieni, care spun cu mindrie ca vor sa fie martiri si ale caror arme constau doar in pietre si sticle incendiare. Directorul Centrului Palestinian pentru Drepturile Omului a declarat: "Copiii lupta cu pieptul gol impotriva armatei israeliene, dotata cu echipamente de inalta tehnologie si elicoptere de lupta Cobra care lanseaza rachete impotriva lor". Nici o sansa de pace intre israelieni si palestinieni Reuniunea de la Paris, intre secretarul american de stat, Madeleine Albright, liderul Autoritatii Palestiniene, Yasser Arafat, si premierul israelian, Ehud Barak, reuniune destinata incetarii luptelor din Cisiordania, s-a terminat joi dimineata fara o reusita, Barak acuzindu-l pe Arafat ca nu vrea sa puna capat violentelor. In pofida faptului ca reuniunea de la Paris a fost considerata un esec, armata israeliana a anuntat, tot joi dimineata, ca a incheiat un acord de "incetare a violentelor" cu serviciile de securitate palestiniene, acord confirmat de un ministru al guvernului Barak, dar si de delegatul Autoritatii Palestiniene in Franta, Leila Shahid. Armata israeliana s-a angajat prin acest acord sa isi retraga trupele si armamentul pe pozitiile de dinainte de inceperea confruntarilor, drept pentru care isi indepartase deja ieri tancurile de intrarile in orasele din Cisiordania. Cu toate acestea, in Fisia Gaza si in Cisiordania soldatii israelieni au deschis focul in mai multe rinduri asupra manifestantilor palestinieni care ii atacasera. ISABELLA ALEXANDRESCU Copiii palestinienilor au demonstrat la sediul ONU din Bucuresti Un grup de aproximativ 100 de persoane, in majoritate copii palestinieni si arabi, au manifestat, ieri, in fata sediului reprezentantei ONU la Bucuresti. Manifestantii au strigat lozinci anti-israeliene, anti-americane si pro-palestiniene, in semn de protest fata de incidentele din Ierusalim si de "masacrelor comise impotriva civililor din Palestina". Organizatorii manifestatiei de protest, Comunitatea Palestinienilor din Romania, Ambasada Palestinei si Centrul Cultural Ierusalim au depus o scrisoare deschisa la sediul reprezentantei ONU, prin care au solicitat acestor autoritati sa intervina pentru stoparea incidentelor din Ierusalim.Singurul incident inregistrat a fost explozia unei petarde, aruncata de unul dintre copii. Manifestatia s-a incheiat in jurul orei 13.00, cu o ora mai devreme decit era prevazut. Presedintele CPR, dr. Serhan Youssef, a declarat ca scopul actiunii a fost atins: "Am vrut sa facem cunoscut si poporului roman suferinta fratilor nostri palestinieni". El a mai spus ca intentioneaza sa continue aceasta manifestatie saptamina viitoare, cu un mars pe traseul Piata Universitatii- Ambasada SUA- Sediul ONU. Astazi la Moscheea din Cringasi, in jurul pranzului are loc o slujba de pomenire a martirilor palestinieni. NADIA LAZAR Flash Austria tinjeste dupa informaticieni Austria, care duce lipsa de mina de lucru calificata in domeniul tehnologiei informatiei, isi deschide portile pentru informaticienii din tarile care nu sint membre ale Uniunii Europene. Potrivit Institutului austriac de cercetari economice, in acest sector, pina in 2003, va fi nevoie de 13.000 de persoane cu inalta calificare, dintre care 9000 doar in Viena. Pentru a face fata acestei penurii, ministrul economiei a decis de curind sa faciliteze intrarea pe piata informatica a specialistilor proveniti din tarile care nu fac parte din UE. Demersurile administrative au fost accelerate, iar "autorizarea sejurului este facuta nu in doua sau trei luni, ca pina acum, ci in maximum trei saptamini", a anuntat Ministerul Economiei de la Viena.(I.A.) Cei mai mici roboti din lume Oficialii Cartii Recordurilor au consemnat in paginile celebrei publicatii aparitia celor mai mici roboti din lume, botezati "Ricordo" si "Lubie", anunta Reuters. Potrivit aceleiasi surse, microrobotii pot fi admirati in cadrul expozitiei "International Design Forum", desfasurata in centrul de conferinte Suntec City, din Singapore. Creati de concernul japonez "Seiko Epson Corp.", Ricordo si Lubie cintaresc 4,3, respectiv 4,6 grame. Ei sint echipati cu senzori optici care le permit sa se deplaseze catre orice sursa de lumina. Fiecare dintre robotei este alcatuit din 102 piese mecanice, aproape tot atitea cite intra in componenta unui ceas obisnuit. (C.V.) A smuls copilul din pintecele mamei O americanca de 39 de ani a extras un copil aproape de termen din uterul mamei sale si a ingropat cadavrul acesteia, dupa care si-a tras un glont in cap la resedinta sa din localitatea Ravenna, statul american Ohio, cind, in urma investigatiilor, politia a ajuns la ea, relateaza Reuters. Suspecta, Michelle Bica, era anchetata in legatura cu disparitia Theresei Andrews, o tinara de 23 de ani care era in ultima luna de sarcina. Copilul, perfect sanatos, in greutate de 3,250 kilograme, a fost gasit in casa criminalei, iar cadavrul tinerei ucise a fost descoperit intr-o groapa putin adinca, sapata sub podeaua murdara a garajului. Abdomenul tinerei prezenta o incizie adinca in zona prin care se banuieste ca a fost scos copilul, dar legistii nu au putut stabili daca tinara a murit inainte sau dupa ce copilul i-a fost practic smuls din burta.(L.C.) Priveghi pe patru roti Compania belgiana "Van Hool", producatoare de autovehicule speciale pentru transportul in comun, a prezentat recent ultima sa creatie: autobuzul funerar. Noul vehicul este conceput special pentru a putea transporta un cosciug si, in acelasi timp, cel putin 20 de apropiati ai decedatului, care pot sa stea la priveghi, in cazul in care cimitirul se afla mai departe. "Autobuzul funerar" a fost construit pentru firma olandeza "Conexxion-Eurotax" si a costat 12 milioane de franci belgieni (260.000 de dolari). "Van Hool" apreciaza ca daca noul tip de vehicul, care va deveni operational in urmatoarele citeva saptamini, va "prinde" la public, atunci va mai fabrica si altele. (C.V.) "Crocodile Dundee" la 12 ani Un crocodil de cinci metri a atacat un baietel de 12 ani din Australia, care a reusit insa sa scape de la moarte prin propriile forte, muscindu-l pe aligator de bot, indica "Daily Mirror". Baiatul, plecat in vacanta cu tatal sau, inota in ocean, la 20 de metri de tarm, cind a fost atacat: "Masca de scufundat mi-a fost smulsa si imi prinsese capul intre falci. Coltii incepusera sa patrunda in diferite zone ale capului si, pe masura ce ma zbateam sa scap, ma stringea mai tare. Aveam miinile libere si mi-am adus aminte o scena dintr-un film unde un inotator scapa de un rechin infigindu-i cutitul in ochi. Nu aveam un cutit, asa ca mi-am bagat degetele intr-unul din ochii crocodilului". In cele din urma, crocodilul l-a eliberat, dar l-a prins din nou, iar copilul, disperat, l-a muscat pur si simplu de bot, reusind sa scape. Baiatul, cu capul plin de rani si de singe, a fost adus la mal de o barca de pescari si transportat de urgenta la spital. Prinde friul, trece riul Un alt caz in care temutele reptile si-au ratat prada este cel al unui dresor de cai australian scapat din falcile unui crocodil de cinci metri de catre unul dintre "elevii" sai, transmite AFP. Dresorul coborise de pe cal si, tinindu-l de friu, voia sa traverseze un riu, cind a fost atacat de monstrul de cinci metri. Barbatul s-a agatat cu disperarea mortii de friul calului, iar patrupedul, simtind ca stapinul e in pericol, s-a opintit si l-a scos din apa, dupa care l-a tirit citiva metri, pina l-a vazut in singuranta. "Crocodilul m-a ranit la gambe, dar daca armasarul nu sarea din apa, eram mort de mult", a spus australianul. (I.A.) Si-a ucis nevasta care l-a prins iubindu-se cu eunucul Un indian si-a ucis nevasta pentru ca aceasta a descoperit ca are o relatie cu un eunuc, transmite Reuters. El si-a ucis si una dintre fiice, care avea cinci ani. Prem Pal, in virsta de 30 de ani, fugise de acasa, din statul Bihar, si se angajase ca zidar la New Delhi, unde incepuse o relatie amoroasa cu un eunuc. Disperata pentru ca avea de crescut trei fetite, sotia a venit dupa el in capitala, impreuna cu doi dintre copii, pentru a-l implora sa se intoarca acasa. Prem Pal s-a sfatuit cu eunucul, si amindoi au hotarit sa le omoare dindu-le dulciuri otravite. Femeia si fetita de cinci ani au murit la spital, unde au fost duse dupa ce au fost gasite zacind inconstiente, linga o cabina telefonica. Prem Pal a reusit sa fuga, iar politia l-a arestat pe eunuc.(I.A.) 