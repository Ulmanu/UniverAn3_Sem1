 Nocturna bacauana cu romani si moldoveni Stadionul "Nicolae Paduraru" din Bacau va gazdui in premiera un meci al echipei nationale de fotbal a Romaniei. Pe 18 septembrie, de la ora 19.45, "tricolorii" condusi de pe margine de selectionerul Gheorghe Hagi vor disputa o partida amicala in compania reprezentativei similare a Republicii Moldova. Eforturile primarului Dumitru Sechelariu - concretizate in aducerea unor jucatori valorosi, a unui antrenor foarte scump, in construirea celei mai moderne si puternice nocturne din tara si in disputarea unor amicale cu echipe din topul european - par a fi pe placul mai-marilor federatiei. Asa se explica faptul ca acestia au propus un astfel de meci si au primit, asa cum era firesc, un raspuns afirmativ. Confirmarea oficiala din partea forului din Poligrafiei a venit zilele trecute si a produs entuziasm in rindul factorilor locali. "Hagi a venit la Bacau cu ocazia Balcanadiei de juniori, la inceputul lunii iulie, si a ramas impresionat de nocturna si de gazon. L-a intrebat pe Mircea Sandu daca s-ar putea disputa un meci amical intertari aici. Acesta i-a raspuns ca da, si astfel, s-a nascut ideea. Hagi mi-a dezvaluit ca visul sau este acela de a duce echipa nationala prin tara si ca Bacaul i se pare, momentan, o localitate indicata, care asigura conditii din mai multe puncte de vedere", s-a destainuit primarul Sechelariu, care inca nu pare multumit de toate detaliile organizatorice. "La o partida de asemenea factura, conditiile de cazare trebuie sa fie ireprosabile, ceva in genul a cinci stele. Sint putine edificii in tara de nivelul respectiv, insa ne descurcam cu ce avem. Nu ne facem de ris", a adaugat "Seche". Jucatorii celor doua echipe vor fi cazati la Hotel Moldova, care va suferi unele imbunatatiri pina la data meciului, iar oficialii, arbitrii si celelalte persoane din anturajul delegatiilor celor doua tari vor locui la Hemeiusi, acolo unde se afla un complex hotelier apartinindu-i edilului-sef al Bacaului. DANIEL NAZARE In timp ce iubitul ei isi sustine examenul de absolvire in Italia, Venus Williams cocheteaza cu un actor de filme deocheate Lumea tenisului stie ca americanca Venus Williams (21 de ani) are de ceva vreme un prieten italian, in persoana bodyguardului David Tomassoni. Numai ca publicatia "New York Post" il sfatuieste pe "macaronar" sa fie mai atent la iubita sa. Ea a fost zarita la Flushing Meadows, luni seara, la citeva minute dupa ce a eliminat-o pe Sandrine Testud, scor 6-4, 6-0, in compania lui Jamie Foxx, un actor american, cunoscut mai ales prin prestatii in filme deocheate. Cei doi au fost surprinsi gingurind in fata vestiarului lui Venus. Chestionat de reporterul de la "New York Post", Foxx a ingaimat, vadit incurcat: "Este o tipa incredibila, o excelenta jucatoare". Ambele parti sustin ca, in nici un caz, nu e vorba de o poveste de dragoste. Jamie, in virsta de 33 de ani, spune ca s-au intinit, in urma cu citiva ani, la un meci de baschet al celebritatilor si au devenit foarte repede prieteni, iar de-atunci, obisnuiesc sa tina legatura. Foxx a insistat pe ideea ca a venit la US Open pentru ca ii poarta noroc lui Venus. Signor Tomassoni, iubitul oficial al celei mai mari dintre surorile Williams, nu prea a fost vazut prin zona, zilele acestea, si se presupune ca se afla in tara natala unde sustine examenul de absolvire. Serena se tine cu LaVar Totusi, ziaristii de la "New York Post" o sfatuiesc pe Venus sa se gindeasca de doua ori inainte de a se hotari sa aiba o aventura cu Jamie Foxx, un tip care este cunoscut drept un mare afemeiat. Putin mai tirziu dupa intilnirea cu superba jucatoare afro-americana, Foxx a fost vazut tinindu-se de git cu o alta femeie fermecatoare, Alicia Keyes, venita la New York pentru spectacolul decernarii premiilor MTV Video Music, la Metropolitan Opera House. Unde mai pui ca Venus este si mult mai inalta decit Jamie! Intre timp insa, in ciuda controlului sever pe care il exercita Richard Williams asupra fetelor lui, mezina, Serena, nu sta nici ea cu miinile in sin. Cea care a promovat in semifinale la US Open dupa ce a invins-o, marti, pe Lindsay Davenport, scor 6-3, 6-7 (7), 7-5, traieste o frumoasa idila cu una dintre vedetele fotbalului american, LaVar Arrington. MARGARIT BANUTA Rocarul lui Netoiu a fost pus pe butuci In timp ce patronul Gigi Netoiu se plimba prin Ungaria atirnind de FRF, echipa "Comandantului", Rocar Bucuresti, a pierdut ieri, cu scorul de 2-0, partida restanta din etapa a doua a Diviziei B la fotbal. La finalul timpului regulamentar, Electromagnetica, "satelitul" Rapidului, a fost formatia care a avut cistig de cauza. Golurile meciului au fost marcate de Narcis Raducan si de Stanescu (din penalty). Intilnirea a inceput la ora 11.00 si s-a disputat pe stadionul din Complexul "Lia Manoliu", stiut fiind ca terenul din Drumul Gazarului a fost suspendat pentru doi ani. (D.C.) ADI DOBRE si KOPACZ GYULA, martori oculari la Kecskemet Maghiarii au aruncat cu sticle dupa tinerii "tricolori" Reprezentativa de tineret a Romaniei a facut un pas mare catre barajul pentru calificarea la Campionatul European de fotbal de anul viitor, reusind marti sa invinga Ungaria, principala rivala, in meciul disputat pe stadionul "Municipal" din Kecskemet. Maghiarii au inceput foarte bine jocul, dar au irosit trei ocazii mari, dindu-le apoi "tricolorilor" prilejul sa conduca ostilitatile. Fotbalistii nostri au pus stapinire pe mijlocul terenului, dupa care au inceput sa-si creeze si ei oportunitati. Victoria, conturata dupa pauza, a fost pina la final pe deplin justificata de raportul de forte din teren, acolo unde valorile individuale ale oaspetilor s-au impus in fata tenacitatii gazdelor. Hora romaneasca Cel mai fericit membru al delegatiei, la finalul partidei dintre reprezentativele de tineret ale Ungariei si Romaniei, a fost, de departe, antrenorul Ion Moldovan. "Comisarul" implinise, cu numai o zi inaintea jocului, 47 de ani si nu si-a ascuns nici un moment emotiile revenirii la cirma echipei, dupa ce un stupid accident l-a tinut departe de gazon timp de aproape sase luni. Tehnicianul nu a stat nici o pauza pe banca, traind din plin evolutia elevilor sai. "Am intilnit o echipa a Ungariei foarte buna, motivata exemplar, si tocmai de aceea victoria noastra este atit de importanta", a declarat Moldovan dupa joc. "Comisarul" a marturisit ca Giuchici l-a suparat foarte tare atunci cind a ratat o ocazie monumentala, singur cu portarul, in minutul 59. De altfel, antrenorul l-a si schimbat imediat pe fotbalistul timisorean, introducindu-l pe rapidistul Florin Bratu. Acesta din urma a avut o evolutie excelenta, incununata si cu doua goluri superbe. "Trebuie sa ne felicitam pentru inspiratia de care am dat dovada in momentul in care am facut aceasta schimbare", a mai spus Moldovan n Imediat dupa fluierul final, jucatorii romani s-au prabusit pe gazon, dupa care s-au strins intr-o hora a bucuriei. In drum spre vestiare, tinerii "tricolori" au raspuns publicului care i-a huiduit tot meciul si a facut gesturi obscene. In acel moment, spectatorii infierbintati au inceput sa arunce cu recipiente din plastic, unul dintre acestea nimerindu-l in cap pe Claudiu Dragan. Cernat a ratat "faza tuturor televiziunilor" "Echipa Romaniei ne-a surprins prin pregatirea excelenta si prin valorile individuale", a declarat Imre Gellei, selectionerul unic al reprezentativelor maghiare. "Noi am inceput foarte bine jocul, dar am ratat nepermis, dupa care totul s-a decis la mijlocul terenului. Mi-a placut foarte mult numarul zece (n.r. - Cernat), despre care sint convins ca, in scurt timp, va auzi toata Europa" n Florin Cernat, capitanul nationalei de tineret, a fost din nou printre cei mai buni jucatori de pe teren. Dincolo de altruismul sau, fotbalistul de la Dinamo Kiev n-a uitat sa-si faca si "numerele" personale. In minutele de prelungire ale partidei, inaintea ultimului gol inscris de Bratu, "decarul" a luat pe cont propriu o actiune la centrul terenului, a driblat doi adversari, a ridiculizat un fundas venit sa-l deposedeze in ultimul moment, a "culcat" si portarul, dar, din pacate, a sutat peste poarta. "Daca marca, asta nu era faza zilei la CNN, ci faza tuturor televiziunilor din lume", a fost de parere "Comisarul" n "Ne trebuie mai mult decit un miracol pentru a ne mai califica", titra ieri cotidianul "Nemzeti Sport". Jurnalistii maghiari recunosc ca echipa lor a pierdut o mare sansa, dar in acelasi timp sint de acord ca oaspetii au fost net superiori. Ungurii au fost incintati de prestatia portarului Emilian Dolha si de lectia de contraatac predata de echipa Romaniei n In drum spre autocar, jucatorii lui Ion Moldovan nu-si ascundeau bucuria succesului in fata echipei maghiare. "Ce facem, ne ducem miine la cumparaturi?", a intrebat unul dintre "tricolori". "Din seara asta plec prin magazine", a venit raspunsul lui Bogdan Patrascu, mijlocasul de la Litex Loveci. Unguroaica Gyöngyi are o slabiciune pentru Chivu Nationala de fotbal a Romaniei urma, potrivit jurnalistilor de la "Nemzeti Sport", sa efectueze marti la prinz o plimbare pe insula Margit, de pe Dunare, situata foarte aproape de hotelul in care au locuit "tricolorii". Aceasta actiune a fost insa contramandata deoarece, spun ziaristii maghiari, Gica Popescu, capitanul nationalei, si cumnatul sau, Gica Hagi, n-au avut chef, invocind caldura de afara (n.r. - 29 de grade) n Cotidianul "Nemzeti Sport" a publicat ieri o lista cu opt nume de antrenori maghiari care pot fi votati de cititori, pentru a deveni selectioneri. Publicatia a pus la dispozitie o "linie fierbinte" pentru fiecare dintre candidati, inclusiv una la care pot fi propuse si alte nume, inclusiv de antrenori straini. Ungurii pot alege de pe lista nume mari, cum ar fi Lajos Detari, Tibor Nyilasi, Meszöly Kalman, György Mezey n Ziaristii maghiari considera ca "tricolorii" s-au simtit bine pe parcursul sejurului la Budapesta si datorita insotitoarei Gyöngyi Gall, cea mai valoroasa femeie-arbitru din Ungaria. Aceasta, potrivit jurnalistilor, a manifestat o oarecare slabiciune fata de Cristian Chivu. Mentionam ca rezultatul partidei de seniori Ungaria-Romania nu ne-a parvenit pina la inchiderea editiei. Manifestatia antiromaneasca, topita de citiva stropi In urma cu o saptamina, "Evenimentul zilei" prelua o informatie aparuta in cotidianul budapestan "Magyar Hirlap", potrivit careia, in ziua meciului de fotbal dintre primele reprezentative ale Ungariei si Romaniei, va avea o loc o ampla manifestatie de protest fata de tratatul de la Trianon si de politica romaneasca in ce priveste minoritatile. Pe 4 septembrie, in fiecare an, ungurii comemoreaza evenimentul in urma caruia, cred ei, "Ungaria Mare" a fost destramata. Marti dupa-amiaza, la Nyugati Palyautvar (Gara de Vest), aproximativ 200 de unguri au incercat sa incropeasca o demonstratie, dar au fost repede risipiti de ploaia care a cazut pe neasteptate asupra Budapestei. Vio Moldovan: "La Grasshoppers am fost cum era Batistuta la Fiorentina!" Fotbalistul Viorel Moldovan, internationalul roman de la echipa franceza Nantes Atlantique, se pregateste in aceste zile separat de restul coechipierilor, sperind ca marti va fi pe teren la meciul pe care "canarii" il vor sustine in Grupele Ligii Campionilor, in compania formatiei PSV Eindhoven. "Marti dimineata am facut un control cu rezonanta magnetica la piciorul drept. Din fericire, muschii inghinali sint pe cale sa se refaca. Azi (n.r. - ieri) m-am pregatit cu preparatorul fizic. Simbata, in partida de campionat cu Sedan, nu voi juca, insa marti sper sa intru pe teren. Nu de alta, dar trebuie sa cistigam, pentru ca avem o grupa teribila, cu Eindhoven, Lazio si Galatasaray", a spus "Moldo-but". Despre cariera sa internationala, Moldovan a spus: "Nu-mi fac griji. Sint un jucator important pentru prima reprezentativa, asa ca nu ma tem ca n-o sa mai joc, chiar daca Marius Niculae e un contracandidat serios. El e viitorul". "Am statuie la Zürich!" Referindu-se la meciul pe care Dinamo il va sustine in compania echipei Grasshoppers Zürich, una dintre fostele echipe ale "virfului" ardelean, acesta a marturisit cu zimbetul pe buze: "Cum a fost Batistuta la Fiorentina, asa am fost eu la Grasshoppers! Dinamo sa se duca la Zürich sa vada statuia lui Moldovan. Am marcat o caruta de goluri pentru aceasta echipa". Bistriteanul le da o mina de ajutor si rapidistilor, care vor intilni PSG in turul intii al Cupei UEFA: "Am trimis zilele trecute casete video cu inregistrarile a trei meciuri: Brescia-PSG, Monaco-PSG si PSG-Rennes. Imi face placere daca pot sa ajut". In afara fotbalului, Moldovan traieste impreuna cu fiul sau, Luca, emotiile inceputului de an scolar, pustiul urmind sa intre in clasa intii. DANIEL CONTESCU Sahtior Donetk se bazeaza pe romani si pe nigerieni Daniel Florea: "Cel mai bine ma inteleg cu negrii!" Daniel Florea, fundasul stinga al echipei ucrainene de fotbal Sahtior Donetk, are o simpatie deosebita fata de colegii sai de culoare, cu care isi petrece timpul liber. "Cu Aliuta si cu cei trei nigerieni din echipa, Julius, Hassan si Aizi, ma am cel mai bine. Sint simpatici "tiganii"! Unul dintre ei, Hassan, e de religie musulmana. Cu totii joaca titulari, asa ca se poate spune ca facem legea aici. Ma inteleg in engleza cu ei. Iesim la cinema, la cazino sau la bowling, trece altfel timpul. Nu discutam prea mult despre Romania, dar baietii stiu destule despre nationala noastra de fotbal, mai ales despre Hagi. In Donetk nu prea ai timp sa te plictisesti. Dintre orasele romanesti, se aseamana cel mai mult cu Timisoara", ni s-a confesat ieri "Nasosul". ""Castravetii" sint greu de batut" Despre antrenamentele de la Sahtior Donetk, Florea spune ca sint mai dure decit in Romania. "Avem cite doua antrenamente cu mingea in fiecare zi. Din astea facea si Mister (n.r. - Cornel Dinu), dar pe distante mult mai scurte. Se face un patrat de 20 pe 20, cu doi oameni in mijloc si se alearga de dai in boala. Fugim ca la raliuri", a mai afirmat "Florica", care intentioneaza sa-si schimbe automobilul Nubira, oferit de conducerea clubului, cu unul mai performant. In turul intii al Cupei UEFA, Sahtior Donetk va infrunta echipa bulgara TSKA Sofia: ""Castravetii" sint greu de batut, insa sper sa trecem de ei", a incheiat fundasul blond. DANIEL CONTESCU Adi Dobre si Kopacz Gyula au salutat aseara prima noastra victorie la Budapesta Te-ai desteptat, romane! Hop, hop, ciganyok! Infringerea in fata Georgiei, care a indepartat definitiv Ungaria de o posibila calificare la barajul pentru un loc la Mondialele de anul viitor, a facut ca la partida de pe Nepstadion sa fie prezenta foarte putina lume. Dupa victoria de aseara a "tricolorilor", ei nu mai pot rata barajul nici daca vor pierde ultimul lor meci din Grupa 8, cel cu Georgia, de la Bucuresti. Aproximativ 7.000 de spectatori au asistat la jocul dintre cele doua reprezentative, infruntind ploaia care a cazut necontenit la Budapesta incepind cu orele prinzului, dar si frigul patrunzator. Cum era de asteptat, la cele doua peluze ale superbei arene maghiare s-au strins in doua grupuri separate ultrasii gruparilor rivale Ferencvaros si Ujpest. Acestia si-au facut "incalzirea" cu citeva ore bune inaintea partidei, la restaurantele si terasele din jurul stadionului. In mare voga a fost berea Arany Aszok, sponsorul oficial al nationalei maghiare. Pe cutiile de bere poza zimbitor portarul Kiraly Gabor. Infierbintati de alcool, in grupuri mici, dar compacte, suporterii gazdelor au facut o adevarata demonstratie de forta pe strazile din jurul stadionului, unii dintre ei purtind bannere cu inscriptii nationaliste. Pe toata durata partidei, acestia au scandat bine cunoscutele refrene "Hop, hop, ciganyok" si "Ria, ria, Hungaria". In minutul 9 al jocului, in acelasi sector din care, cu trei ani in urma, s-a incercat escaladarea gardului care despartea publicul maghiar de galeria romana a izbucnit un scandal. Ultrasii au furat un steag romanesc, gestul temerarului suporter maghiar fiind salutat cu isterie in sectorul respectiv. La un moment dat, a avut loc o altercatie la care au participat si fortele de ordine, care au recurs la gaze lacrimogene si bastoane de cauciuc. Pentru a nu se crea haos, organizatorii au interzis accesul la etajul superior al tribunei a II-a. Spre deosebire de meciul de acum trei ani, suporterii maghiari au scandat o multime de sloganuri nationaliste, cum ar fi "Jos cu Trianonul". Din Odorheiul Secuiesc au venit mai multi romani de nationalitate maghiara, care s-au amestecat in galeria gazdelor. Alergie la rosu, galben si albastru In tribunele de la Nepstadion au luat loc si citeva sute de suporteri romani veniti din toata tara cu autocare, cu trenul sau cu masinile personale. Acestia s-au plins ca pe strazile din jurul stadionului fortele de ordine lipseau cu desavirsire. Spre finalul primei reprize, cind in sectorul romanesc s-a desfasurat un imens drapel tricolor, suporterii maghiari au luat foc. Ca de obicei, la "Desteapta-te, romane", suporterii maghiari au huiduit si s-au intors cu spatele. Fuzi Akos, licentiat in drept Mijlocasul de la MTK Budapesta, Fuzi Akos, a aparut pe foaia de arbitraj ca fiind "Doctor Fuzi Akos". Fotbalistul maghiar, in virsta de 24 de ani, a absolvit Facultatea de Drept, pe care putini sportivi sint in stare sa o termine. Ca o recunoastere a acestui merit, jucatorul a primit oficial titlul de doctor. O situatie similara se intilneste si la nationala de polo a Ungariei, unde sint nu mai putin de trei "doctori" In momentul in care Marius Niculae inscria cel de-al doilea gol al nationalei noastre, un ziarist maghiar cu parul alb a pus pixul pe masa si a spus "Viszont latasra!" ("La revedere!"). Unguroaica Gyöngyi are o slabiciune pentru Chivu Nationala de fotbal a Romaniei urma, potrivit jurnalistilor de la "Nemzeti Sport", sa efectueze marti la prinz o plimbare pe insula Margit, de pe Dunare, situata foarte aproape de hotelul in care au locuit "tricolorii". Aceasta actiune a fost insa contramandata deoarece, spun ziaristii maghiari, Gica Popescu, capitanul nationalei, si cumnatul sau, Gica Hagi, n-au avut chef, invocind caldura de afara (n.r. - 29 de grade) Ziaristii maghiari considera ca "tricolorii" s-au simtit bine pe parcursul sejurului la Budapesta si datorita insotitoarei Gyöngyi Gall, cea mai valoroasa femeie-arbitru din Ungaria. Aceasta, potrivit jurnalistilor, a manifestat o oarecare slabiciune fata de Cristian Chivu In urma cu o saptamina, "Evenimentul zilei" prelua o informatie aparuta in cotidianul budapestan "Magyar Hirlap", potrivit careia, in ziua meciului de fotbal dintre primele reprezentative ale Ungariei si Romaniei, va avea o loc o ampla manifestatie de protest fata de tratatul de la Trianon si de politica romaneasca in ce priveste minoritatile. Pe 4 septembrie, in fiecare an, ungurii comemoreaza evenimentul in urma caruia, cred ei, "Ungaria Mare" a fost destramata. Marti dupa-amiaza, la Nyugati Palyautvar (Gara de Vest), aproximativ 200 de unguri au incercat sa incropeasca o demonstratie, dar au fost repede risipiti de ploaia care a cazut pe neasteptate asupra Budapestei. "Tricolorii" trebuie sa escaladeze barajul sloven Egalul consemnat ieri la Belgrad, intre Iugoslavia si Slovenia, pretendentele la locul secund in Grupa 1 a preliminariilor, a clarificat apele si in privinta identitatii adversarului de la baraj. Aproape sigur, "tricolorii" vor da piept pe 10 si 14 noiembrie cu Slovenia. Reprezentativa pregatita de cunoscutul Katanec a rezolvat, practic, problema deoarece in urma acestui meci a ramas pe locul doi, cu un punct avans fata de sirbi, iar in ultima etapa va primi la Ljubljana vizita "pescarilor" din Feroe. S-a implinit, astfel, dorinta exprimata unanim de "tricolori" inaintea meciurilor de aseara, de a juca la baraj cu Slovenia, echipa socotita mai accesibila decit Iugoslavia. Este posibil insa ca lucrurile sa nu stea asa cum cred Hagi si elevii sai, pentru ca slovenii au ramas neinvinsi in aceasta campanie de calificare, reusind chiar sa obtina cite patru puncte din sase posibile in "dublele" cu Rusia si Elvetia, precum si doua egaluri cu temuta Iugoslavie. Dupa 70 de ani Cumva miraculos, in timp ce ungurii plouati de pe "Nepstadion" huiduiau si intorsesera spatele, Adi Ilie si Marius Niculae au izbutit sa auda, aseara, primul vers din imnul national al Romaniei. O rafala de vint a suflat stihul "din somnul cel de moarte", asa ca baietii au ramas doar cu "Desteapta-te, romane", drept pentru care au actionat in consecinta, marcind golurile similare primei victorii "tricolore" la Budapesta, dupa 70 de ani de asteptare. Istoricul meci - cum altfel ar putea fi caracterizat un succes jinduit de romani din perioada interbelica? - s-a scris simplu. In minutul 11, la 22 de metri de poarta lui Kiraly ("rege", pe ungureste), Adi Ilie a inaltat un zmeu care s-a prabusit apoi ca un bolovan in plasa maghiara. Peste 16 minute, a urmat un alt numar de magie purtind marca Ilie, apoi o cursa superba a lui Nicu, si poarta maghiara a fost scuturata din nou. Restul l-a sintetizat "Baciul" dupa meci. Stergindu-si zimbetul latit de diferenta valorica dintre cele doua combatante de aseara, Gica Popescu a redevenit serios si a spus repede, rostogolind olteneste cuvintele: "Este prima victorie a lui Gica. Am jucat pentru calificare si pentru orgoliul de a fi prima echipa romaneasca invingatoare la Budapesta". A fost o victorie care innobileaza debutul oficial la nationala al selectionerului Hagi. Triumful de aseara trebuie sa rimeze insa cu rezultatul pe care il vom obtine la baraj, in compania Sloveniei. HORIA GHIBUTIU UNGARIA - ROMANIA 0 - 2 Au marcat: AD. ILIE (min. 11), M. NICULAE (min. 27) Nepstadion - Budapesta; Spectatori: 4.000 UNGARIA: Kiraly 5 - G. Korsos 4,5 (min. 46 Kabat 5), Juhar 6, Sebok 5,5, Matyus 5 - Dardai 5, Lendvai 5 (min. 63 Gyori 5), Lisztes 5, A. Korsos 5 (min. 55 Fuzi 5) - Horvath 5 Tököli 5. Antrenor: Imre Gellei ROMANIA: Lobont 6 - Filipescu 6 (min. 73 Kirita 6), Gica Popescu 7, Chivu 6,5- Contra 6, Sabau 7, Radoi 6,5, Dorinel Munteanu 7, Mutu 6 - M. Niculae 7 (min. 80 I. Ganea), Ad. Ilie 7,5 (min. 74 L. Rosu 6). Antrenor: Gheorghe Hagi Arbitri: Hugh Dallas 7,5- Wilson Irwine 7,5, James Dunne 7,5 (toti din Scotia) [19][pl.dll?rid=expresro] 