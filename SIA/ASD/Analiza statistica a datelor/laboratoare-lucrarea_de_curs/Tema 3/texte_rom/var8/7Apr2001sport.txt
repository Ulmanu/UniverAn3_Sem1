 Lucescu: "Performanta Galatei e cea mai mare minune din cariera mea" Mircea Lucescu, antrenorul roman al echipei de fotbal Galatasaray Istanbul, a marturisit, intr-un interviu publicat joi de cotidianul italian "Gazzetta dello Sport", ca nu si-a mai primit salariul de noua luni. Tehnicianul roman a realizat performante - nemaiatinse vreodata de echipele turcesti - in conditii foarte vitrege, luptind nu numai pe teren, cu adversari celebri, dar si impotriva ostilitatii cu care e privit de suporteri si unii dintre jucatori, nostalgici ai "epocii Fatih Terim". Lucescu a spus ca, in semn de protest pentru neplata salariilor, jucatorii vin cu intirziere la antrenamente. "Pentru ca situatia sa nu devina si mai grava, am renuntat pina si la salariu", a mentionat antrenorul care marti a obtinut o noua victorie de prestigiu, 3-2 cu Real Madrid, in prima mansa a sferturilor de finala din Liga Campionilor. "Il Luce" a adaugat ca performanta obtinuta cu Galata este "cea mai mare minune din cariera mea". "Ca antrenor in Italia, in primii ani, eram vazut ca un sarman roman si nu mi se solicitau nici macar interviuri. Faptul ca am preluat echipa Galatasaray de la Fatih Terim a facut acceptarea mea acolo mult mai dificila. Suporterii si ziaristii au inceput sa aiba incredere in mine abia dupa ce echipa s-a calificat in turul al doilea din Liga Campionilor. Apoi au inceput sa ma numeasca "ultimul sultan", acum imi spun "Luci". Apelativul de acum imi place mai mult". Conflict cu Hagi si Jardel Mircea Lucescu a facut ziarului italian si o dezvaluire foarte interesanta, privind culisele meciului cu Real Madrid. "Inaintea partidei, am avut un diferend cu Hagi si Jardel. In final i-am convins, iar ei au jucat asa cum am vrut eu. Ce bine ar fi fost daca arbitrul returului de la Madrid ar fi fost tot Collina! Este foarte greu ca un arbitru sa fie obiectiv pe un stadion ca Santiago Bernabeu". Publicatia turca "Fotomac" a mentionat ieri ca jucatorilor le-a fost platit joi o parte din restantele salariale, in valoare de 800.000 de dolari. MATEI UDREA Cu romanul in rol de primadona, Alaves are in buzunar biletele pentru finala Cupei UEFA Contra: "Puteam sa fac hat-trick" Oraselul basc Vitoria este la picioarele lui Contra. Seria golurilor reusite in ultimul timp de jucatorul roman pare fara sfirsit. Miercuri seara, in cel mai important meci din istoria echipei spaniole de fotbal Deportivo Alaves, "Gurita" a reusit sa marcheze de doua ori, in minutele 19 si 30, de fiecare data din penalty. Alaves s-a impus, pe propriul teren, cu scorul de 5-1 (3-0) in fata nemtilor de la FC Kaiserslautern, la capatul unui meci dominat autoritar de formatia spaniola. Cosmin Contra a primit un cartonas galben in minutele de prelungire ale intilnirii si nu va juca in mansa-retur a semifinalelor din Cupa UEFA. Andreas Brehme, fostul mare jucator german, in prezent tehnicianul nemtilor, a afirmat ca "mai multi jucatori de la Alaves au facut o partida extraordinara, insa dintre ei s-a detasat Contra, fotbalist care a facut un meci memorabil. Ar fi un miracol daca ne-am califica in finala". De remarcat faptul ca arbitrul intilnirii, norvegianul Rune Pedersen, a dictat patru lovituri de la 11 metri, record pentru aceasta faza a Cupei UEFA. "Sper ca Dinamo sa ia titlul" "Evenimentul zilei" l-a sunat ieri dimineata pe Cosmin Contra, care a acceptat, amabil, sa ofere un scurt interviu. Chiar daca l-am trezit din somn, "Gurita" s-a bucurat cind a auzit graiul Felicitari pentru victorie. Multumesc mult, insa este meritul intregii echipe. Am invins o formatie puternica, desi la inceput ne-a fost un pic Cum a fost partida? Foarte grea, insa rezultatul este excelent. Nu visam, la inceputul sezonului, ca vom ajunge atit de departe. Am crezut in noi, am jucat din ce in ce mai bine, iar aceasta performanta nu mai surprinde acum Doua goluri intr-o partida pentru un fundas... E prima oara cind inscriu doua goluri. Iar daca antrenorul ma lasa sa bat si al treilea penalty, faceam un hat-trick. El a decis ca e bine sa bata uruguayanul Ivan Alonso. Ma simteam in stare sa marchez al Presa iberica avanseaza ideea ca ai primit special al doilea avertisment, ca sa nu ratezi finala. E adevarat? Da. Insa nu mi-a spus nimeni. Am luat hotarirea de unul singur si cred Dedici cuiva reusitele? Sotiei mele si parintilor. Fostilor colegi de la Dinamo le transmiti un mesaj? Sa joace bine. Am auzit ca in ultimul timp au un parcurs foarte bun si sper sa cistige titlul, desi este foarte greu. "Cel mai bun numar doi din Primera Division" Presa spaniola de ieri lauda prestatia jucatorilor de la Alaves. "De culoare roz", titreaza "As", aluzie la tricourile celor din Vitoria. In comentariul dedicat meciului se noteaza ca "EuroAlaves a reusit sa distruga un rival puternic din fotbalul german. De asemenea, a avut parte de un recital al arbitrului norvegian Rune Pedersen, caruia ii putem spune "Pink" Pedersen pentru ca primul penalty a fost inventat. Romanul Contra a transformat doua lovituri de pedeapsa acordate de "amicul nostru"". Cotidianul madrilen l-a desemnat omul meciului, considerind ca "este cel mai bun "numar doi" din Primera Division si a facut un meci senzational. Primirea cartonasului galben nu este intimplatoare. Romanul va sta in retur, special pentru a juca in finala de la Dortmund". "Alaves, cu un picior in ultimul act", scrie "Marca", in timp ce "El Mundo Deportivo" are un titlu sugestiv: "5-1: Alaves i-a umilit pe cei de la Kaiserslautern". Jose Manuel Esnal "Mane", tehnicianul celor de la Deportivo Alaves, nu se considera calificat in finala, in ciuda rezultatului inregistrat la finalul meciului pe tabela de marcaj a stadionului "Mendizorroza" din Vitoria. "Stiu ca echipele germane au reusit sa remonteze de la diferente mari. Trebuie sa ne respectam rivalul, inainte de a sarbatori", a opinat tehnicianul mustacios. "Cormoranii" s-au dat cu Barca FC Barcelona si FC Liverpool, doua din formatiile cu carti de vizite impresionante in fotbalul european, n-au oferit spectacolul asteptat in confruntarea de pe stadionul "Camp Nou". Meciul s-a incheiat cu un rezultat "alb", care i-a nemultumit pe cei 90.000 de spectatori prezenti pe uriasa arena din capitala Catalunyei. Barca a dominat partida, insa "cormoranii" s-au aparat foarte bine si detin prima sansa de calificare pentru finala de la Dortmund, programata pe 16 mai. DANIEL NAZARE Gazarii se roaga pentru alungarea necuratului Dupa startul dezastruos din acest inceput de sezon, patru infringeri din tot atitea partide oficiale, fotbalistii echipei Petrolul Ploiesti cauta o explicatie. Gazarii sint convinsi ca necuratul si-a bagat coada si le-a alungat norocul de care s-au bucurat in toamna. Ieri dimineata, autocarul care transporta lotul Petrolului a plecat la Medias, unde prahovenii vor da piept, azi, cu Gaz Metan. Ei au ales, din cauza interdictiei aplicate masinilor de mare tonaj de a traversa podul de la intrarea in Predeal, un traseu mai putin obisnuit, pe Valea Oltului. In aceasta dimineata, elevii lui Victor Rosca au hotarit sa mearga la biserica pentru a se ruga si pentru a marturisi in fata lui Dumnezeu pacatele din ultima vreme. "Chiar ca ne-a parasit bunul Dumnezeu de ceva timp, pina la urma isi va intoarce fata catre noi, doar nu sintem cei mai pacatosi din lumea asta", era de parere Orlando, revenit dupa o operatie de menisc. Tinarul atacant al Petrolului a marturisit ca-si va duce tricoul de joc la sfintit, in aceasta dimineata, mai ales ca urmeaza sa apara ca titular in prima garnitura a "lupilor galbeni". Vasile Voinea si Florin Pirvu, accidentati, nu au facut deplasarea, dar sint alaturi de coechipieri. "Ma duc acasa, la Plopu", a spus Pirvu. "Acolo e o bisericuta mica si ma voi ruga toata dimineata pentru a indeparta necuratul de la echipa". Capitanul Petrolului, care a suferit o ruptura fibrilara la coapsa dreapta, in partida cu Rocar, doreste sa evolueze miercuri, in meciul-retur contind pentru semifinalele Cupei Romaniei, cu orice risc. "Chiar daca medicii mi-au dat o luna de pauza, vreau sa joc, sa batem Rocarul si sa jucam finala la Bucuresti". ADI DOBRE Ceahlaul are in lot un adevarat latin-lover Brazilianul Teixeira: "Sint mort dupa femei!" Florin Marin, antrenorul echipei de fotbal Ceahlaul Piatra-Neamt, l-ar putea titulariza miine, in meciul cu Universitatea Craiova, pe atacantul brazilian Rodrigo Pereira Teixeira. In virsta de 22 de ani, inalt de 1,87 metri si cintarind 81 de kilograme, sud-americanul a venit sa faca furori nu doar pe terenul de joc, ci si printre moldovence. De asemenea, primul stranier din istoria Ceahlaului, cel mai vechi club din Divizia A, viseaza sa ajunga in nationala Braziliei. Inaintea debutului in Divizia A, Teixeira a acceptat sa ofere pentru "Evenimentul zilei" un scurt interviu. "Zapada nu-i buna la gust" Cind ai inceput sa joci fotbal? In mod profesionist, la virsta de 15 ani. Mai intii am fost legitimat la clubul Vasco da Gama. Nu stiu exact cind am pus prima oara piciorul pe minge, dar am facut-o din proprie initiativa. Ce-ti doresti sa realizezi cu Ceahlaul? Vreau sa prind prima echipa. Gindul meu este sa ajut Ceahlaul sa ramina in Divizia A. Imi doresc sa obtin cit mai multe victorii, care, automat, vor influenta si cota mea. Daca, in plus, voi inscrie si multe goluri, cu atit mai bine. Cum te intelegi cu noii tai colegi? Nu vorbesc prea mult cu ei. Ei imi sugereaza despre ce este vorba, iar eu ii inteleg foarte bine. Ce impresie ti-a facut presedintele Gheorghe Stefan? Nu am vorbit pina acum cu dinsul, deci nu-l cunosc prea bine. Daca am ceva de comunicat, iau legatura cu impresarul meu, Gabi Florea, si el transmite mai departe. Care a fost primul cuvint pe care l-ai invatat in romaneste? Multumesc! Ce nu-ti place la Piatra-Neamt? Frigul! E prea mult frig. Ai vazut cum arata zapada? Da! Si e foarte rece. Am facut "cunostinta" cu ea chiar la primele antrenamente efectuate aici. Nu-i buna la gust! Ai vreo porecla? In Brazilia ma strigau "Rodrigao", iar aici lumea imi zice "Hodrighes". Ti-ai facut vreo prietena la Piatra-Neamt? Nu, unul dintre motive fiind acela ca nu am prea mult timp la dispozitie. Am o prietena in Brazilia, o cheama Jeane si are 21 de ani. Iti place mincarea romaneasca? Nu-i la fel de buna ca-n Brazilia, dar merge. "Braziliencele sint mai frumoase" Dar fetele din Moldova ce impresie ti-au facut? Ohooooooo!! "Gagiga rumena, frumos!!! Giogioca, giogioca!", dar parca mai frumoase sint braziliencele pentru ca stiu portugheza. Deocamdata, nu am cunoscut mai indeaproape vreo romanca, asa incit nu stiu de ce sint in stare cu adevarat. Daca se va intimpla sa ma indragostesc de vreuna, n-o sa fie nici un regret, din contra. La nevoie, pot sa si ramin aici. Toata lumea asteapta sa te vada la joc... Imi dau seama ca spectatorii vor sa vada ce-mi poate pielea. Sper sa dovedesc ca merit sa joc la Ceahlaul. Prima ocazie o constituie partida de la Craiova. Ce stiai despre fotbalul romanesc inainte sa vii aici? Aproape nimic. Doar din reportajele televizate de la Campionatul Mondial din America nu poti sa-ti faci o impresie completa. Imi place mult Hagi. Nu stie ce sint meciurile trucate In campionatul brazilian sint meciuri trucate? Ce-s alea? Meciurile in care rezultatul se stie dinainte. In Brazilia? Sa cumperi rezultatul? Niciodata! Nici nu am auzit sa se fi intimplat vreodata asa ceva. Sintem profesionisti. Dar de ce ma intrebati, aici se intimpla asa ceva? Ce viciu ai? Fotbalul! Nu fumez, iar de baut nu beau decit foarte putina bere, vara, cind e cald. Nici pe droguri n-am pus gura. Nu mai esti fotbalist daca bagi toate astea in tine. Aici vad ca toata lumea fumeaza. Fotbalul e viata mea. Ce pasiuni mai ai? Femei, femei si iar femei. Sint mort dupa ele. Atentie, insa, ma indragostesc foarte greu. Imi mai plac masinile 4X4, chiar daca nu am permis de conducere. Ai profesor de limba romana? Nu inca. Dar, avind in vedere ca sint singurul din oras care vorbeste portugheza, ma vad nevoit sa invat romaneste. Pentru inceput, exersez vorbind cu prietenii si colegii. Ti-e frica de fundasii romani? Nu ma tem de nimeni. Lor ar trebui sa le fie frica de mine. Imi doresc ca tribunele de aici sa faca, la meciurile de acasa ale Ceahlaului, ca in Brazilia, adica "Ole"-uri. Poate prind si eu nationala, care, in acest moment, este doar un vis frumos. MIRCEA FURDU Kovacs se trateaza cu lapte de lauza Gabriel Stan, antrenorul echipei FC Brasov, a parasit spitalul in urma cu doua zile, dupa ce acum o saptamina suferise o criza diabetica. Etapa trecuta, pe banca tehnica a "stegarilor" s-a aflat in rol de "principal" Adrian Hirlab, dar azi, impotriva Rapidului, "Gabelo" va fi din nou alaturi de elevii sai. Tehnicianul a inceput deja un tratament cu insulina. Brasovenii vin in Capitala cu o multime de probleme medicale. Gabi Stan are necazuri cu Arcanu, Vasc, Bodea si Buga. Primul a receptionat, in urma cu doua zile, in timpul unui antrenament, o minge in plina figura, fiindu-i afectata vederea la ochiul drept. Nici conducerea administrativa nu a fost ferita de necazuri. "Vicele" clubului, Iosif Kovacs, s-a ales, zilele trecute, cu o conjunctivita. Dupa ce a epuizat toate tratamentele posibile, Kovacs a recurs la o metoda mai putin obisnuita. La sugestia ofiterului de presa Ilie Viju, vicepresedintele de la FC Brasov a apelat la bunavointa unei tinere mamici, care i-a donat acestuia putin lapte pentru tratarea conjunctivitei. Kovacs a fost ieri prezent la prima sedinta de tratament, la finalul careia sustinea ca se simte deja mai bine. ADI DOBRE Flash Al 20-lea trasor Gheorghe Hagi, cel mai bun fotbalist roman al tuturor timpurilor, si-a sarbatorit cea de-a 75-a selectie la echipa nationala printr-un gol de exceptie - un sut de la 20 de metri, sub bara transversala -, in partida Cipru - Romania, meci disputat pe 29 noiembrie 1992. Microbistii pot revedea astazi aceasta reusita, pe canalul Romania 1, in cadrul "Jurnalului" de la ora 20.00. A fost cel de-al 20-lea gol marcat de machedon pentru echipa nationala. Miine, in cadrul emisiunii "Numaratoarea inversa", dedicata carierei lui Hagi sub "tricolor", va fi prezentat un nou gol realizat de capitan, la Cardiff, in partida decisiva pentru calificarea la Campionatul Mondial SUA 1994. Hagi l-a invins din nou pe portarul galez Southall, a treia oara, printr-un sut de la peste 25 de metri. Atunci, pe 17 noiembrie 1993, "tricolorii" au obtinut "biletele" pentru competitia americana, acolo unde au inregistrat cele mai bune rezultate din istorie. Dinu: "Ilie Dumitrescu are figura de luptator asiro-babilonian" Cornel Dinu, antrenorul echipei de fotbal Dinamo Bucuresti, a raspuns atacurilor declansate de Ilie Dumitrescu, tehnicianul galatenilor. Acesta din urma a afirmat ca, "daca as avea un pistol, pe dinamovisti i-as impusca primii". "E o afirmatie socanta", a explicat "Mister". "Ilie a jucat la Steaua si duelurile dintre noi au existat intotdeauna. El are o figura de luptator asiro-babilonian si nu stii niciodata cind arunca sulita", a afirmat Procuroru', cu ironia sa proverbiala. Dinu a avut ceva de impartit si cu cei de la Liga: "Declinul se hraneste din declin. Traim aceasta stare nu numai in fotbal, ci si in societate. Cei care au luat hotarirea decalarii campionatului n-au fost jucatorii. Sint cei care au nevoie sa le tihneasca micii si berea la iarba verde". Dinamo nu va putea conta, in meciul de la Galati, pe Marius Niculae, suspendat. Dinu a adaugat ca "galatenii ne-au pus intotdeauna probleme si sint sigur ca o vor face si duminica. Va fi un spectacol de calitate". ( D.N. ) [17][pl.dll?rid=expresro] 