 Peste 40 de ofiteri de politie si-au cumparat, la preturi derizorii, pusti si pistoale din magazia de corpuri delicte Arsenal personal din arme confiscate Dupa cazul drogurilor disparute in tranzit sau din camera de corpuri delicte, un alt scandal se profileaza la orizont, cel al armelor vindute direct din camera de corpuri delicte a IGP. Este vorba despre arme confiscate de la cei care le detineau ilegal si vindute apoi direct din depozitele IGP, prin Asociatia Generala a Vinatorilor si Pescarilor Sportivi, singura institutie abilitata sa vinda arme in perioada 1990-1996. "Evenimentul zilei" a intrat in posesia unei liste cuprinzind 59 de persoane beneficiare ale unui numar de 110 arme, achizitionate la preturi derizorii. Alte 5 facturi cuprind vinzari de cartuse la preturi modice. 49 dintre persoanele de pe lista sint fosti sau actuali angajati ai Ministerului de Interne. Multi dintre ei au intrat in posesia unor arme de mare valoare platind in schimb sume ridicole, pe care si le-ar permite orice muritor de rind. Lista este incompleta, atit ca numar de beneficiari, cit si ca valoare a armelor achizitionate. In perioada 1990-1996 si ulterior, din camerele de corpuri delicte ale IGP si Politiei Capitalei s-au vindut arme mult mai valoroase, iar "norocosii" care le-au cumparat sint civili sau militari deveniti celebri dupa 1990. La 1 martie 2000, prin restructurarea si reorganizarea IGP se desfiinta Directia de Arme, Munitii, Substante Chimice si Precursori, atributiile acesteia fiind impartite mai multor servicii ale Politiei de Ordine Publica. Anterior, o verificare a Corpului de Control din IGP la gestiunea de arme si munitii stirnise un adevarat uragan in rindul personalului din politie. A iesit la iveala o lista cu persoane importante din MI care au cumparat, la preturi minime, arme din camera de corpuri delicte a IGP. La mai bine de jumatate din cele 105 facturi aflate pe lista, controlul constata, cu stupoare, ca "nu se cunosc armele cumparate cu aceste facturi" si, in unele cazuri, ca ar putea fi vorba de facturi false. "Evenimentul zilei" priveste cu rezerva cuvenita autenticitatea tuturor inscrisurilor din document; mare parte a fost insa verificata de reporterii nostri. Autenticitatea tuturor informatiilor cuprinse in aceasta lista incendiara poate fi probata numai prin confruntarea cu evidentele oficiale ale IGP. Intimplator sau nu, informatia a ajuns in miinile presei exact acum, cind noua conducere a MI a decis reinfiintarea fostei Directii de Arme, Munitii, Substante Chimice si Precursori in cadrul Directiei de Combatere a Crimei Organizate, sub titulatura de Serviciul Independent de Arme, Munitii si Substante Chimice. Careul de asi: Abraham, Fatuloiu, Cearapin si Voicu Stelele listei sint, indiscutabil, patru generali care detin functii importante in garnitura actuala a MI. Potrivit documentului, gen. Dan Valentin Fatuloiu, seful Politiei Capitalei, a cumparat in 1995 o arma pentru care a platit 12.500 lei (6,15 dolari la cursul mediu din acea perioada), iar gen. Tudor Cearapin, actualul sef al Jandarmeriei, a dat 2.530 lei, in 1992 (8,20 dolari), in schimbul unei arme. In ambele cazuri, nu se stie ce marca au avut aceste arme. In schimb, Gheorghe Fatuloiu, tot angajat al MI, figureaza pe lista in 1995 cu numai 312.500 lei (153 dolari) pentru o arma de vinatoare marca Hubertus, calibru 16/9,3x72 mm. Gen. Costica Voicu, seful Academiei de Politie, figureaza cu o arma cu aer comprimat, marca "Weinrauch", calibru 4,5 mm (cumparata in 1992 cu 1.150 lei), trei pistoale cu gaze si doua pistoale artizanale, de epoca, luate in 1993 la preturi cuprinse intre 575 si 2.300 lei. Toate sint arme obisnuite, fara mare valoare. In sfirsit, gen. Pavel Abraham, secretar de stat in MI, a fost inclus pe lista cu un pistol cu gaze achizitionat in 1996, in schimbul a 33.748 lei (11 dolari). Fara sa tinem partea vreunuia dintre cei patru generali, trebuie spus ca nici una dintre armele luate de ei nu este "de catalog". Probabil ca au aparut pe aceasta lista deoarece unii "colegi" ai lor i-ar dori debarcati. Babiuc si Dan Gheorghe, clienti de soi Fostul ministru de interne, Victor Babiuc, s-a bucurat si el de avantajele "magazinului" de la Corpuri Delicte. El a cumparat, drept cea mai putin performanta arma de vinatoare de pe lista pe care o avem la dispozitie, un IJ 54, calibru 12/2 mm, cu 8.000 lei in 1993 (10,50 dolari). La polul opus se afla generalul Ovidius Paun, fostul sef al frontierelor si pasapoartelor din Romania, cu o arma de top in catalog, un "Remington", calibru 12 mm, pentru care a platit, in 1995, 350.000 lei. Si generalul (r) Ion Suceava si-a imbogatit panoplia, cumparind, in 1990, trei arme "necunoscute" cu numai 4.000 lei. Dan Gheorghe, fostul sef de la "Doi s'un sfert", s-a ales cu trei arme: doua "necunoscute" (2.070 si 2.300 lei, in 1991) si o arma de vinatoare marca "Marlin", calibru 9 mm, pentru 165.000 lei, la valoarea din 1995. Trupa de la Arme si Munitii Pe lista noastra, la loc de cinste, se afla fostii angajati ai Directiei de Arme si Munitii din IGP. Cap de serie este Jenica Dragan si fiii sai, Daniel si Marian, care au cumparat 7 arme diferite si 5 pistoale: doua arme "necunoscute" (10.200 lei, in 1992), o arma "Luigi Franchi", calibrul 12 mm (2.530 lei, in 1991), o arma "Armalite-Explorer" (2.300 lei, respectiv 7,5 dolari, in 1992), 3 pistoale cu cremene (1.725 lei, in 1992), o arma de vinatoare "marca necunoscuta", calibrul 20 mm (9.200 lei, in 1993), o arma marca "Browning", calibrul 12 mm (23.000 lei, in 1993), un pistol cu glont de fabricatie ruseasca, "detinut ilegal" (77.000 lei, in 1995), o arma de vinatoare "atipica" (19.470 lei, in 1995), un pistol cu gaze (1.150 lei, in 1995). Unul dintre subalternii sai, George Toroiman, a cumparat in perioada 1992-1995 4 arme si 4 pistoale, la preturi cuprinse intre 1.150 si 10.625 lei. A noua arma a lui Toroiman, un pistol cu glont rusesc, pentru care a platit 77.000 lei, este detinuta ilegal de acesta. Nu lipseste de pe lista nici gestionarul camerei de corpuri delicte: Neculai Anastasiei, care a cumparat 3 arme "necunoscute" (6.000 lei in 1990-1991) si doua arme de vinatoare - marca "Armalite-Explorer" (cu 2.300 lei, in 1992) si marca "Beretta", sistem Bok, calibru 12 mm (cu numai 2.875 lei, in 1992). Anastasiei s-a "servit" si cu 300 de cartuse a 2 lei bucata. Si ultimul sef de la Arme si Munitii, Lucian Fuica, cu mari sanse la preluarea sefiei noului serviciu, se gaseste pe lista, cu 100 de cartuse, o arma "necunoscuta" (1.130 lei in 1990) si cu un pistol cu gaze (66.198 lei, in 1995). Grosul listei: rezervisti si ofiteri fara functii de decizie Dintre cei 49 de ofiteri MI aflati pe lista, majoritatea nu mai sint activi sau nu mai detin functii importante. Implicit, publicarea listei nu le mai poate face vreun rau. Pentru multi, unele glorii de odinioara ale MI nu mai reprezinta nimic: Iulian si Florin Medrea, Dumitru Derscanu, Nicolae Moldoveanu, Constantin Mateescu, Viorel Croitoru, Gheorghe Gambra, Adrian Teodosiu, Aurel Cladoveanu, Gheorghe Ofiteru, Pompiliu Bors, Viorel Munteanu, Teodor Beliciu, Ion Cuhutencu, Eugen Roibu. Si lista ar putea continua. In afara ofiterilor MI, pe lista se mai gasesc Ion Cioaba (un pistol cu gaze), senatorul Vacaru (un pistol cu glont), col. SIE Gheorghe Balan (o arma de vinatoare valoroasa, marca "Herstall", calibru 12 mm, cu 3.510 lei in 1991). Pompiliu Creineanu, patronul de la "Beretta", a cumparat de la Corpuri Delicte 3 arme de vinatoare de mare valoare: doua "Toledo-Schefield", calibru 12 si 20 mm (18.300 lei in 1992), si una marca "Churchil Bay Kassnar", calibru 28 mm (170.000 lei in 1995). Creineanu mai detine, potrivit documentului, in "proprietate ilegala" si un pistol cu glont marca "Hamerli", cumparat cu 87.500 lei in 1995. NICOLETA SAVIN BOGDAN STANESCU "Inarmatii" fac declaratii Gen. brigada Dan Fatuloiu: "Arma era defecta" General de brigada Dan Valentin Fatuloiu, seful Politiei Capitalei: "Am cumparat o arma in 1993, pe care am vindut-o deoarece era defecta, avea probleme la teava. Dar nu am dat pe ea 12.500 lei, arma a costat peste un milion de lei. Nu am documentele la indemina, dar tin minte clar acest lucru. Gheorghe Fatuloiu este tatal meu, lucreaza la MI, Gen. divizie Tudor Cearapin: "Aveam dreptul sa cumpar" General de divizie Tudor Cearapin, seful Jandarmeriei Romane: "Mi-am luat o arma calibru 5,6 mm, insa nu in ianuarie, ci pe 3 iulie 1992, de la magazinul "Alba Iulia". M-a costat 20.800 lei. Este posibil insa ca de la IGP sa se fi dat altcuiva o arma si sa fiu eu trecut pe factura, deoarece aveam dreptul sa cumpar, potrivit regulamentelor. In rest, nu am detinut decit pistolul pe care l-am avut pe inventar si pe Nicolae Selaru, presedinte AGVPS: "Lista nu este completa" Nicolae Selaru, presedintele AGVPS : "Este adevarat ca, in perioada 1990-1996, s-au vindut arme din camera de corpuri delicte. Deoarece IGP nu avea drept de vinzare propriu-zisa, toate facturile s-au facut prin asociatia noastra, in perioada 1990-1994, si printr-un magazin al firmei "Vinatorul si Pescarul" SRL, firma care ne apartine, in anii 1995-1996. Lista dumneavoastra nu este completa, exista arme de valori mult mai mari si nume mult mai tari. Ar fi bine sa mergeti cu cercetarile pina la capat, ca sa vedeti cine a luat arme, la ce pret, cui le-a vindut, la ce pret. Ati gasi lucruri extrem de interesante". Restul oficialilor din M.I. si IGP nu au fost de gasit din motive obiective, fiind prezenti la sedinta de colegiu, in care s-a discutat organigrama institutiei. Armele de vinatoare, automate si semiautomate, cumparate de la "magazinul" camerei de obiecte delicte a IGP de catre persoane cu functii importante in M.I., la preturi de chilipir, sint in realitate foarte costisitoare. La magazinul ''Hunter Vip'' din Bucuresti, armele de vinatoare de tipul "Luigi Franchi", calibru 12, costa 30 milioane de lei , "Bereta", calibru 12, costa 40 milioane lei, "IJ54", calibru 12/2, 13 milioane lei, "Browning" - calibru 12, 30 milioane lei, "Remington", calibru 12, 35,7 milioane lei. (V.B.) Desi avea interdictie de a parasi Romania, Pedofilul bolnav de SIDA a vrut sa fuga Pedofilul german care a avut contacte sexuale cu cel putin opt copii ai strazii din Timisoara, a incercat sa paraseasca Romania. El a plecat luni seara din Timisoara, dar intre Arad si PCTF Nadlac i s-a facut rau. Jurgen Henk a fost internat la Spitalul Judetean din Arad in stare grava, fiind bolnav de SIDA in ultimul stadiu. "Bomba Henk" a pus pe jar autoritatile. Mai mult de jumatate dintre copiii strazii care isi fac veacul prin Timisoara au fost supusi testelor HIV, dar pina acum nici un rezultat nu a iesit pozitiv. Henk se intoarce acasa Luni seara, Jurgen Henk s-a imbarcat in masina unui cunoscut, impreuna cu care a plecat spre granita. Henk si-a recuperat pasaportul pe care insa avea aplicata stampila care ii interzicea sa paraseasca Romania. "Bomba Henk" a explodat la Timisoara, la inceputul lunii ianuarie, cind politistii au aflat ca cetateanul german Jurgen Dieter Henk, 56 de ani, a racolat de pe strazile orasului mai multi aurolaci, cu care a intretinut raporturi sexuale, dupa care i-a fotografiat si i-a filmat in pozitii indecente. Opt copii au depus plingere impotriva lui si politia din Timisoara a inceput o ancheta, Henk fiind cercetat pentru coruptie sexuala si raspindire de materiale obscene. Dupa declansarea anchetei s-a aflat ca neamtul este bolnav de SIDA. Dupa citeva zile, autoritatile din Timis au inceput o campanie pentru depistarea copiilor care ar fi putut contacta aceasta boala de la Henk. Neamtul nu a fost arestat pentru ca era bolnav, dar dupa citeva zile el a iesit din spital. I s-a aplicat o interdictie de parasire a localitatii si a fost dat in consemn la frontiera. In urma cu citeva zile, Henk a trecut pe la Spitalul Judetean pentru un control medical. La intrarea in spital, el s-a intilnit cu un grup de aurolaci adusi la analize. Copiii au inceput sa-l huiduie si Henk s-a refugiat rapid in holul spitalului. Luni seara, el a decis sa-si incerce norocul si sa se intoarca acasa, in orasul Greiswald, din Germania. Un cunoscut s-a oferit sa-l duca cu masina, dar, in momentul in care cei doi se apropiau de Nadlac, lui Henk i s-a facut rau. Prietenul lui a intors rapid masina si s-a indreptat spre Arad. Jurgen Henk a fost transferat la Spitalul de Boli Contagioase. Ancheta politistilor timisoreni in acest caz bate pasul pe loc si este posibil ca, in scurt timp, eroul principal sa-si faca iesirea din scena. Politistii timisoreni spun ca primul dosar in care Henk este acuzat de coruptie sexuala va fi finalizat cel mai devreme saptamina viitoare. Copiii strazii la analize In ultimele trei saptamini, mai multi copii care traiesc pe strada sau in caminele din Timisoara au fost supusi unui set complet de analize. Zilnic, echipe mixte formate din politisti si asistenti sociali au adunat de prin canale cite 10-12 copii si i-au dus la Centrul de Recoltare a Singelui de la Spitalul Judetean. Costul acestor teste a fost suportat de Inspectoratul de Sanatate Publica Timis. Rezultatele testelor arata ca nici un copil din acest loc nu este infestat cu HIV, dar un verdict concludent nu se poate da decit peste sase luni cind analizele vor fi reluate. Actiunea de testare va continua si in urmatoarele zile pentru ca in Timisoara exista cel putin 200 de copii ai strazii. TUDOR FLUERAS SORIN TROCAN Omul de afaceri timisorean Ionel Cioaric acuza: "Am dat faliment pentru ca n-am dat spaga vamesilor" "Nu m-am integrat in ordinea impusa de lucratorii vamali care se considera indreptatiti sa primeasca spaga indiferent daca operatiunea este alba ca laptele, sau neagra ca ceaunul", ne-a declarat omul de afaceri timisorean Ionel Cioaric. Timp de noua ani, el a derulat prin firmele sale sute de operatiuni de import-export si a fost sicanat permanent. Ionel Cioaric sustine ca pentru ca nu a vrut sa dea spaga, lucratori ai Vamii Timisoara i-au confiscat abuziv peste patru tone de tabla din cupru pe care Directia Generala a Finantelor Publice Timis le-a valorificat ilegal. El a demonstrat acest lucru in instanta si acum Vama Timisoara este buna de plata. Plingerea penala depusa impotriva lucratorilor vamali, acuzati de abuz in serviciu, zace ratacita prin fisetele politiei timisorene. Importuri cu bucluc Prin societatile la care este asociat majoritar, Ionel Cioaric a desfasurat activitati de import/export inca din anul 1992. El sustine ca a avut numeroase divergente cu lucratorii vamali care, la fiecare operatiune de vamuire, i-au cautat mereu nod in papura. Cioaric a sesizat in repetate rinduri conducerea Directiei Regionale Vamale Timis despre faptul ca mereu i se pun nejustificat bete in roate. "In mod abuziv si depasindu-si atributiile, vamesii ne impun completarea in mod discretionar a diferitelor rubrici din Invoice, desi acestea vizeaza doar activitati comerciale cu marfa noastra intre partenerul titular si alti beneficiari ai marfii, fara a implica vama romana sau societatea noastra in calitate de exportator", ne-a declarat omul de afaceri timisorean. El a cerut sanctionarea vamesilor care confundau institutia la care lucrau cu ograda lor privata, dar acest lucru nu s-a intimplat niciodata. Atunci Cioaric s-a adresat instantelor de judecata si a avut cistig de cauza de fiecare data. Lovitura de gratie Pe 15 decembrie 1998, Vama Timisoara a retinut cantitatea de 4,26 tone de tabla din cupru, beneficiarul importului fiind societatea Rewai, pe motivul ca au fost depasite termenele de vamuire prevazute de legislatia in vigoare. Tabla din cupru, in valoare de 14.864 USD, a fost livrata, pe baza de contract, intreprinzatorului timisorean, de firma iugoslava Milesevca. In procesul-verbal de predare/primire intocmit intre Romtrans SA Arad si Vama Timisoara, prin care aceasta din urma devine proprietarul celor peste patru tone de tabla, se mentioneaza ca marfa a fost parasita. Societatea Rewai contesta decizia Vamii Timisoara atit la conducerea acesteia, cit si la organele vamale ierarhic superioare. Demersurile firmei pagubite se opresc dupa mai bine de noua luni de asteptare, atunci cind, prin Decizia nr. 1629, Nini Sapunaru, directorul general al DGV Bucuresti, admite contestatia depusa societatea Rewai si-i cere Vamii Timisoara sa se conformeze prevederilor deciziei. "M-am prezentat la vama, cu documentele necesare, ca sa pot intra in posesia tablei din cupru, dar am aflat cu stupoare ca in timp ce asteptam raspunsul la contestatiile depuse, Vama Timisoara mi-a confiscat marfa in mod abuziv si a predat-o spre valorificare compartimentului de valorificare din cadrul Directiei Finantelor Publice Timis. Dupa aproape un an de asteptare, am ramas si fara marfa importata si cu o gaura in buget de aproape 15.000 de dolari. Si pentru ca toate acestea nu erau de ajuns, societatea mea, Rewai SRL, a dat faliment", ne-a spus Ionel Cioaric. Drumul cuprului Fara sa mai astepte raspunsul Directiei Generale a Vamilor privind legalitatea cererii depuse de firma Rewai, Manu Aurel, seful Biroului Vamal Timisoara, dispune predarea bunurilor confiscate Directiei Generale a Finantelor Publice Timis. Aceasta preia cele peste patru tone de tabla din cupru in baza unui proces-verbal de predare/primire incheiat cu sase luni inainte ca Nini Sapunaru sa se pronunte in legatura cu contestatia depusa de Cioaric. Mai mult, in procesul verbal incheiat, la rubrica destinata bazei legale prin care tabla din cupru a fost trecuta in proprietatea statului, nu exista nici o motivatie. Ajuns in ograda DGFPCS Timis, cuprul a fost vindut prin Compartimentul Valorificare Bunuri la doar o treime din valoarea sa de pe factura de import. In loc sa ajunga la societatea Arctic Gaesti, cuprul confiscat abuziv si vindut ilegal acopera acum casele tiganilor din Timisoara. Pentru isprava de a fi confiscat "o marfa abandonata", lucratorii de la Vama Timisoara au fost premiati cu peste 30 de milioane de lei. S-a ajuns din nou in instanta. Curtea de Apel Timis da cistig de cauza societatii Rewai si obliga Vama Timisoara sa plateasca 14.864 UDS aceleiasi societati. Instanta judecatoreasca constata ca "tabla din cupru a fost confiscata abuziv, la fel ca si vinzarea ei". In paralel cu actiunea judecatoreasca, Ionel Cioaric s-a adresat si politiei timisorene cu o plingere in care erau prezentate abuzurile savirsite de lucratorii vamali, Stelian Cilti, Gabriel Moldovan, Sorin Sperlea si Sorin Dragoi, toti din cadrul Biroului Vamal Timisoara. SERGIU MIAT Politistii timisoreni au pus ochii pe masinile inmatriculate pe fundatii O ampla ancheta declansata de ofiterii Politiei Economice din IPJ Timis a dus la deschiderea a cinci dosare de urmarire penala impotriva liderilor unei fundatii din Timisoara. Peste 30 de masini mai vechi de opt ani au primit dreptul de a circula pe soselele Romaniei dupa ce fundatiile au emis acte false. Este primul caz de acest tip de la Timisoara, unde circula sute de masini aduse ilegal din strainatate. De veghe la drepturile omului Ioan Stir, 35 de ani, este presedintele Organizatiei pentru respectarea declaratiei universale a drepturilor omului - ONU 1948. Sub aceasta titulatura, Stir a reusit sa invirta sume considerabile de bani obtinuti din afaceri cu masini. Tehnica este cunoscuta si se aplica de mai multi ani in Timisoara. Masina mai veche de opt ani adusa din Germania, Austria sau Franta intra ilegal in tara printr-un punct de trecere a frontierei din vestul tarii, la "mica intelegere" cu un vames. Pentru fiecare autoturism intrat in tara fara plata taxelor vamale, vamesul primeste 200-300 de marci pentru a inchide ochii. Ioan Stir, presedintele Organizatiei ONU 1948 este cercetat penal pentru fals intelectual, fals in inscrisuri sub semnatura privata si folosirea la autoritatea vamala a unor documente de transport sau comerciale falsificate. In perioada 1999-2000 in calitatea sa de presedinte al organizatiei ONU 1948 in schimbul unor sume de 1.000-2.500 de marci germane si-a dat acordul pentru inmatriculare, unor masini straine mai vechi de opt ani, prezentind documente false la vama. Prejudiciul se apropie de 1,5 miliarde In dosarul penal deschis de politistii timisoreni este cercetata si Elena tataru, 34 de ani din Jimbolia, asociat si administrator la SC Australian Opal SRL. Elena Tataru este anchetata pentru fals in inscrisuri sub semnatura privata si pentru folosirea la autoritatea vamala a unor documente falsificate. Organizatia pentru respectarea declaratiei universale a drepturilor omului - ONU 1948 a fost folosita pentru a inmatricula cu acte false peste 30 de masini mai vechi de opt ani. Aceste masini se afla acum in circulatie. Expertiza realizata de specialisti de la Directia Finantelor Timis arata ca bugetul de stat a fost prejudiciat in urma acestei operatiuni cu 1,455 miliarde de lei prin neplata taxelor vamale, a accizelor si a TVA. TUDOR FLUERAS Trupele DIAS din Cluj au deschis focul asupra traficantilor de masini furate Un filtru organizat in noaptea de 5/6 februarie a.c., de IPJ Cluj, impreuna cu Politia Municipala Turda si Detasamentul DIAS a dus la anihilarea unei retele de traficanti de masini de lux. In jurul orei 3.15, politistii au observat o coloana formata din trei autoturisme de marca straina care se indreptau dinspre Cluj spre Alba Iulia, pe care le-au oprit pentru verificari. Din cele trei autoturisme doar un Mercedes si un Cielo au oprit, in vreme ce al treilea autoturism, un Mitsubishi Pajero, a iesit de pe sosea si a luat-o pe un drum laturalnic, pe malul Ariesului, indreptindu-se spre comuna Mihai Viteazu. Masina trupelor DIAS, care a plecat in urmarirea autoturismului fugar, a ramas in urma acesteia datorita diferentei de performanta a celor doua autovehicule. Deoarece drumul s-a infundat, politistii s-au trezit fata in fata cu autoturismul fugar care se indrepta in viteza spre ei. Cei doi ofiteri "cagulati" au sarit din masina si au tras un foc de avertisment in aer dupa care, vazind ca autoturismul nu se opreste, au tras patru focuri in autoturism fara a rani insa pe nimeni. Cei doi fugari s-au facut nevazuti intr-o padure din apropiere, fiind cautati in continuare de politia din judetele invecinate. Soferul Mercedesului, Mircea Ovidiu Bocsa, are antecedente in domeniul furturilor de autoturisme si facea parte dintr-o retea organizata de traficanti de masini furate. Florin Zaharia, soferul autoturismului Cielo inmatriculat in Vilcea, este de asemenea recidivist specializat in furturi de autoturisme de lux si in vinzarea acestora. In autovehiculul condus de el, politistii au descoperit placute de inmatriculare cu numarul VL-01-LJG, care au fost furate in luna septembrie. Potrivit adjunctului IPJ Cluj, col. Teodor Pop, seful Serviciului Judiciar al IPJ, numerele furate din Vilcea urmau sa fie montate pe autoturismul Mitsubishi Pajero intr-un Peco din Turda, dupa care urma sa fie scos la vinzare. EMANUEL CIOCU Stelian Ogica - cercetat intr-un nou dosar penal, pentru trafic de influenta Stelian Ogica este cercetat intr-un nou dosar penal, intocmit de politistii si procurorii din Giurgiu. In acest caz, Ogica este acuzat de trafic de influenta: in cursul anului 1998, el i-a promis lui M.N., din Giurgiu, ca ii va facilita angajarea la Administratia Nationala a Drumurilor - Sucursala Giurgiu, pentru o spaga de 500 de dolari. In 1998, Ogica era o vedeta in judet: se ocupa de transferurile fotbalistilor din Giurgiu (pretindea ca ar colabora cu Ioan Becali) si era un invitat constant al televiziunii locale. Tuturor le lasa impresia ca este un om influent, cu relatii sus-puse, ca poate rezolva orice problema. M.N. a fost convins ca Ogica il va ajuta si i-a dat cei 500 de dolari. Dar timpul a trecut si omul nu a fost angajat. Mai mult, Ogica a disparut din zona: se mutase la Bucuresti. Dupa indelungi cautari, pagubasul a reusit sa afle domiciliul din Capitala al lui Ogica si l-a somat sa ii inapoieze banii. Acesta i-ar fi raspuns insa ca a dat banii "unde trebuie" si ca rezolvarea angajarii este doar o chestiune de timp. Ca sa arate cit de influent este, Ogica a recurs la un artificiu: s-a dus, impreuna cu pagubasul, la sediul Ministerului Tineretului si Sportului. Apoi, Ogica i-a spus omului sa il astepte in masina, ca "se duce la ministru ca sa rezolve problema". Ulterior, s-a postat la intrarea in minister. Dupa citva timp, ministrul Sorin Stanescu a iesit din sediu. In acel moment, Ogica s-a repezit sa ii stringa mina, sugerind ca ar fi vechi prieteni. Dupa aceasta scena, M.N. a fost convins ca Stelian Ogica este un om influent, care il va ajuta, si l-a lasat in pace. Asteptarea a durat doi ani: zilele trecute, pagubasul a aflat vestea arestarii lui Ogica si si-a dat seama ca a fost pacalit. Omul a reclamat cazul Politiei si Parchetului din Giurgiu, care cerceteaza cazul. DANIEL NEAMU, PETRISOR CANA Cei doi ofiteri implicati in "Scandalul de la Gherla" au fost trimisi in judecata Procurorii militari clujeni au finalizat in cursul zilei de luni cercetarile cu privire la colonelul Floricel Vitan, fostul sef pe Transilvania al Serviciului Independent de Protectie si Anticoruptie din Ministerul Justitiei (SIPA), si a maiorului Ioan Morari, fost sef al Serviciului de Paza din Penitenciarul Gherla. Procurorul-sef al Parchetului de pe linga Tribunalul Militar Cluj, lt.-col. Ilie Botos, a declarat ca rechizitoriul intocmit asupra celor doi a fost finalizat si a fost trimis Tribunalului Militar Teritorial Bucuresti, unde cei doi vor fi judecati pentru infractiunea de trafic de influenta. Floricel Vitan a fost arestat in urma unui flagrant realizat de procurorii militari clujeni, in timp ce primea suma de 10.000 DM de la Gabor Lajos. In rechizitoriu se spune ca bulibasa din Someseni, Gabor Lajos, in calitate de detinut la Penitenciarul Gherla, i-a dat lui Vitan suma de 7.500 DM si zece milioane de lei, pentru ca acesta sa-i rezolve tiganului eliberarea conditionata din inchisoare pe motive medicale. Daca procurorii militari bucu-resteni ii vor gasi vinovati de trafic de influenta, cei doi risca o pedeapsa cu inchisoarea de la 3 la 15 ani. Sotia judecatorului Viorel Burzo si-a dat demisia din functia de judecator Presedintele Curtii de Apel Cluj, judecatorul Gheorghe Buta, a confirmat luni ca, la sfirsitul saptaminii trecute, Mihaela Burzo si-a dat demisia din functia de judecator la Curtea de Apel Cluj. Fosta judecatoare Mihaela Burzo este sotia lui Viorel Burzo, fostul sef al Sectiei Penale a Curtii de Apel Cluj, in prezent arestat pentru infractiunea de trafic de influenta. Dupa arestarea sotului ei, Mihaela Burzo si-a depus demisia din functia de presedinte al Tribunalului Cluj, functie pe care o detinea din luna decembrie 2000, cind a fost numita prin delegatie de ministerul justitiei, Valeriu Stoica. Fosta judecatoare a intrat in magistratura in luna noiembrie a anului trecut, iar dupa numai o luna a fost numita in functia de presedinte al Tribunalului Cluj. Gheorghe Buta a declarat ca demisia va fi inaintata in cursul acestei saptamini Consiliului Superior al Magistraturii. MIHAI SOICA Ca sa poata fi retinut, Infractorul "Bibiloi" a fost "nasit" de un ofiter de politie Un infractor in virsta de 24 de ani a fost botezat de un ofiter din cadrul Inspectoratului de Politie Transporturi (IPT) Bucuresti. Ion Papadache, din comuna Ganeasa, judetul Ilfov, a ajuns la aceasta virsta fara a avea acte de identitate. Cu toate acestea, Papadache a facut sase clase si este inregistrat la postul de politie local, dar cu date eronate. Povestea tinarului ne-a spus-o lt.-col. Dan Custurov, ofiterul care, pentru a-l putea retine, a fost nevoit sa ii intocmeasca actele de identitate. "Ma cheama Papadache" Pe 5 ianuarie, un subofiter din cadrul Postului de Politie (TF) Titan a facut un control la un centru de colectare ce apartine SC "Feronet 1997 Prod Com" SRL. Acolo, a surprins un tinar tigan care incerca sa vinda deseuri din aluminiu. La un control amanuntit, subofiterul a observat ca individul avea, intr-un sac, mai multe componente de inductori de la calea ferata. Cind a incercat sa il legitimeze, infractorul a spus ca nu are acte, dar ca il cheama Papadache si este din Ganeasa. In prima faza, tinarul a declarat ca a cumparat sacul de la doi indivizi. Ulterior, s-a descoperit ca cei doi erau, de fapt, complicii sai. Au fost retinuti, la scurt timp, Vasile Ipsilanti (25 de ani) si Stefan Ghinea (44 de ani) recidivist, ambii consateni cu Papadache. Dupa prinderea hotilor, lt.-col. Custurov, ofiterul care a anchetat cazul, a descoperit ca Papadache, zis "Bibiloi", nu avea identitate. Practic, tinarul nu a fost declarat dupa nastere, deci nu figura in nici o evidenta. Pentru retinerea lui "Bibiloi" a fost necesara o verificare amanuntita. Pe cheltuiala sa, ofiterul a fost, mai intii, la Maternitatea Polizu. "Bibiloi" a fost identificat de pe foaia de observatie clinica a mamei. Acolo, politistul a aflat ca, pe data de 28 iunie 1977, Niculina Papadache a nascut un baiat si a parasit institutia medicala fara sa il declare la Primaria Sectorului 1. Pentru eliberarea certificatului de nastere, lt.-col. Custurov s-a adresat Judecatoriei Sectorului 1 cu o adresa din partea primariei. Dupa circa doua saptamini, a fost emisa o hotarire judecatoreasca definitiva "pentru declararea tardiva a nasterii". In acest fel, Papadache si-a gasit "nasul" si a capatat identitate: i-a fost eliberat certificatul de nastere si buletinul. Curios este ca, in urma verificarilor efectuate de anchetatori, s-a stabilit ca tinarul figura in evidentele scolii din Ganeasa. El absolvise sase clase, dar data nasterii era inregistrata eronat. De asemenea, Ion Papadache figura si in evidentele postului de politie local ca fiind nascut pe 12 septembrie 1977. Totodata, s-a descoperit ca tinarul este tatal unui copil si este suferind de boli venerice. Desi dosarul in care Papadache si cei doi complici ai sai a fost finalizat, nu s-a putut stabili daca "Bibiloi" are sau nu antecedente penale, din cauza lipsei actelor de identitate. Cert este ca cei trei infractori sint arestati pentru furt calificat si risca o pedeapsa cuprinsa intre cinci si sapte ani de inchisoare. PETRISOR CANA, DANIEL NEAMU 