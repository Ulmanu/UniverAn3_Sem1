 In curtea PD am intilnit catei fericiti "Maidanezul" Vasile are pile la Basescu Vasile este ciinele comunitar cel mai protejat din Capitala. Are "pile" foarte sus: la insusi primarul general Traian Basescu. Nu are a se teme nici un pic de programul anuntat de primarul general pentru euthanasierea ciinilor "neasumati". Vasile are tot atitia protectori citi oameni politici are Partidul Democrat. Toti spun : "Vasile? Raspund pentru el cu capul". Inclusiv Traian Basescu. Vasile, mai vechi decit partidul Cind defunctul FSN a preluat, in 1990, sediul central din Aleea Modrogan a preluat "pe inventar" si un ciine de virsta medie. Era tratat ca un ciine oarecare, aciuat pe linga sediu. Pina intr-o zi, cind FSN daduse in clocotul separarii dintre Ion Iliescu si Petre Roman. Atunci, ciinele a sarit si l-a muscat pe Vasile Vacaru, un apropiat al lui Ion Iliescu. In curtea din Modrogan a fost sarbatoare: ciinele a primit culoare politica si, evident, un nume - Vasile. De-atunci, ciinele Vasile este privit cu multa circumspectie si chiar cu respect. Ba, mai mult, este un fel de tester pentru orice nou-venit: daca e adulmecat de Vasile si apoi lasat in pace, inseamna ca e "om bun". Daca Vasile il latra, nou-venitul e stigmatizat. Toata lumea, incepind cu Petre Roman, il apeleaza pe Vasile, il mingiie si-i da cite ceva de mincare. Vasile are zile in care maninca mezeluri de 50.000 lei. Acestea sint zilele in care au loc sedinte la PD. Are si saptamini in care se multumeste cu piine, dar neaparat miez, caci pentru coji nu mai are dinti. "Vasile e la fel de important ca sigla Partidului Democrat", spune Mihai Darie, secretar executiv. "E membru fondator, fiind chiar mai vechi decit PD", adauga el. Vasile si-a luat rolul in serios, ciinele patrulind adesea prin fata camerelor tv la conferintele de presa. Mai asumat de-atit nici ca se poate Mihai Darie il duce pe Vasile la veterinar, il deparaziteaza si i-a facut "bon de intrare" la resturile de la un restaurant select din zona Modrogan. "Vasile e al meu de mult", reclama Mihai Darie cu mina pe inima, asumindu-si orice actiune a ciinelui. "Fara nici un dubiu" si-l asuma si secretarul general al PD Vasile Blaga. "Asta e ciine care a mincat din mina lui Pierre Morand si Louis Ayala" (n.r. - membri marcanti ai Internationalei Socialiste), spune Victor Bostinaru, secretar executiv pentru relatiile internationale ale PD. El garanteaza ca muscaturile lui Vasile sint aplicate dupa "o selectie foarte interesanta", victimele fiind bine "citite". Traian Basescu ne-a spus ieri ca este gata sa dea declaratia prin care isi asuma responsabilitatea pentru Vasile. "Si nu numai pentru Vasile. La sediul PD Bucuresti mai am doi pui de ciine pe care i-am adoptat si carora le duc mincare in fiecare seara si-i rasfat. Mi-i asum pe toti trei", ne-a spus Traian Basescu. El i-a "repartizat" si vicepresedintelui Bogdan Niculescu-Duvaz un ciine negru, care bintuie aleile din curtea PD, acesta fiind botezat Mitica. NARCISA IORGA Bomba politica la Iasi Primarul Simirad bate la portile PDSR Viata politica ieseana a fost ieri zguduita pina in temelii de declaratiile fulminante ale primarului CDR 2000, Constantin Simirad. Edilul Iesilor a anuntat, ce-i drept voalat, inceperea demersurilor de intrare a sa in Partidul Democratiei Sociale din Romania. Redam integral declaratia politica pe care a facut-o ieri la prinz Constantin Simirad: "Noi optam mai degraba pentru o fuzionare a tuturor fortelor politice in citiva poli astfel incit sa simplificam viata politica romaneasca. Multitudinea de partide deruteaza electoratul si pragul de 5% lasa fara reprezentanti in parlament o mare parte a populatiei. Se pare ca 20% din romani nu au reprezentanti in forul legislativ, ceea ce poate crea disfunctionalitati in conducerea Romaniei. Am avut convorbiri telefonice si cu domnul Cozmanca pentru a vedea o cooperare cu Partidul Democratiei Sociale. Noi consideram ca daca PDSR priveste Moldova ca o zona defavorizata si intentioneaza sa dirijeze investitii mai importante la noi, atunci ne realizam scopul si, bineinteles, putem sustine acest partid la guvernare. Pentru a ma duce acolo, PDSR ar trebui sa investeasca foarte mult in Moldova, nu neaparat la Iasi. Sa sprijine aceasta zona care a votat masiv cu PDSR si, in revansa, acest partid are obligatii morale fata de aceasta zona. Daca ei vor investi in Moldova sigur ca nu putem face altceva decit sa-i sprijinim". Primarul municipiului Iasi a anuntat, neoficial, cochetarea sa cu PDSR, dar discutiile pe care le avusese cu Ion Solcanu se pare ca nu-l satisfacusera. La sfirsitul saptaminii trecute, inainte de intilnirea primarilor de la Brasov, Constantin Simirad a mai avut o runda de convorbiri cu staff-ul PDSR, care se pare ca l-a convins. Declaratiile lui Constantin Simirad au generat ieri o vinzoleala de nedescris printre activistii partidului de guvernamint care pina atunci fusesera dusmani acerbi ai primarului de Iasi. CATALIN DUMITRESCU Bref Madalin Voicu l-ar clona pe Goethe Madalin Voicu, deputat PDSR, l-ar clona pe Goethe. Liberala Mona Musca crede insa ca un astfel de procedeu ar aduce mari dezavantaje in casnicii. Deocamdata, aflata intr-o stare poetica, Paula Ivanescu, considera ca "mirajul nasterii trebuie sa ramina". Una peste alta, deputatii au spus ieri "nu" clonarii umane. Este adevarat ca au facut-o cu o intirziere de jumatate de an fata de senatori, care s-au pronuntat inca din legislatura trecuta impotriva clonarii. Astfel, deputatii au votat ieri conventia europeana din 1998, care interzice clonarea fiintelor umane. Singurul deputat care a dovedit ca stie "cu ce se maninca" aceasta problema a fost deputatul UDMR Robert Raduly. El considera ca aceasta tehnica "are si aspecte pozitive" deoarece se pot forma "bancile de organe". (T.G.) Pedistii gorjeni cred ca doar Basescu POATE Mai multi membri din conducerea PD Gorj il doresc pe Traian Basescu in fruntea partidului. Unii dintre acestia asteapta ca "pisica sa fie rupta in doua", altfel ameninta cu plecarea din partid si cu retragerea din viata politica. Un exemplu in acest sens il reprezinta vicepresedintele Cornel Andritoiu, consilier local la Tirgu-Jiu. El ii recunoaste meritele lui Petre Roman, dar considera ca partidul are nevoie de o transformare pe care Basescu o poate realiza. Fostul prefect de Gorj, Pantelimon Manta, si el vicepresedinte, spune ca modificarea statului la apropiatul Consiliu National de vineri, prin care sa se renunte la motiuni, poate sa ii deschida lui Basescu calea spre virful partidului. Motiunile nu au permis o competitie reala intre candidatii la presedintia partidului, apreciaza fostul prefect.(C.T.) Guvernul se impune in fata OTE Compania greaca de telefonie OTE a fost de acord ca Oficiul Concurentei sa supravegheze evolutia tarifelor RomTelecom. Ministrul finantelor publice, Mihai Tanasescu, a declarat ieri ca guvernul a solicitat OTE acest lucru si a avut discutii cu firma greaca. Conform lui Tanasescu, OTE si-a dat acordul in scris pentru supravegherea tarifelor. (L.P.) Gyorgy Frunda vrea sa-l vada pe Stefan Boboc Presedintele Comisiei pentru drepturile omului din Senat, senatorul UDMR Gyorgy Frunda, a declarat ca se intentioneaza audierea, in cadrul comisiei, a fostului presedinte al CNVM, Stefan Boboc. Frunda a mai adaugat ca se asteapta un raspuns din partea Parchetului de pe linga Curtea Suprema de Justitie pentru a-l putea scoate pe Boboc din arest. Audierea va avea loc la cererea lui Boboc, care a trimis in acest sens o scrisoare presedintelui comisiei. Senatorul UDMR a mentionat ca cererea lui Boboc este justificata, din punctul sau de vedere, pentru ca in scandalul FNI au fost arestate sapte persoane, iar acum nu se mai afla in inchisoare decit fostul presedinte al CNVM, ceea ce inseamna "ca nu exista nici echitate, nici egalitate intre cei acuzati, deoarece ar fi trebuit sa fie ori toti in puscarie, ori toti cercetati in stare de libertate", a declarat Frunda. El a mai adaugat ca fostul presedinte CNVM, prin atributiile functiei sale, avea doar drept de control si nu putea fi implicat in fapte de inselaciune.(M.C.) PDSR da lapte PDSR intentioneaza sa asigure gratuitatea laptelui praf pentru copiii cu virsta de pina la un an, iar pentru familiile cu venituri mici se vor acorda ajutoare pentru achizitionarea de rechizite scolare. Anuntul a fost facut ieri de ministrul finantelor publice, Mihai Tanasescu. El a precizat ca efortul bugetar este de mii de miliarde, dar "trebuie facut". Masurile vor fi incluse in Legea bugetului de stat pe anul acesta, facind parte dintre cele privind protectia sociala, a mai spus ministrul. (L.P.) Senatorii dau iar piept cu articolul 200 Presedintele comisiei senatoriale pentru drepturile omului, Gyorgy Frunda, a declarat ca a fost luat in discutia comisiei articolul 200 Cod Penal care incrimineaza homosexualitatea. Frunda a declarat ca in cadrul comisie a fost dat aviz pozitiv pentru modificarea articolului cu pricina, nu pentru abrogarea lui. Articolul se doreste a fi modificat in sensul incriminarii doar a relatiilor homosexuale care sint savirsite in public. (M.C.) Trita ia din nou la puricat privatizarile din agricultura Senatorul PDSR Trita Fanita a declarat ca, in cadrul Comisiei de agricultura din Senat, se va infiinta din nou o subcomisie care se va ocupa de analizarea modului in care s-a facut privatizarea fostelor I.A.S.-uri.Trita Fanita a mai mentionat ca el va conduce subcomisia respectiva si va analiza toate privatizarile si in cazul constatarii de fraude, va cere anularea licitatiilor si stabilirea raspunderii penale pentru persoanele implicate in aceste "afaceri". Senatorul Trita Fanita a mai spus ca unul dintre cei care au "initiat si realizat aceste privatizari frauduloase" este Ioan Avram Muresan, fostul ministru al agriculturii. Trita Fanita a precizat ca raportul referitor la privatizarea fostelor IAS-uri, finalizat in legislatura anterioara, a fost transmis Departamentului de Control al Guvernului, iar pe viitor subcomisia parlamentara va colabora cu acest departament, pe "linia" anchetarii privatizarii fostelor IAS-uri. (M.C.) In vizita la Cotroceni Senatorul PDSR Adrian Paunescu l-a vizitat ieri la Cotroceni pe presedintele Ion Iliescu, insotit de poetul Grigore Vieru si de trei fosti ministri din Republica Moldova. Cei cinci i-au propus sefului statului o permanentizare cel putin a relatiei culturale dintre Romania si Moldova, stabilindu-se chiar si o urmatoare intilnire la inceputul lunii martie. Adrian Paunescu ne-a declarat ca intentioneaza sa organizeze o "sarbatoare adevarata" pe 27 martie, "Ziua regasirii Basarabiei in patria muma". (N.I.) Raportul preliminar la problema vizelor a ajuns in mina autoritatilor romane Raportul preliminar al Uniunii Europene la problema vizelor a fost trimis autoritatilor de la Bucuresti, oficial, ieri, dupa ce aparuse, cu doua zile in urma, pe Internet. Ministrul integrarii va discuta observatiile UE cu reprezentantii ministerelor de Interne, Justitie si Externe. Raportul preliminar nu da nici o speranta Romaniei ca s-ar putea discuta despre scoaterea de pe lista neagra in martie, atunci cind se va decide scoaterea Bulgariei. Romania va fi "bagata in seama abia pe 30 iunie 2001, cind Consiliul pentru Justitie asteapta de la Comisia Europeana un raport cu privire la angajamentele pe care Romania este pregatita sa le ia pentru eliminarea vizelor. Marea problema care este scoasa in evidenta in acest raport preliminar o constituie coruptia din politie, considerata a fi "o chestiune majora cu care se confrunta autoritatile romane". (T.G.) Crin Antonescu: "Sansele mele sint din ce in ce mai mari" Vicepresedintele PNL Crin Antonescu a afirmat ieri, la Suceava, referindu-se la candidatura sa la prima functie in partid, ca "o data cu apropierea liniei de sosire a acestei curse, sansele mele sint din ce in ce mai mari". Crin Antonescu a vizitat mai multe judete ale Moldovei, recunoscind ca se afla intr-un gen de campanie electorala: "S-ar putea numi si asa. Eu am simtit nevoia unei discutii explicative intre colegi, pentru ca in jurul candidaturii mele au circulat, inclusiv in mass-media, o serie de ipoteze fara nici un fel de baza, cum ca ar fi o candidatura de forma, cum ca m-as fi inteles cu contracandidatul meu. Din acest motiv, dar si din altele, am simtit nevoia sa am discutii cu colegii mei". Referindu-se la o eventuala candidatura a lui Teodor Stolojan la presedintia PNL, tot mai vehiculata si ceruta de unii liberali in ultima vreme, Crin Antonescu a spus: "Teoretic, exista posibilitatea unei candidaturi a domnului Stolojan. Eu cred, insa, mai putin in aceasta varianta. Daca va ajunge presedinte al PNL, Crin Antonescu promite: "Voi face tot ce imi sta in putinta ca in ochii opiniei publice sa fie foarte clar ca domnul Stolojan nu este un numar doi sau un alt numar in partid, ca este, in ceea ce priveste opinia publica, unul dintre presedintii partidului, cel mai important om din PNL. Cred ca vom fi co-presedinti. In opinia lui Crin Antonescu, toate aceste lucruri referitoare la Teodor Stolojan nu pot fi puse in practica de contracandidatul sau, Valeriu Stoica: "Exista la domnul Stoica un punct vulnerabil si foarte important, imaginea publica si cred mai putin in capacitatea domniei sale de a lasa suficient loc domnului Stolojan, in imaginea si in conducerea partidului". Rugat sa detalieze, Crin Antonescu a spus: "Din pacate pentru domnul Stoica, dar si pentru noi, se poate masura imaginea publica. Cel mai recent sondaj de opinie, realizat zilele trecute, il situeaza pe domnul Stoica la cota cea mai mare de impopularitate - 86%, iar la cota de incredere pe penultimul loc, dupa domnul Diaconescu". TIBERIU AVRAM Sfat de taina PDSR-UDMR Liderii PDSR si UDMR s-au intilnit "la sfat de taina" luni noapte. "Legea Lupu", mai precis situatia composesoratelor, si Legea administratiei publice locale au fost subiectele fierbinti ale intilnirii, conform unor surse parlamentare. La capitolul "Legea Lupu", pe care PDSR vrea sa o modifice in regim de urgenta, udemeristii au fost deranjati de intentia partidului de guvernamint de a diminua, in limita a 10 hectare pentru fiecare solicitant, suprafetele de padure ce reveneau composesoratelor si puteau fi restituite. Tinind cont de faptul ca au nevoie de sprijinul UDMR in parlament, pedeseristii au cerut ragaz o saptamina pentru a analiza situatia si pentru a vedea daca ii pot multumi pe udemeristi. Acestia sint total impotriva modificarii pe care o vrea PDSR deoarece composesoratele au apartinut, in mare parte, etnicilor maghiari. In schimb, pedeseristii au vrut sa se asigure ca UDMR va vota impotriva motiunii simple a administratiei locale pe care PRM intentioneaza sa o introduca in Camera Deputatilor. Practic, intilnirea de taina a fost una de verificare a functionarii protocolului de sprijin dintre cele doua partide. Saptamina viitoare va avea loc o noua intilnire cu tema "Legea Lupu", intilnire la care PDSR trebuie sa se prezinte cu propunerile concrete. TEODORA GEORGESCU Nicolae Vacaroiu si-a lichidat conturile cu B.I.D. Adio, draga banco! Presedintele Senatului, Nicoale Vacaroiu, a anuntat ieri ca, la ora actuala, nu mai indeplineste functia de presedinte al Bancii de Investitii si Dezvoltare si nici nu mai face parte din Consiliul de Administratie al bancii. In fapt, Vacaroiu s-a autosuspendat din functie pe durata indeplinirii functiei de presedinte al Senatului. Retragerea lui Nicolae Vacaroiu din activitatea bancara a survenit ca urmare a unei scrisori pe care Valerian Stan a trimis-o primului-ministru, Adrian Nastase, prin care ii solicita acestuia sa-l determine pe Nicolae Vacaroiu sa demisioneze de la conducerea bancii. Valerian Stan sustinea, in scrisoarea adresata premierului, ca functiile pe care le detinea concomitent Vacaroiu - presedinte al Senatului si presedinte de banca - sint incompatibile. La momentul respectiv, Nicoale Vacaroiu declara ca, dupa parerea sa, cele doua functii nu se exclud reciproc: "Este treaba mea daca de la opt seara pina la doua dimineata ma duc sa lucrez la banca". De asemenea, presedintele Senatului anunta ca va lamuri problema cu primul-ministru si ca va lua dupa aceea o decizie. MIHAELA CONSTANTINESCU Stelian Dutu a cerut oficial sa fie reprimit in PD Stelian Dutu a fost audiat ieri de Consiliul Executiv al Partidului Democrat. Dutu a inaintat o cerere de reprimire in PD a lui si a unui grup de alesi locali, dupa cum sustin surse democrate. Cererea respectiva a fost inaintata la sfirsitul saptaminii trecute, dupa ce in Biroul Permanent al PD s-a reprosat faptul ca se poarta discutii despre revenirea lui Dutu fara ca acesta sa fi cerut oficial acest lucru. Voci din PD au spus atunci ca la fel s-ar putea discuta despre toti cei care au demisionat anul trecut din PD, incepind cu Victor Babiuc si terminind cu fostul primar al Pitestiului. Stelian Dutu a revenit ieri la Bucuresti insotit de sase primari din judetul Constanta si si-au sustinut cauza in fata secretarilor executivi. Mai degraba a fost o justificare a plecarii din PD in timpul campaniei electorale pentru alegerile generale, lucruri arhicunoscute in partidul lui Petre Roman. NARCISA IORGA Adrian Nastase il vrea in fruntea SIE pe fostul sau consilier Ristea Priboi, actual deputat PDSR, fost consilier al lui Adrian Nastase, ar putea sa fie viitorul sef al Serviciului de Informatii Externe. In numai citeva zile, Priboi a "urcat in rang", de la nivelul de propunere pentru presedinte al Comisiei parlamentare pentru controlul SIE direct la nivelul de propunere pentru sefia SIE. Conform unor surse din PDSR, "urcarea" lui Priboi s-a datorat unui tete-a-tete intre premierul Adrian Nastase si presedintele Ion Iliescu. Priboi urmeaza sa fie audiat astazi de catre comisia SIE, care va fi formata tot astazi si care isi va alege conducerea tot astazi. De asemenea, tot astazi va fi audiat si Radu Timofte, propus pentru conducerea SRI. TEODORA GEORGESCU 