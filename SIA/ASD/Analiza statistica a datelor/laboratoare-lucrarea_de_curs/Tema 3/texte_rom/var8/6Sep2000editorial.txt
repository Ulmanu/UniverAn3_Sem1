 Fuga-fuguta la Republica Melescanu! ______________________________________________________________________ Ce ne cinta Teodor Melescanu de cind si-a lansat campania electorala? Nu rock, nu twist, nu charleston. Domnul Melescanu ne ia la sentiment, ca Elvis Presley sau Tom Jones! Ba, pe alocuri, ii mai trage si cu vioara, sa fie duios, pe placul "la tot poporul". Pentru ca tot a fost mare zaiafet la lansare si pentru ca dinsul s-a gindit ca n-ar strica sa continue cu o graitoare prezenta explicativ-actoriceasca-televiziva, numai ce ne-a atras atentia asupra republicii sale, zisa si a treia-patra-cincea! Ce e republica asta lansata de ApR si Teodor Melescanu? E ceva tare frumos, cu lefuri babane, cu someri putini, cu concedii, cu mincare ieftina, cu oameni toba de carte. De vis, nu alta! Probabil ca scribul ApR a fost trimis intr-o poienita pe linga vreo statiune balneoclimaterica (nu undeva la tara pentru ca autorul are oroare de sat si de mirosul vacii, el prezicind urbanizarea) si acolo, departe de necazuri, cu vreo vicepresedinta de la tineret alaturi, a fost pus sa viseze. Ma, te gindesti la ce ti-ai dori tu cind te apuca dorul de bine, scrii, si pe urma ne dai noua hirtia si o facem program electoral! Altfel, textul acesta plin de promisiuni nerealiste si ilogice n-ar fi scapat in program politic. Cu siguranta ca el va stirni destule comentarii, desi ar putea fi mult mai bine explicat printr-un cintec sau printr-o piesa de teatru siropoasa. Va sa zica, republica domnului Melescanu e un fel de trai neneaca! Omul isi va putea permite 10 zile de concediu "in alta localitate decit in cea in care locuieste". Restul zilelor, acasa sau pe la rude. Partidul care ofera primul si cite o excursie in strainatate sau macar bilete de avion dus ar trebui sa-l surclaseze pe Teodor Melescanu si sa devanseze ApR! Evident, cu conditia ca domnul Melescanu sa nu revina si sa spuna ca intii se vor da concediile si pe urma ne vom duce la munca. Atunci ar recupera ceva popularitate! Oricum, ar fi imediat amenintat de un alt partid care, pe linga cele zece zile de concediu, ar mai garanta ca fiecare roman isi va putea cumpara o masinuta. Atunci ar cistiga a cincea republica! Fiti linistiti, domnilor alegatori! O sa aveti cont bancar, zice viitorul presedinte al Romaniei. La sfirsitul mandatului sau veti da un flit teribil tuturor tarilor europene. In anul 2004 al celei de-A Treia Republici, somajul nu va fi desfiintat (ca sa nu leneviti), dar se va reduce la 5-6%! Stiti ce-i aia? In Uniunea Europeana, in luna iulie 2000, rata a fost de 8,3%, iar in SUA de 4,6. Cea de-A Treia Republica ii umileste pe occidentali, iar la noi, in anul patru e.M. (era Melescanu), va fi o invazie nebuna de nemti, francezi, englezi si italieni care vor munci spetindu-se, in timp ce noi, tolaniti prin poienite, vom zice, prostii naibii! Nu va bucurati inca, binefacerile celei de-A Treia Republici nu s-au terminat. Va fi o "societate echitabila", dreapta, va fi o societate urbanizata (cum treci dealul dai numai de oraseni si de mosnegi care taifasuiesc cu babele pe Internet)! Cum? Uite asa, presedintele va "veghea ca economia sa se redreseze si sa puna bani in buzunarele cetatenilor". Nu va fi nevoie decit sa puneti ceasul sa sune pentru ca, din cind in cind, sa va aduceti aminte ca trebuie sa-i numarati. A Treia Republica nu va fi nici Falansterul de la Scaieni, care exagera in pasunism. Va fi o societate industriala, care "va relua industrializarea economiei" (traiti, tovarase secretar general!) si, prin grija presedintelui, economia va duce la crearea de noi locuri de munca, dar mai ales la "crearea de locuri de munca cu salarii mari" (saru'mina, dom' prezident, banii-s buni, dar ai grija la cacofonii!). Ce sa va mai spui? Am incalecat pe-o sa si am citit mai departe ce bine e in republica asta si cum sint umilite toate aiurelile din capul economistilor. Cum de n-au aflat ei ca "educatia profesionala si civica permanenta va fi o investitie prioritara a statului si principalul mijloc de asigurare a dezvoltarii economice durabile pe termen lung"? Ca sa pricepeti cum educatia civica permanenta va fi un mijloc de asigurare a dezvoltarii economice durabile pe termen lung trebuie musai sa schimbati calul! Ce mai tura-vura! A Treia Republica este o idiotenie visatoare. Cum a visat-o strategul, Dumnezeu stie! Esential este ca domnul Teodor Melescanu a imbratisat o asemenea aiureala si ne-o vinde pe post de program politic. _________________________________________________________________ 