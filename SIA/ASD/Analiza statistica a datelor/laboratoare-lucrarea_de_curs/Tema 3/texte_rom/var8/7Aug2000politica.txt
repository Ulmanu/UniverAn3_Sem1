 Tandemul mai asteapta Isarescu trage de timp Anuntul facut vineri de Cristian Preda, consilier la Presedintia Romaniei, care dadea drept iminent un anunt oficial de candidatura la presedintie al lui Mugur Isarescu a fost, pina la urma, o incercare de "a-i forta mina" actualului premier. Cristian Preda declara in urma cu trei zile, in cadrul unei intilniri PNL-GDS, ca Isarescu a acceptat sa candideze la presedintie, sustinut de Emil Constantinescu, "care este dispus sa se transforme intr-un Coposu in viata", si de o serie de partide, mai mari sau mai mici, si personalitati. Purtatorul de cuvint al guvernului, Gabriela Vrinceanu-Firea, a dezmintit categoric anuntul lui Cristian Preda. Firea a spus ca Mugur Isarescu va anunta "oficial si personal" atunci cind va lua o decizie in privinta candidaturii sale la presedintie. Consilierul prezidential, Zoe Petre, a declarat ca, prin afirmatiile sale, Cristian Preda si-a depasit atributiile, luind "o ipoteza de lucru drept certitudine". "Consilierul pe probleme de analiza politica la presedintie, Cristian Preda, nu a avut mandat din partea presedintelui Constantinescu si cu atit mai putin din partea premierului pentru a face publice informatii in legatura cu discutiile care s-au purtat si despre care avea stiinta", a precizat Zoe Petre. Presedintele PNL, Mircea Ionescu-Quintus, care a participat la ultimele discutii dintre presedinte si premier, a precizat ca Mugur Isarescu a spus ca isi va exprima optiunea "cam peste zece zile, in jurul datei de 15 august". Quintus a declarat ca Isarescu ar fi spus ca nu ar dori sa fie contracandidatul lui Theodor Stolojan, "dar nu a facut o declaratie definitiva in acest sens". Liderul PNL a mai declarat ca formatiunile care il sprijina pe Stolojan pentru presedintie isi declara sustinerea pentru actualul guvern condus de Mugur Isarescu. LUCIAN PURCAREANU Stolojan candideaza la presedintie Theodor Stolojan va candida la presedintie, din partea PNL. "Voi anunta ca voi merge cu PNL, intrarea sau neintrarea nu are importanta, deoarece optiunea politica este legata de PNL si sprijinirea candidaturii mele la presedintie este legata de PNL", a declarat ieri Theodor Stolojan, anticipind anuntul oficial care urmeaza sa fie facut astazi, la sediul liberalilor. Decizia a fost luata simbata, pe malul marii, la Constanta, dupa ce Stolojan a avut o intrevedere cu Mugur Isarescu, cu Mircea Ionescu-Quintus, cu Valeriu Stoica si alti lideri liberali. Theodor Stolojan dovedeste clare aptitudini pentru politica, el incercind sa "rezolve" inca de pe acum situatia unui potential contracandidat la presedintie, actualul premier Mugur Isarescu. "Daca eu voi merge candidat la presedintie din partea PNL, daca PNL va inregistra un scor in alegerile parlamentare, devenind un coechipier intr-o alianta pentru guvernare, evident ca domnul Mugur Isarescu este cea mai buna alegere pentru a continua programul de guvernare", a declarat Stolojan, citat de Radio Romania Actualitati. Surse parlamentare sustin ca Mugur Isarescu ar fi refuzat oferta de a candida la presedintie. Theodor Stolojan a confirmat faptul ca "pe dl. Isarescu il preocupa in mod deosebit continuarea acestui program (n.r. - de guvernare) in lunile care au mai ramas pina la alegeri". O campanie electorala pentru presedintie l-ar impiedica pe Mugur Isarescu in realizarea scopului. Mai ramine ca Theodor Stolojan sa-si cumpere noile costume, asa cum a promis joi, la lansarea de carte a liderului ApR, Teodor Melescanu: "Imi voi cumpara si un costum la trei rinduri daca asta este conditia sa candidez la presedintie". TEODORA GEORGESCU Mircea Ionescu-Quintus povesteste cum s-a produs Intelegerea de la Constanta "Limpezirea apelor" in ceea ce priveste candidatura la prezidentiale a lui Theodor Stolojan s-a produs la Constanta, intr-o "casuta linistita", dupa cum spunea ieri presedintele PNL, Mircea Ionescu-Quintus. La o intilnire de taina, ce a avut loc simbata, si la care au participat Mircea Ionescu-Quintus, prim-vicepresedintele PNL, Valeriu Stoica, vicepresedintele liberal Puiu Hasotti, secretarul general al guvernului, Radu Stroe, pe de o parte, si Mugur Isarescu, Theodor Stolojan si consilierul sau, Virginia Gheorghiu, pe de alta parte, s-au clarificat cele mai multe dintre semnele de intrebare ce planau in legatura cu cei doi posibili "prezidentiabili". Liderul liberal, Mircea Ionescu-Quintus, ne-a declarat ca aceasta intrevedere a avut ca principal scop "sa-i aduca alaturi" pe Isarescu si pe Stolojan si "sa-i faca sa discute intre dumnealor". Presedintele PNL ne-a oferit si "filmul" discutiilor: "Domnul Stolojan i-a oferit sustinerea sa domnului Isarescu pentru candidatura la prezidentiale. Domnul Isarescu a spus ca are nevoie sa se mai gindeasca si ca, daca va candida, o va face ca independent, sustinut de o coalitie larga, si nu de un singur partid. A rezultat clar ca posibilitatea apropierii partinice a domnului Isarescu nu este realizabila, asa ca i-am propus domnului Stolojan acest lucru si dinsul a acceptat. Intre domnii Stolojan si Isarescu e o perfecta intelegere. Domnul Isarescu nu poate accepta oficial acest tandem (n.r. - Stolojan-Isarescu), dar daca, dupa alegeri, vom avea puterea sa-l desemnam prim-ministru, o vom face. Cit priveste optiunile noastre, ale PNL, ele sint, neoficial, pentru acest tandem. Intr-o singura imprejurare vom merge oficial cu acest tandem, in campania electorala, daca domnul Isarescu va spune ca nu va candida in nici un fel. In aceasta situatie, polul din jurul PNTCD va trebui sa sustina fie alt candidat, fie sa sustina cuplul Stolojan-Isarescu, care, astfel, va fi sustinut de toate fortele de centru-dreapta la un loc. In orice caz, domnul Isarescu a spus ca, cel mai tirziu, la 15 august, va spune ori da, ori ba". MADALINA SISU "Un tandem tehnocrat nu are de ce sa ne sperie" Tania Filip, actrita, director adjunct artistic al Teatrului "C.I. Nottara" "Am toata admiratia si tot respectul pentru aceste doua personalitati. Nu stiu insa daca alaturarea celor doua nume poate constitui intr-adevar o echipa, un «tandem», altul decit cel nascocit de politicienii agitati, buimaciti de sondaje de opinie si amenintati de spectrul dramatic al alegerilor viitoare. Daca ar fi fost sa-mi dau cu parerea acum, sa zicem, patru ani, sau opt, ea ar fi fost alta. Pozitiva. Acum insa, in aceasta Romanie jalnica, nu mai cred in definitia de «tehnocrat». Si daca as crede si as accepta-o, nu mai cred in puterea ei. Politicul «made in Romania» altereaza si uriteste totul. Poate sint prea sceptica, dar am tot obosit sa sper. Totusi incerc sa nu abandonez definitiv si sa cred ca va exista o personalitate care se va apleca, IN SFIRSIT, si asupra culturii, o personalitate care va realiza ca fiecare zi in care nu se vorbeste macar o data despre cultura este un pas spre moarte, ca devenim astfel un popor amfor, inert, in ciuda tuturor zbaterilor si eforturilor catre europenizare si globalizare. Cu mare sinceritate, imi exprim parerea personala, ca, pentru oamenii de cultura, nici domnul Isarescu, nici domnul Stolojan, nici cei doi impreuna nu sint o solutie. Si, din pacate, nimeni altcineva in aceasta clipa, in aceasta tara". Alexandru Condeescu, director al Muzeului de Istorie al Literaturii Romane,
Bucuresti "Un «tandem» tehnocrat, fie el Isarescu-Stolojan sau viceversa, unde fiecare dintre coechipieri si-a dat masura in competitia economica, nu are de ce sa ne sperie, dimpotriva, el ar trebui sa aduca speranta depolitizarii executivului in favoarea unei mai limpezi si ferme angajari pe calea redresarii reformei economice (in primul rind, caci fara rentabilizare si eficienta nimic nu se mai poate reface, daramite construi). Nu de politica ne temem totusi, ci de fratele ei: politicianismul. Or, a lua decizii corecte presupune o independenta degajata de interesele marunte de partid ori ale liderilor de partid. Ar mai fi insa ceva, macar pentru presedinte, daca nu si pentru un prim-ministru: nici performanta financiara, nici cea economico-industriala (conditii necesare) nu sint suficiente. Mai trebuie inteligenta politica, diplomatie, chiar bun-simt, si nu in ultimul rind, o temeinica cultura. Un om politic obtuz, limitat, fara orizontul unui program (destin) national, oricit de bun tehnocrat este mai primejdios decit unul incompetent din punct de vedere al profesiei finantiste". Iosif Naghiu, dramaturg, secretar al Filialei Uniunii Scriitorilor din
Bucuresti "Inainte de a propune o parere despre acest «tandem», mai ales ca partidele divizate ale fostei conventii nici macar nu s-au lamurit cine ar trebui sa conduca «familia» si cine sa faca «bucataria», ma declar un fan al suspansului creat de tacerea domnului Isarescu. Domnia sa nu se grabeste sa confirme candidatura propusa si are toate motivele. Dupa ce Emil Constantinescu a «tras» plapuma prezidentiala de pe ele, e firesc ca actualul premier sa se intrebe daca aceste partide nu il doresc la conducerea tarii pentru a le acoperi, din nou, defectele, slabiciunile. Altfel, tandemul Isarescu-Stolojan ar putea face chiar si raliul «Paris-Dakar»". A consemnat CARMEN GHERGHEI PNTCD se chinuieste sa gaseasca o alternativa Toata conducerea PNTCD, cu exceptia presedintelui partidului, s-a aflat timp de trei zile la Sinaia pentru a gasi argumentele politice care ar trebui sa convinga electoratul sa-i voteze in aceasta toamna. Au fost convocati ministrii taranisti, sefi de filiale, conducerea BNC - toata lumea a venit sa puna umarul pentru a "pune partidul pe picioare". Consecventi in a organiza mari dezbateri care nu duc la nici o concluzie sau la nici o decizie ferma, taranistii nu s-au dezmintit nici de aceasta data. Au fost audiati ministri, pentru a se analiza in ce masura si-au indeplinit programul, care au fost realizarile din domeniu, pentru ca pe baza realizarilor din cei patru ani de guvernare sa se alcatuiasca strategia electorala din aceasta toamna. Taranistii par multumiti de activitatea reprezentantilor partidului in guvern, dupa cum ne-au marturisit surse taraniste "singurul mai solicitat (n.r. - criticat) a fost Romica Tomescu, in legatura cu legea Lupu, pentru ca el pretinde ca exista unele inconveniente, cum ar fi restituirea unor paduri care nu mai exista". Desi anuntasera ca pina la inceputul lunii august vor termina listele electorale, taranistii nu au facut-o, pentru ca, spun ei, nu au stabilit inca politica de aliante. Cit despre "planul B" pe care Ioan Muresan anunta ca partidul sau - "ca un partid mare care se respecta" - il are, surse din partid sustin ca inca nu s-a pus la punct o alta varianta in cazul in care Isarescu nu-si da acceptul pentru a candida la presedintie. Se prea poate ca, in al doisprezecelea ceas, liderii PNTCD sa mai abdice de la pretentiile de lider in cadrul unei aliante si sa se alature PNL in a sustine candidatul lor pentru functia suprema in stat. Alte doua intilniri cu caracter politic, menite sa rezolve problemele ramase restante - liste, candidat la prezidentiale, aliati - vor avea loc chiar in cursul acestei luni, prima dintre ele urmind sa se desfasoare peste aproximativ doua saptamini. MIHAELA CONSTANTINESCU Liberalii stiu ca Mugur Isarescu nu va candida Surse din conducerea la virf a PNL sustin ca premierul Mugur Isarescu nu a oferit liberalilor la intilnirea de simbata un raspuns explicit in ceea ce priveste candidatura sa la prezidentiale, insa a lasat sa se inteleaga ca ar prefera sa nu faca acest lucru si ca in acest sens va fi facut si anuntul de pe 15 august. Motivatia oferita de Isarescu ar fi fost, potrivit acelorasi surse, ca prin oficializarea candidaturii sale la prezidentiale "de o parte a baricadei" s-ar crea tensiuni suplimentare in cadrul coalitiei guvernamnetale, "ori pe primul-ministru il intereseaza sa salveze existenta guvernului". Si pe liberali i-ar avantaja ca Mugur Isarescu sa decline propunerea facuta de PNTCD si UFD, pentru ca spera ca aceste doua partide sa sustina, ulterior, candidatura lui Theodor Stolojan la presedintie. Acest lucru reiese si din afirmatiile liderului PNL, Mircea Ionescu-Quintus: "Daca domnul Isarescu nu va accepta sa candideze, mai mult ca probabil se deschid atitea posibilitati de colaborare, cu un rezultat fericit pentru polul de centru-dreapta, cu conditia ca prietenii nostri taranisti sa nu se cramponeze de candidatura domnului Isarescu. Si noi, in '92, am suflat in ciorba, si-acuma suflam si-n Stolojan!" Pe de alta parte, unul dintre negociatorii PNL, Paul Pacuraru, ne-a declarat ca, la Congresul din 18 august, partidul sau va face un apel catre toate fortele politice pentru sprijinirea mandatului lui Mugur Isarescu si pentru continuarea acestui mandat si postelectoral, "in conditiile in care rezultatele electorale o vor permite". Nici Pacuraru nu a oferit o opinie transanta in ceea ce priveste disponibilitatea lui Mugur Isarescu de a candida la presedintie sustinut de PNTCD si UFD, insa a apreciat ca "PNL a avut si are relatii remarcabil de bune cu dinsul". Totodata, sursele liberale citate ne-au declarat ca, asa cum pina acum premierul "i-a trimis la plimbare" pe toti cei care au facut "presiuni uriase" asupra sa ca sa se angreneze in cursa prezidentiala, va fi capabil sa reziste si de acum inainte. (M.S.) Povestea candidaturii lui Theodor Stolojan Liderul liberal, Valeriu Stoica, a formulat vineri seara, la intilnirea dintre reprezentantii PNL si cei ai Grupului pentru Dialog Social, o serie de critici la adresa presedintelui Emil Constantinescu. Potrivit lui Stoica, atunci cind s-a constatat ca actualul presedinte "nu are sanse sa cistige", a avut cu acesta, "intr-o noapte, o discutie clara, transanta". In cadrul acestei intilniri, propunerea avansata de Emil Constantinescu a fost aceea de a candida ca independent, sustinut de o coalitie de partide care sa participe pe liste proprii la alegerile parlamentare. Liderul liberal a declarat ca PNL a declinat oferta lui Constantinescu, deoarece, prin aceasta solutie, "lasa partidele fara locomotiva si le condamna la esec", ceea ce ar fi insemnat "sa te arunci din avion, fara sa ai parasuta". Conform afirmatiilor lui Stoica, liberalii i-au avansat lui Constantinescu trei solutii: sa medieze intre PNL si PNTCD in vederea restructurarii CDR, sa candideze la presedintie din partea PNL sau "sa-l lase pe Mugur Isarescu sa candideze din partea noastra". Nici una dintre aceste variante nu a fost acceptata de seful statului, sustine liderul PNL si, ca atare, "atunci cind am pus problema candidaturii am constatat ca avem doua solutii: Mugur Isarescu si Theodor Stolojan". Pina la urma, cel care a ales a fost Theodor Stolojan. MADALINA SISU Melescanu si-a gasit perechea la o fabrica de bere Directorul de la "Ursus", propus pentru functia de premier Presedintele ApR, Teodor Melescanu, si-a adus aminte ca se poarta tandemurile, asa ca unul dintre "oamenii grei" ai partidului, care pina acum a stat in umbra, este aruncat in fata. Octavian Buzoianu, directorul fabricii de bere Ursus, este propunerea ApR pentru functia de prim-ministru. Director al fabricii de bere de zece ani, Buzoianu a declarat ca va lua o decizie finala in ceea ce priveste acest post numai dupa intocmirea si analizarea unui program pentru indeplinirea functiei respective. Melescanu insa este convins: "Octavian Buzoianu are prestigiul si experienta necesare pentru a ocupa orice functie economica, de la prim- ministru, la presedinte al FPS sau responsabil cu privatizarea". Cu un director de fabrica in partid, Teodor Melescanu a tinut insa sa precizeze: "ApR nu are bani suficienti pentru campania electorala". Presedintele ApR viseaza la refacerea FSN Liderul ApR, Teodor Melescanu, a recunoscut ca negocierile cu PNL au fost un esec. Si aceasta din vina liberalilor, care nu au acceptat sa-l spijine pe liderul ApR pentru functia de presedinte al Romaniei. Drept urmare, Melescanu nu mai vrea sa auda de aliante preelectorale, desi, intre PNL si ApR va exista "o apropiere electorala" prin colaborarea pe plan local. In schimb, Melescanu se gindeste la fostul FSN, bineinteles, punindu-se in umbra sondajelor care arata ca "aproximativ 70 la suta din electori isi indreapta optiunile catre PDSR, ApR si PD". "Daca electoratul decide asa, noi avem responsabilitatea de a crea premisele unei colaborari cu PDSR si PD chiar in cadrul unei coalitii de guvernare. Vom face un efort sincer si onest in interesul romanilor", a afirmat Melescanu. Sarcini de partid In timpul intilnirii cu liderii filialelor ApR din Transilvania, Melescanu s-a declarat multumit de numarul de mandate obtinute la scrutinul din 4 iunie, chiar daca sondajele de opinie plasau ApR pe un loc mai bun. El a comunicat participantilor la intilnire ca fiecare membru de partid trebuie sa se transforme intr-un agent electoral. Presedintele ApR s-a dat chiar pe sine drept exemplu, informind ca are de gind sa trimita scrisori fiecarui aperist, caruia ii va solicita sa convinga cite 25 de persoane sa voteze ApR la toamna. TEODORA GEORGESCU BOGDAN STANCIU Bref Seful Partidei Rromilor din Arges a fost reclamat la politie pentru escrocherie Aurel Bana, seful Partidei Rromilor, filiala Arges, este subiectul unei plingeri penale depuse la Inspectoratul Judetean de Politie. El a fost reclamat de patronul firmei B&C Impex Bucuresti, Ioan Bucur, care sustine ca Bana si un om de-al sau, Cristian Dumitru, l-au pacalit cu zece milioane de lei. Pe scurt, Aurel Bana i-a promis lui Bucur ca-i face "o intrare" la Arpechim Pitesti pentru o comanda de motorina. Bucur a platit in doua transe. Mai intii cu un cec de 100 de milioane, iar apoi cu inca 10 milioane de lei, suma trimisa on-line. Cum afacerea nu s-a mai facut, bucuresteanul a reusit cu greu sa-si recupereze fila cec. Nu insa si cele 10 milioane trimise prin posta. Cazul este cercetat de IJP Arges. (G.M.) Eugen Plesca a declarat razboi gunoaielor Primaria Sectorului 3 a inceput vineri "razboiul gunoaielor", se arata intr-un comunicat semnat de primarul Eugen Plesca. Operatiunea a inceput in cartierul 23 August, impreuna cu societatile de salubrizare. Primaria a chemat printr-un apel pe toti cetatenii din zona 23 August sa participe la stringerea si predarea deseurilor personale, dar si la debarasarea terenurilor publice. "Cei mai harnici cetateni vor primi premii adecvate", se arata in apel. (L.P.) ApR, la Institutul de Pneumologie Organizatia Sectorului 5 a ApR a aranjat o vizita in scop umanitar la Institutul de Pneumologie "Marius Nasta", oferind peste 250 de kilograme de legume si apa minerala. Coordonatorul actiunii, Mihaela Voinea, a promis ca astfel de actiuni vor mai avea loc, urmatoarea fiind la sfirsitul lui august.(T.G.) Pedepse la PDSR Arges Capii PDSR Arges au destituit la sfirsitul acestei saptamini presedintii din 11 organizatii locale. Celor maziliti li s-au reprosat rezultatele slabe obtinute de organizatiile lor in alegerile locale. PDSR Arges a luat aceasta masura de pedepsire a celor cu rezultate modeste desi, la nivel de judet, partidul lui Ion Iliescu a obtinut 54 de posturi de primar din 99 posibile. Spre deosebire de PDSR, taranistii au obtinut in Arges, judetul lui Ion Mihalache, doar trei primari, dar n-au destituit nici un sef de organizatie. (G.M.) Senatorul PD Cristian Dumitrescu a iesit din carti Organizatia Judeteana Suceava a PD este un butoi de pulbere, dupa deznodamintul total neasteptat al sedintei Biroului Permanent Judetean (BPJ) de vineri. Membrii BPJ si-au exprimat prin vot secret, optiunile pentru ordinea pe liste a candidatilor democrati suceveni. Conform mai multor surse din PD, BPJ l-a preferat pe primul loc pentru Senat pe Teodor Hauca, senatorul Cristian Dumitrescu fiind abia pe locul al doilea, considerat neeligibil. Nemultumiri a generat si lista pentru Camera Deputatilor. Membrii BPJ au stabilit ca primul loc sa fie ocupat de actualul deputat Mihai Chiriac, urmat de Gheorghe Cotin (director in cadrul Prefecturii Suceava) si de prefectul Vasile Ilie. Cel de al doilea deputat sucevean al PD, Sandu Alecu, s-a clasat abia pe locul al patrulea. Daca lista va ramine cea stabilita in cadrul sedintei BPJ, nici prefectul si nici deputatul Alecu nu mai au sanse sa prinda vreun loc in parlament. (T.A.) Isarescu blocheaza militarizarea Universitatii Maritime Constanta Potrivit purtatorului de cuvint al executivului, Gabriela Vrinceanu-Firea, primul-ministru a cerut ca pina marti, cind se va intoarce in Bucuresti, sa fie gata un raport amanuntit despre situatia de la Universitatea Maritima din Constanta si cum s-a ajuns la H.G.1412 prin care singura institutie de invatamint superior de stat de marina civila este desfiintata. "Premierul a aratat ca se va ocupa el personal de remedierea acestei situatii, incercind sa identifice cauzele care au dus la crearea ei si consecintele ideii de a comasa cele doua universitati", a mentionat purtatorul de cuvint. In acelasi timp, Firea a precizat ca, daca s-au facut demersuri in sensul blocarii de la publicarea in Monitorul Oficial a H.G. 1412, acestea nu au pornit din guvern, ci din Ministerul Educatiei Nationale, iar executivul nu are cunostinta de existenta lor. ROBERTA VORNICU OANA VLASCEANU Remes, la rascruce de drumuri Acceptul lui Theodor Stolojan de a candida la Presedintia Romaniei va avea efecte si la nivelul vietii de partid a liberalilor. Actiunile politice din ultimele doua luni initiate de prim-vicepresedintele PNL, Valeriu Stoica, au intimpinat o rezistenta ferma din partea unor membri ai Biroului Permanent Central, acestea cunoscind "apogeul" inainte de Consiliul National al partidului din 18 iunie. Printre cei care s-au manifestat constant impotriva sustinerii lui Stolojan si in favoarea sustinerii lui Mugur Isarescu pentru functia suprema in stat se numara si ministrul Decebal Traian Remes. Potrivit lui Paul Pacuraru, ministrul finantelor are acum doua variante: "Fie sa se replieze, sa inteleaga ca aceasta e o varianta maximala pentru perspectiva politica a PNL (n.r. - sustinerea lui Stolojan), fie sa continue sa-si dezvolte optiunile, fapt care i-ar ridica propriul partid in cap". MADALINA SISU Campania EVZ la final In urma cu doua saptamini, "Evenimentul zilei" si-a invitat cititorii sa isi spuna parerea asupra participarii in alegeri a tandemului Isarescu-Stolojan. Initiativa s-a dovedit a avea priza la public. Chiar si o serie de sondaje de opinie au prezentat drept tandemul cu cele mai multe optiuni ale celor intervievati, cuplul Isarescu-Stolojan. Pe tot parcursul campaniei, un numar impresionant de cititori ne-au trimis opiniile lor favorabile. Opinii care reflecta, in marea lor majoritate, increderea acordata tandemului Mugur Isarescu-Theodor Stolojan. Va prezentam astazi citeva dintre opiniile care au aparut in tot acest timp in paginile noastre. Din pacate, spatiul tipografic nu ne permite sa publicam toate parerile venite la redactie. "Evenimentul zilei" va publica insa in zilele urmatoare statisticile raspunsurilor primite. (L.P.) Stelian Tanase: "Este o idee buna" "Este o idee buna sprijinirea acestui tandem. Este un tandem cu o buna imagine externa. Un tandem de profesionisti in domeniul economic. Un tandem de oameni seriosi, in care poti avea incredere ca fac ceea ce spun". Academicianul Constantin Ionete: "Tandemul este exceptional pentru Romania" "Tara condusa de o echipa Isarescu-Stolojan ar putea fi solutia optima pentru aceasta perioada. Din cite ii cunosc eu pe cei doi protagonisti, ei au un profil de centru-dreapta. Or, la noi exista in acest moment o coalitie constituita din forte politice de stinga. Mugur Isarescu are o experienta de zece ani neintrerupti, de o calitate unica in Romania, care-i proiecteaza un profil mai nimerit pentru pozitia de prim-ministru". Silviu Brucan: "E prea frumos ca sa fie adevarat" "E prea frumos ca sa fie adevarat. Intr-adevar, proiectat pe fundalul vietii politice romanesti, tandemul celor doi tehnocrati apare, cum a titrat ziarul dvs, o solutie salvatoare. (...) Nu cred ca tandemul Stolojan-Isarescu va face minuni, dar ne va feri de ghicitorie in politica economica si financiara, ne va da certitudinea ca face ceea ce trebuie si ca mergem in directia corecta. (...)" Ilie Serbanescu: "Impreuna pot avea mai mult succes" Analistul economic Ilie Serbanescu considera ca cele doua personalitati "puse impreuna pot avea evident cu mult mai mult succes in promovarea concreta a reformei decit oricare dintre fortele politice care au avut posibilitatea sa demonstreze ce pot". Octavian Paler: "Niste posibile sperante" "Fireste, daca-i compar cu presedintii de pina acum si cu premieri ca Nicolae Vacaroiu, Radu Vasile si Victor Ciorbea nu vad nimic ciudat in a-i socoti niste posibile sperante. Macar intr-un domeniu, ca "finantisti" recunoscuti, cei doi se pricep. (...) Sint vazuti de multi ca "salvatori", ca "oameni providentiali". La acest nivel ma incurc. (...) sa nu se creada ca as avea ceva impotriva dlor Isarescu si Stolojan. In ciuda unor rezerve care nu-mi ingaduie sa ii consider "providentiali", vad in ei niste tehnocrati stimabili care, daca ar depasi limitele pragmatismului, ar putea deveni niste barbati de stat, utili intr-un ceas de mari primejdii pentru Romania. (...)" Dan Pascariu: "Sint poate cei mai indicati in fruntea deciziilor" Dan Pascariu, presedintele Creditanstaldt-Romania, considera ca cei doi, in fruntea tarii, ar fi un semn pentru bancheri ca pietele financiare se vor dezvolta eficient. "Eu demult spun treaba asta, ca avem nevoie de niste tehnocrati in fruntea deciziilor", a precizat Pascariu. Petru Romosan, editor: "Isarescu si Stolojan ar putea impune un guvern de larga reprezentare nationala" "Cistigind alegerile, Mugur Isarescu si Theodor Stolojan ar putea impune un guvern de larga reprezentare nationala, care sa cuprinda in primul rind PDSR. Iata solutia care se intrevede dupa alegeri. Dar pentru aceasta, PDSR trebuie sa renunte la Ion Iliescu si sa fuzioneze cu sociali-democratii reali ai lui Cunescu-Athanasiu. Desi fara Iliescu PDSR ar pierde cu certitudine din procente, ar cistiga in schimb in respectabilitate, atit internationala, cit si interna. Renuntarea la candidatura lui Ion Iliescu si fuziunea cu PSDR ar putea transforma PDSR-ul intr-un partid ca oricare altul". Joseph A. Serousii, presedintele Asociatiei Investitorilor Straini din Romania: "Am tot respectul pentru amindoi" " Ideea tandemului Isarescu-Stolojan are nota foarte pozitiva din partea mea pentru ca ar fi un pas inainte pentru economie. Increderea investitorilor straini trebuie recistigata printr-o legislatie stabila, iar Isarescu si Stolojan sint in stare sa o faca. Pentru ca au demonstrat in timp profesionalism, oricare dintre cei doi este bun. Am tot respectul pentru amindoi". Joseph Kliper, presedintele Fondului Romano-American de Investitii: "Sint oameni care inteleg foarte bine economia" " Sint convins ca investitorii romani o sa se indeseasca, pentru ca cei doi sint oameni care inteleg foarte bine economia, sint dispusi sa nu puna bete-n roate, ba chiar sa faciliteze intrarea capitalului strain, care este absolut necesar dezvoltarii unei tari". 