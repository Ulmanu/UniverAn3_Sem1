 Nepotul presedintelui dezvaluie: Ion Iliescu isi ignora rudele Andrei Iliescu este nepotul presedintelui Ion Iliescu. Are 29 de ani, lucreaza ca referent comercial la o firma si studiaza comertul exterior. Sta intr-un apartament cu trei camere, impreuna cu parintii, si are o casa, nu vila, in Bucurestii Noi. Conduce un BMW din 1989, cumparat cu banii parintilor si ai lui. Spune-ne, de fapt, care e legatura ta de rudenie cu Ion Iliescu? Tatal meu este fratele lui vitreg. Bunicul s-a recasatorit cu o tinara ilegalista, Maria (bunica mea). Din aceasta casatorie au rezultat doi copii: Crisan (tata) si Mihai. Din prima casatorie, bunicul mai avea deja doi baieti: Ion si Eugen. Traiesc toti fratii lui Iliescu? Doar tata. Eugen a murit de mult, iar Misa (asa ii spuneam noi unchiului Mihai), fratele cel mai mic, s-a prapadit si el in urma cu patru ani, de ciroza. Avea probleme cu alcoolul. Era destul de tinar cind a murit, avea doar vreo 42 sau 46 de ani. Era un tip foarte destept. Stia sapte limbi straine. Eram foarte apropiati. Ne adunam deseori la un gratar... De la cei doi frati ai tatalui tau ai veri? Doua verisoare. Cea mai mare este Milva, fata unchiului Eugen, care lucreaza la Cotroceni. A terminat ASE-ul si are 27 de ani. Cealalta, Norina, este fata unchiului Misa si are 23 de ani. Din cite stiu eu, nici una nu este casatorita. Familiile noastre nu prea sint in relatii, nu stiu de ce. Care sint relatiile tatalui tau cu fratele lui, presedintele? Destul de reci. Asa au fost dintotdeauna. Stiu ca tatal tau a lucrat o vreme la Ambasada Romaniei la Sofia. Ion Iliescu l-a ajutat sa ajunga acolo? Nici vorba. Tata a facut doi ani de facultate in Bulgaria si cunoaste foarte bine limba. A lucrat la IRSOP. In 1995, ambasadorul Romaniei la Sofia cauta un consilier care sa fie si un bun cunoscator al obiceiurilor bulgare. Asa a dat de tatal meu. Oricum, fratele sau nu l-a ajutat niciodata pe plan profesional. In urma cu trei luni, tatal tau s-a intors din Bulgaria upa sase ani. S-a intilnit cu Ion Iliescu de cind a revenit in tara? Nu. Tata l-a sunat de citeva ori in dorinta de a-l vizita, dar unchiul i-a zis ca nu are timp de el! Cit ai fi de presedinte, nu iti faci timp cinci minute sa vorbesti cu fratele tau? Nu mi se pare tocmai normal... Pe timpul lui Ceausescu familiile voastre se vizitau mai des? Nu prea. De vreo trei-patru ori pe an. Din cite imi aduc eu aminte, in acea perioada, unchiul Ion (care lucra ca specialist hidrotehnist la Ministerul Apelor) se certase cu Ceausescu. El si matusa Nina ne vizitau destul de rar, ca sa nu ne faca probleme. Iar cind veneau, aveau intotdeauna dupa ei o Dacie neagra, de la Securitate. Stiu ca Securitatea ne asculta si telefonul... Dar acum iti vezi des unchiul? Nu. Am trecut pe la partid de vreo patru ori. De Craciun, am ajuns pe la ei sa le duc o felicitare de la parintii mei. De atunci am mai vorbit de citeva ori la telefon si cam atit. De cite ori voiam sa trec pe la ei, unchiul era foarte ocupat. Ce cadouri ai primit de la unchiul tau, Ion Iliescu? In 1991 mi-a dat, de ziua mea, o camera video Gold Star, pe care am vindut-o dupa un an sau doi pentru ca imi cumparasem una digitala, Sony. Tot de ziua mea am primit de la el - anul trecut - o bratara din aur marca Boucheron de vreo 5-6 grame. E finuta, o port. Stie multa lume ca esti nepotul presedintelui? Nu. Stiu doar prietenii si cei de la firma la care lucrez. Nu imi aduce nici un avantaj chestia asta. Cum te intelegi cu matusa Nina? Relatia dintre noi este si mai rece. M-a deranjat ca am sunat acum vreo doi ani, de Sf. Ion, la ei acasa sa ii spun unchiului "La multi ani!", dar lipsea. Matusa mi-a zis ceva de genul: "Daca voiai sa-i transmiti ceva te duceai la partid sa ii spui". Parca eram un strain! M-am suparat, pentru ca in acea perioada ai mei erau in Bulgaria si eram singur. Putea si ea sa ma intrebe ce mai fac, cum ma descurc... Ai fost in vreo casa de protocol a presedintelui? Da. A invitat toata familia la un Craciun, in primul lui mandat, la Scrovistea. Am vazut si eu atunci cum arata o vila de demnitar. Enorma, cu marmura, cu o gramada de chestii... Sora ta sta in Italia. Ion Iliescu a fost acolo, urma cu vreo luna jumate. S-au intilnit? Ce sa se intilneasca! Nici macar nu a sunat-o sa o intrebe ce face. Era la o departare de ea de vreo 80 de km si ar fi putut face un efort daca il interesa nepoata-sa! Ai avut un incident cu politia, la Cernica... M-au oprit la filtru si nu aveam actele la mine. Mi-au zis sa le las o placuta de inmatriculare de la masina. Nu am vrut. Le-am spus sa mergem la sectie si acolo sa ma verifice. Ca sa scap, le-am zis ca sint nepotul lui Iliescu. Nu m-au crezut. Ba chiar m-au amenintat ca daca nu fac cum zic ei maninc bataie. Am sunat atunci un colonel de la pasapoarte, pe care il cunosteam, sa vorbeasca el cu sergentul-major care ma oprise, insa acesta a refuzat. I-am spus atunci colonelului ca eu plec si ca daca nu il sun in zece minute inseamna ca au tras in mine... In final, sergentul si-a cerut scuze si m-a lasat sa plec. Ai facut trei ani de sociologie in Bulgaria. De ce nu ai terminat acolo? M-au apucat "nervii" si m-am intors. Am mai facut aici un an, dar nu am apucat sa-mi dau licenta. Acum sint in anul trei la Facultatea de Comert Exterior si Marketing de la "Spiru Haret". Ce ai vrea sa-i transmiti unchiului tau? Ca presedintia trece, dar familia ramine! Si nu ar trebui data la o parte. Nu stii cind se intoarce roata! Interviu preluat de pe site-ul www.ems. ro [7][pl.dll?rid=expresro] 