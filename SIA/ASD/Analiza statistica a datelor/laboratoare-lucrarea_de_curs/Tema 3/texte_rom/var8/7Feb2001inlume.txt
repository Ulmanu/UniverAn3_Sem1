 Satula de sex, Pamela Anderson i-a dat papucii lui Marcus Pamela Anderson a declarat zilele trecute ca si-a parasit iubitul pentru ca era prea obsedat de sex. Vedeta serialului Baywatch vrea sa mai intilneasca si alti barbati, mai ales ca in ultimii opt ani a fost atit de cuminte, incit nu a avut decit trei iubiti. Ea a recunoscut ca manechinul Marcus Schenkenberg, pe care l-a cunoscut anul trecut in mai, era dragut, dar nu intr-atit incit sa ramina cu el toata viata. In plus, Pam a povestit ziaristilor ca singura lui preocupare, cind erau impreuna, era sa faca sex si numai sex. "Faceam plaja in curte, dar nu ma puteam bronza deloc pentru ca avea tot timpul chef de «joaca». E atit de obsedat", isi aduce aminte Pamela. (I.D.) Din actor, guvernator Arnold Schwarzenegger vrea California! Actorului Arnold Schwarzenegger i-a sarit cit colo mustarul cind l-a auzit pe actualul guvernator al Californiei ca are de gind sa-si depuna din nou candidatura. Guvernatorul e un incompetent, iar el, Arnold, ii va termina cariera politica. Terminatorul a facut declaratii la foc automat care au lasat sa se inteleaga ca, daca guvernatorul Gray Davis nu-si onoreaza promisiunile electorale, si-ar putea abandona profitabila cariera cinematografica in favoarea politicii. Arnold considera ca ceea ce lipseste politicienilor in general este curajul de a-si recunoaste incompetenta si dorinta de a ajuta oamenii. Marile decizii nu se iau cu gindul la "slanina", a adaugat actorul. RADU MEIROSU Desi e cam batriior, Fondatorul revistei "Playboy" si-a luat sapte amante noi La mai bine de un deceniu dupa ce a suferit un infarct si parea ca se va "linisti, in sfirsit", fondatorul revistei "Playboy", americanul Hugh Hefner, a revenit in comunitatea "swing" (a schimburilor de parteneri/partenere), dind cel mai recent "set" de patru partenere in schimbul gratiilor a sapte noi si seducatoare blonde, care sa-i tina de urit in cada si in pat. Intr-un interviu acordat revistei "Vanity Fair", Hefner, care va implini 75 de ani in luna aprilie, spune ca principala diferenta intre relatiile sexuale in grup pe care le practica in anii '60 si multiplele sale partenere de astazi este ca acum intre el si amantele sale exista o "relatie continua". "Facem impreuna tot felul de lucruri minunate. Mergem in Disneyland. Iesim la filme si in cluburi, iar ele sint intotdeauna centrul a tot ceea ce facem, oriunde am fi", declara barbatul care se mindreste ca ar fi "bunicul revolutiei sexuale". Gratie "pilulei de putut" - Viagra, Hefner pretinde ca el si noii sai "iepurasi" - Tiffany, Stephanie, Cathi, Katie, Buffy, Tina si Regina, cu virste cuprinse intre 19 si 28 de ani - sint impreuna "majoritatea noptii". Una dintre dintre fete, Cathi O'Malley, spune insa ca, lasind la o parte distractiile nocturne, in timpul zilei, viata la resedinta "Playboy" este atit de plictisitoare incit te simti ca "acasa la bunica". CONSTANTIN VLAD Potrivit informatiilor difuzate de bancherii elvetieni, Sute de romani, pe lista cu conturile din Elvetia care apartin victimelor Holocaustului Un nou capitol al tragicei odiseei a evreilor persecutati in timpul celui de-al doilea razboi mondial s-a inchis luni, prin publicarea pe Internet a listei continind ultimele 21.000 de conturi ale victimelor Holocaustului, urmind ca beneficiarii de drept, sau mostenitorii acestora, sa si le revendice si sa primeasca despagubiri din partea bancilor elvetiene, transmite France Presse. "Din punctul nostru de vedere, aceasta afacere s-a incheiat, urmind ca beneficiarii de drept ai acestor despagubiri sa-si primeasca banii", a declarat Jean-Marc Felix, purtatorul de cuvint al Asociatiei Bancherilor Elvetieni (ASB). Albert Einstein si Sigmund Freud, pe lista posesorilor de conturi Aceasta lista include 600 de pagini continind numele si prenumele evreilor care au dreptul la despagubiri, fiind incluse si informatii suplimentare referitoare la aceste persoane, cum ar fi tara si orasul de origine si, daca este cazul, poreclele sau pseudonimele sub care au fost cunoscuti. De asemenea, pe lista figureaza numele a 162 de societati care, dupa razboi, au solicitat despagubiri bancilor elvetiene. Interesant este faptul ca pe listele cu detinatorii de conturi publicate luni figureaza si numele lui Albert Einstein si Sigmund Freud, dupa cum a declarat presedintele comisiei de despagubire, Paul Volcker. El a precizat insa ca, desi aceste nume figureaza in dreptul mai multor conturi, nu se poate stabili cu siguranta daca ele au apartinut chiar parintelui psihanalizei si autorului teoriei relativitatii, sau daca este vorba doar de o coincidenta, adevarul urmind sa iasa la iveala in cursul procesului de despagubire. Lista ramine sase luni pe Internet Lista publicata luni va ramine disponibila pe Internet sase luni, putind fi accesata la adresa www.dormantaccounts.ch. Pina la expirarea acestei date, cei care au dreptul la aceste despagubiri trebuie sa se adreseze tribunalului special de restitutie, numit "Tribunal de rezolvare a plingerilor", cu sediul la Zürich. Cele 20.825 de conturi publicate au ca posesori 18.340 de persoane si 162 de societati, iar aproximativ 2.600 sint inca deschise, ceea ce inseamna ca dispun inca de fonduri. Cei care au dreptul sa beneficieze de aceste despagubiri trebuie sa faca dovada faptului ca titularul a fost victima a Holocaustului, astfel incit sa poata dispune de aceste despagubiri. Povestea conturilor victimelor Holocaustului Dupa cel de-al doilea razboi mondial, Elvetia a identificat numai citeva zeci de conturi, cu fonduri in valoare totala de aproximativ de un milion de franci elvetieni, insa in anul 1962 a fost declansata o noua ancheta, in urma careia au fost identificate alte 739 de conturi, in valoare totala de 6,2 milioane de franci elvetieni. In 1995, ASB a descoperit alte 775 de conturi (de 38,7 milioane de franci), iar in urma unui amplu scandal, declansat de Congresul Mondial al Evreilor, au mai fost publicate doua liste reprezentind, in total, 130 de milioane de franci. In decembrie 1999, un comitet independent, prezidat de Paul Volcker, fost presedinte al Federal Reserve (Banca Centrala Americana), a examinat 4,1 milioane de conturi bancare deschise in Elvetia in perioada 1933-1945. Dintre acestea, 36.000 au fost descrise ca avind o "legatura" sau o "posibila legatura" cu victime ale Holocaustului. Lista originala a continut aproximativ 54.000 de conturi, considerate a avea o legatura cu victime ale nazistilor, insa ulterior cifra a fost redusa la 36.000. Organismele de reglementare a bancilor elvetiene s-au limitat doar la publicarea conturilor care cel mai probabil si-ar fi putut gasi proprietarul (cele 21.000 de conturi anuntate), insa restul de 15.000 au ramas inregistrate in baza centrala de date a ASB. Publicarea listelor declanseaza procesul de restituire Procesul de restituire a fondurilor de peste 800 de milioane de dolari catre victimele Holocaustului a fost declansat prin publicarea listei celor 21.000 de conturi pe Internet, a declarat luni presedintele comisiei de despagubire, Paul Volcker. "Publicarea unei liste cuprinzind conturile bancare elvetiene datind din perioada nazista, insotita de distribuirea formularelor pentru cereri de indemnizatie, reprezinta declansarea amplului proces de despagubire a victimelor nazismului sau a mostenitorilor acestora, prin stabilirea proprietarilor de drept a acestor conturi", a declarat Volcker, in cadrul unei conferinte de presa organizata la New York. "In acest mod, am atins ultima faza a gestionarii fondurilor apartinind victimelor Holocaustului de catre bancile elvetiene", a mai declarat reprezentantul american. DIANA EVANTIA BARCA Conturi in Elvetia ai caror posesori sint cetateni sau companii din Romania O simpla cercetare a acestor liste, folosind cuvintul de cautare "Romania", a relevat sute de posesori de conturi din Romania (35 la litera B, 18 la litera C, 20 la litera F etc), doar in tabelele cuprinzind primele doua litere ale alfabetului fiind nu mai putin de 45. De asemenea, printre cele 162 de societati care au conturi printre cele mentionate pe listele date publicitatii se numara si doua companii cu sediul in Romania: "Dacia" - Uzina de Piele S.A., din Cluj, si "Marasesti" - SA Romana pentru Industrii Chimice, din Bucuresti. De remarcat ca unii posesori au mai multe conturi (numar indicat de cifra dintre paranteze), iar unele conturi (marcate cu litera A) sint suspendate sau inca active. Indiferent daca posesorul a avut unul sau mai multe conturi, daca acestea sint inchise, active sau suspendate, cei indreptatiti sa fie despagubiti nu au nevoie sa inainteze decit o singura petitie pentru a fi repusi in drepturi. Lista completa a persoanelor din Romania care pot revendica, personal sau prin succesorii de drept, despagubiri din partea bancilor elvetiene este prezentata de "Evenimentul zilei" la adresa de Internet [18]http://www.evenimentulzilei.ro/evz/holocont/ Agentia France Presse a intocmit Topul supravietuitorilor sub ruine Cazul celor doua persoane scoase vii de sub darimaturi la zece zile dupa cutremurul din India a determinat Agentia France Presse sa intocmeasca un top al celor mai spectaculoase cazuri de supravietuire dupa seisme la fel de devastatoare. Astfel, in 1985, in Mexic, doi bebelusi au fost descoperiti vii intre ruine, in patutul lor, la noua zile dupa un seism puternic, iar in iunie 1990, in Iran, la patru zile dupa un violent cutremur, un copil de sase ani a fost gasit viu de tatal sau, sub ruine, in frigiderul in care se refugiase. De asemenea, trei persoane au fost gasite in viata sub ruinele unui hotel din statiunea filipineza Baguio, la doua saptamini dupa cutremurul din iulie 1990, iar in august 1999, la sase zile dupa seismul care a provocat moartea a 12.000 de oameni in Turcia, echipele de salvare au gasit sub ruine, viu si nevatamat, un copil in virsta de trei ani. In Taiwan, in septembrie 1999, doi frati care au fost gasiti in viata au putut supravietui cinci zile sub darimaturi, bindu-si propria urina si mincind fructe stricate. Postasii indieni impart scrisori printre darimaturi Postasii indieni s-au intors la datorie, dupa cel mai devastator seism care a avut loc in India in ultima jumatate de secol, care a avut magnitudinea de 7,9 pe scara Richter si a costat viata a 30.000 de oameni, desi in foarte multe cazuri adresele unde trebuie sa livreze corespondenta s-au transformat in maldare de ruine, transmite Reuters. "Cind poate fi livrata, corespondenta este livrata", a afirmat plin de mindrie un diriginte de posta din Bhuj, una dintre cele mai afectate localitati. Lucrurile se complica insa cind casele unde postasii trebuie sa distribuie corespondenta au fost rase de pe suprafata pamintului. Cei care au scapat cu viata fac tot posibilul sa primeasca totusi scrisorile si coletele si se bucura sa vada ca posta functioneaza pentru ca asa pot afla de soarta rudelor si le pot da de veste acestora ca sint in viata. Unii stau in fata locului unde in urma cu o saptamina se afla casa, altii lasa mesaje in care spun unde pot fi gasiti. Postasii indieni sint extrem de constiinciosi, desi sint cei mai prost platiti dintre functionarii publici. Inspectorul postal citat de Reuters a declarat: "M-am prezentat la lucru la o ora dupa cutremur, dupa care m-am dus sa vad ce s-a intimplat cu casa mea. Se prabusise. Dorm sub cerul liber, dar familia mea e teafara, asa ca pot munci", a mai declarat postasul citat de Reuters. Serviciile postale sint cu atit mai importante cu cit multe familii nu au telefon si nici nu isi pot permite convorbiri interurbane. ISABELLA ALEXANDRESCU Flash Sapte prostituate romance, expulzate din Ungaria Razia politiei ungare efectuate, la sfirsitul saptaminii trecute, intr-un local din Oroshaza (Ungaria) a condus la expulzarea din tara a sapte prostituate de cetatenie romana, prinse in flagrant, precum si la inchiderea localului, transmite MTI. De asemenea, proprietarii barului unde au fost gasite femeile sint, in prezent, anchetati de politie. Inspectoratul de politie al judetului ungar Bekes a efectuat, la sfirsitul saptaminii trecute, un control in localul "Vandor Fogado", situat in apropierea localitatii Oroshaza, in urma unor sesizari ale localnicilor. Doua dintre prostituate au fost prinse in flagrant, in timp ce celelalte cinci fete, imbracate sumar, se intretineau cu barbatii prezenti in incinta barului. (Mediafax) Kremlinul ataca economia subterana Rusia isi va crea servicii secrete ale garzii financiare, masura destinata luptei impotriva criminalitatii economice, in special, a spalarii de bani, releva presa rusa de marti care analizeaza un proiect de lege pe aceasta tema, ce urmeaza sa fie inaintat Dumei de Stat. Potrivit lui Aleksandr Babitcev, sef al centrului de lupta impotriva spalarii de bani, deja existent, dar care nu dispune decit de o suta de angajati in toata Rusia, serviciile de informatii ale garzii financiare vor avea 6.000 de lucratori, care vor lupta impotriva economiei subterane, ce reprezinta 40 la suta din PIB. Proiectul de lege al Ministerului Finantelor prevede ca toate tranzactiile de peste 28.500 de dolari si toate operatiunile imobiliare cu o valoare mai mare de 142.000 de dolari sa fie verificate de aceste servicii. Presa de la Moscova considera insa ca punerea in practica a acestor prevederi ar reprezenta un amestec in viata privata a cetatenilor.(C.M.) Radio tiganesc, la Budapesta In Budapesta va fi inaugurat in curind, in premiera in Europa centrala si de est, un post independent de radio al rromilor, care va emite experimental timp de o luna, pentru testarea pietei din aceasta tara. Unul dintre responsabilii si moderatorii viitorului post de radio, Kazmer Kovacs, a facut ieri verificari in studiouri, punind la punct ultimele detalii, in colaborare cu Daniel Albert si Edmund Olah, doua dintre viitoarele "voci-vedeta" ale acestei statii. "Radio C" (coincidenta sau nu, cu litera "c" incepe echivalentul in ungara al cuvintului "tigan" - "cigányok") va difuza, 24 de ore din 24, emisiuni informative destinate tiganilor si va incepe sa emita duminica, 11 februarie, urmind sa poata fi receptat, pentru inceput, numai la Budapesta si in regiunile din apropiere.(D.B.) Bancile americane mari, spalatorii de bani murdari De mai multi ani, institutii financiare straine spala miliarde de dolari prin intermediul principalelor banci americane, se arata intr-un raport publicat luni de comisia de ancheta a Congresului american. "Neatentia si neglijenta bancilor in privinta controlului pe care ar trebui sa-l exercite bancile straine asupra clientilor lor au permis unor institutii financiare indoielnice sa desfasoare operatiuni de spalare a banilor in SUA", a declarat Carl Levin, senator de Michigan si responsabil democrat in comisia amintita. Ancheta a vizat o serie de banci straine, in principal din Caraibe, care au reusit sa introduca pe piata americana milioane de dolari provenind din activitati ilegale, deschizindu-si conturi la institutii financiare americane de prestigiu, cum ar fi Chase Manhattan, Bank of America sau Citigroup. Potrivit raportului, bancile straine permit operatiunile de spalare de bani obtinuti din activitati precum pariurile pe Internet, traficul cu droguri sau prostitutia. CAMELIA MUNTEAN Polonezii au dezlegare la dosare Dosarele intocmite de politia secreta poloneza din perioada comunista persoanelor a caror activitate era calificata drept subversiva vor putea fi consultate de catre cei acuzati. Polonezii care se considera victime ale politiei comuniste au posibilitatea, incepind de miercuri, sa-si consulte dosarele ce le-au fost intocmite, a declarat Leon Kieres, directorul institutului care se ocupa de aceasta arhiva. El a prezentat presei un formular pe care doritorii trebuie sa-l completeze si sa-l depuna la aceasta institutie. Formularele sint accesibile si pe Internet si vor putea fi trimise si din strainatate prin intermediul ambasadelor poloneze. Din dosare vor fi eliminate numele "turnatorilor", dar cei interesati le pot afla totusi printr-o cerere speciala. Numele agentilor inca activi in politia poloneza nu vor fi insa dezvaluite. "Nu exclud posibilitatea ca aceasta situatie sa genereze drame, dar nimeni nu este obligat sa-si consulte dosarul", a adaugat Kieres. Primul care si-a vazut dosarul a fost actualul sef al diplomatiei poloneze, Wladyslaw Bartoszewski, fost disident, constrins sa emigreze in anii '80. CAMELIA MUNTEAN Europenii pierd confruntarea cu frigul Morti dupa zapada Bilantul persoanelor decedate din cauza frigului a crescut la 84 de la inceputul iernii in Polonia, unde s-au inregistrat masive caderi de zapada, iar temperaturile au scazut la minus 23 de grade Celsius. Majoritatea victimelor sint barbati avind virste cuprinse intre 40 si 60 de ani, care au adormit pe strada din cauza consumului excesiv de alcool, precum si persoane fara adapost La Moscova, alte sase persoane au murit de frig saptamina trecuta, ridicind bilantul la 157 de victime inregistrate pe strazile capitalei ruse de la inceputul iernii. In paralel, aproximativ 100 de persoane suferind de hipotermie au fost spitalizate Trei persoane si-au pierdut viata luni din cauza intemperiilor care au afectat Marea Britanie in ultimele zile si au paralizat activitatea in nordul tarii. Ninsorile abundente au condus la caderea retelelor electrice in Scotia, iar zeci de drumuri au fost blocate. Doua persoane au fost ranite dupa ce un tren a deraiat ieri dimineata in apropierea orasului scotian Edinburgh. Accidentul s-a produs dupa ce trenul a lovit un copac ce cazuse pe sine din cauza vintului. Spre deosebire de nord, sudul Marii Britanii a fost lovit de puternice inundatii Nord-estul Statelor Unite a fost lovit in ultimele doua zile de violente furtuni de zapada, autoritatile din regiune fiind in alerta maxima. Circulatia din orasul New York a fost mult ingreunata de zapada depusa pe principalele artere de circulatie, multi oameni vazindu-se obligati s-o ia pe jos prin viscol. LIVIA CIMPOERU Chicago, sub teroare Un batrin muncitor hot si-a executat patru colegi de la o uzina de motoare, ranind alti patru Un batrin muncitor american care urma sa fie bagat la puscarie pentru vina de a fi furat piese de motor de la o fabrica din Melrose Park, o suburbie a orasului Chicago, unde lucrase mai bine de 40 de ani, a hotarit sa se razbune pe fostii sai colegi, drept care s-a dus luni la uzina si a omorit patru persoane, dupa care s-a sinucis, transmite Reuters. Alte patru persoane au fost ranite, dintre care doua grav. Criminalul, in virsta de 66 de ani, pe nume William Baker, avea asupra lui, indesate intr-o geanta, un Kalasnikov, o arma cu aer comprimat, o pusca de vinatoare si un revolver. Ajuns la parterul fabricii, a inceput sa traga la intimplare in cei care ii ieseau in cale, pina a intrat intr-un birou, unde si-a impuscat ultima victima, dupa care s-a sinucis. Baker a lucrat la International Truck and Engine Corporation din 1955 pina in 1995, cind a fost concediat dupa ce FBI-ul a anihilat reteaua de hoti din care facea parte. In 1999, el a fost condamnat la cinci luni de inchisoare si urma sa se prezinte la inchisoare in cursul zilei de luni, dar nu a mai ajuns, mergind, in schimb, la fabrica. Incidentul se inscrie in seria de evenimente singeroase de acest gen care au avut loc in ultimii ani in Statele Unite, dintre care cel mai recent s-a produs pe 26 decembrie 2000, cind un individ labil psihic a deschis focul asupra colegilor de serviciu, in Wakefield (Boston), Massachusetts, omorind sapte dintre ei. (I.A.) 